<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><year>2013</year><wordcount>2457</wordcount><conversion_status type="standard"/><availability><free/></availability><submitter name="Trond Trosterud" email="trond.trosterud@uit.no"/><origFileName>http://www.skatteetaten.no/upload/Skjemaer/2013/RF-1270S.pdf</origFileName><parallel_text xml:lang="nob" location="rf-1270b.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Oppalaččat </em>Buot vearromáksit geat livdnemis gáibidit gessosiid doallobiergasiid vuolidahttimis, galget deavdit skovi ja addit dan oktan vearrodieđáhusain. </p>
<p>Erenoamáš doallobiergasiidda el-fápmorusttegiin mat galget vuolidahttot lineáralaččat , vrd. vearrol. § 18-6, galgá dan sadjái atnit RF-1152 <span type="quote">«Avskrivningsskjema for særskilte driftsmidler og påkostninger i kraftverk»</span>.</p>
<p>RF-1084 <span type="quote">«Vuolidahttinskovvi»</span> galgá devdot vaikke realisašuvnnas dahje atnuiváldimis šaddá negatiivva saldo a, b, c, d dahje j joavkkus. A, c, d dahje j saldojoavkku vejolaš negatiivva saldo galgá uhcimusat boahtočállit joavkku vuolidahttinproseanttain. B saldojoavkku negatiivva saldo galgá sirdit vuoito- ja massinkontui. E, f, g, h, dahje i joavkku doallobiergasiid realisašuvnnas galgá vuoittu/massima mero štallat vuolidahttinskovis. Skovi galgá deavdit vaikke saldo livččii vuoliduvvon 0:i, go saldos ain leat doallobiergasat.</p>
<p>Doallobiergasiid mat vuolidahttojit saldo -vuogádaga mielde, galgá meroštallat vuolidahttimiid doallobiergasiid saldoárvvu vuođul mii lea juohke boahtojagi loahpas. Goas jagis doallo bierggas lea háhkkon ii mearkkaš maidige. Lineára vuolidahttimiin galgá doallo -biergasa álgoárvvu juohkit gessosiin luohtta nu guhká go biergasa navdá bistit. Jus objeakta lea háhkkon jagi áigge, de galgá jahkesubmi meroštallot gorálaččat (12 oasi) nu galle álggahuvvon mánnui go lea oamastan objeavtta jagi áigge. Vástideaddji vuolidahtto gorálaččat, jus objeakta realiserejuvvo boahtojagi áigge.</p>
<p>Vearrolága §§ 14-60 gitta 14-66 rádjai leat addon sierraregelat doallobiergasiid várás mat váldojit sisa ja olggos norgalaš vearuhanguovllus.</p>
<p>Jus soapmásis leat eanet go guokte sierralágan saldo, de galgá skovi olgeš ravddas nummarastit skoviid ovttežis ja bajásguvlui.</p>
<p><em type="bold">Saldovuolidahttinjoavkkut </em>A, b, c ja d joavkku doallobiergasat vuolidahttojit oktan juohke joavkkus. Joavkkuid galgá sirret juohke vearromáksi ealáhusa nammii, ja juohke gildii go seamma ealáhus jođihuvvo máŋgga gielddas ja gullá báikái čatnasan vearuhusa regeliidda vearrolága § 3-3 mielde. </p>
<p>Jus galget leat saldojoavkkut juohke gildii, danne go seamma ealáhus jođihuvvo máŋgga gielddas, de galgá skovvi devdot saldojoavkkuiguin dušše ealáhusgildii ja addot dán gieldda vearro -kantuvrii. Gitta, teknalaš installašuvnnat mat gullet j jovkui, vuolidahttojit juohke viesu čoahkkesaldos. E, f, g, h ja i joavkku doallobiergasat čállojit sierra saldoi juohke doallobiergasa nammii.</p>
<p><em type="bold">A joavku: kantormašiinnat js. (30 %) </em>A saldojovkui gullet čállin- ja rehkenastinmašiinnat, máŋgenmašiinnat, makulerenmašiinnat, báikkálaš telefon -guovddážat, telefovnnat earret giehtatelefovnnat, telefonvástideaddjit jna. Geahča vulobeale d saldojoavkku ráddjema ektui. </p>
<p><em type="bold">B joavku: háhkkon gávpeárvu (goodwill) (20 %) </em>Barggu bokte čoggon gávpeárvvu ii sáhte vuolidahttit verolaččat. Jus gávpeárvu realiserejuvvo stuorát supmiin go saldoárvvuin mii lea háhkkon gávpeárvvu saldos, ja máksu árvonjeido saldos, de galgá dat negatiivva saldo mii de šaddá, sirdot vuoito- ja massinkontui (RF-1219). Massima (guoros positiivva saldo) ii galgga sirdit vuoito- ja massinkontui, muhto vuolidahttit dábálaš vugiin gitta 20 % rádjai maŋit jagiin – geahča 108 poastta. </p>
<p><em type="bold">C joavku: goallosguorbmebiillat, guorbmebiillat, gálvobiillat js. (20 %) </em>Sáhttobiillat ja sivavuložiid biillat gullet c saldojovkui. Sáhttobiilan oaivvilduvvojit biillat mat leat dohkkehuvvon ja mat adnojit vuohččan olbmosáhto steapmái. Fievrrut maiguin vuojihit sivavuložiid, gullet dán jovkui, jus fievrrus lea dakkár sáhtosteapmái lohpi. C saldojovkui gullet vel táŋkabiillat, suoh palastinbiillat, betoŋgabiillat, loktárbiillat ja hávdádusbiillat. Geahča vulobeale d saldojoavkku ráddjema ektui. </p>
<p><em type="bold">D joavku: personbiillat, tráktorat, mašiinnat js. (20 %) </em>Dsáldojovkui gullet visot gándimat mat eai gula eará saldojoavkkuide, omd. personbiillat, tráktorat, eará jorri mašiinnat ja ávdnasat, eará mašiinnat, bargoneavvut, instrumeanttat, latnjabiergasat jna. Kombibiilan logahallon biillatge fátmmastuvvojit d saldojovkui. Fievrrut mat eai leat registrerengeatnegasat, dahje maid lea lohpi geavahit dušše almmolaš geainnu olggobealde, gullet d jovkui. Seammá guoská fievrruide maid ferteatnit ráhkadusmašiidnan, nugo geaidnofaskkonat, geaidnoválssat, dumpárat, mobilloktárat js. Dát doallobiergasat gullet d jovkui eaige a jovkui, vaikke dat livččege kantorlanjain jna.: Buhtistanbiergasat, steampalastindiimmut, alárbmaráhkkanusat/ vákšunráhkkanusat, TV-apparáhtat, videobiergasat, čájehanmašiinnat, govvidan- ja iđihanbiergasat, doavttir- ja bátnedoavttirreaiddut ja arkiteavttaid tevdnenmašiinnat. Muhtin doallobiergasiid dáfus mearrida dat masa dat adnojit, gulletgo dat a vai d jovkui. Dát guoská omd. dihtoriidda. Jus dihtor gulli šearpmain, čálániiguin jna. adno dušše kantorguoski barggus, de lohkko dat kantormašiidnan ja gullá a jovkui. Jus dihtor adno dušše buvttadeapmái dahje eará kanturguoskkakeahtes bargguide, de dat ii adno kanturmašiidnan muhto galgá vuolidahttot d saldojoavkkus. Jus dihtor adno sihke buvttadeamis ja kanturbarggus, de dat lohkko kanturmašiidnan (a joavku) jus kanturatnu lea mearkkašahtti oassi. </p>
<p><em type="bold">E joavku: skiippat jna. (14 %), f: girdit, helikopterat (12 %), g: el-fámu sirdin- ja juohkinrusttegat ja el-fápmofitnodagaid elektroteknalaš rusttegat (5 %) h: visttit ja ráhkkanusat jna. (4 %), ja i: gávpevisttit (2 %) </em>G saldojovkui gullet elektroteknalaš rusttegat eará doaimmas go el-fápmofitnodagas. Mearrideaddjin ii leat nappo mii doaimmas lea, ovdamearkka dihtii fámu dahje industriija buvttadeapmi/ juohkin, muhto mii doallooapmi lea. H saldojoavkku ráhkkanussan adnojit ee. teknalaš veahkke- ja lasseinstallašuvnnat industriijaráhkkanusain, maiddái buhtistanráhkkanusat, deaddoáibmoráhkkanusat, mearrapumparáhkkanusat, galmmihanráhkkanusat js. Ráhkkanusat maid atnuáigi/bistináigi ii leat badjil 20 jagi, sáhttet vuolidahttot gitta 10 %. Juohke vistái mas lea atnuáigi/bistináigi vuollil 20 jagi, sáhttá vuolidahttot gitta 10 %. Šibitvisttit eana- ja vuovdedoalus (main lea badjil 20 jagi atnuáigi/bistináigi) sáhttet vuolidahttot gitta 6 %. Šibitvistin adno omd. návet, spiinnenávet, visti vuoncáide, vuoncáčivggaide, gálkonii js. I saldojovkui gullet gávpevisttit. Gávpevistin oaivvilduvvo visti mii adno eanaš kantuvrraide, vuovdindoibmii ja bálvalusaide earret idjadan- ja dárjjodandoibmii. Omd. buohcciviesut, mánáidgárddit, skuvllat, boarrásiid- ja buohcciid -ruovttut jna. adnojit gávpevistin. Dát gusto 2005 boahtojagi rájes, vaikke visti </p>
<p><em type="bold">J joavku: gitta teknalaš installašuvnnat huksehusain (10 %) </em>Gitta teknalaš biergasat mat leat ovttaiduvvon huksehussii ja mat leat ávkin huksehusa oppalaš anolašvuhtii huksehussan, galget vuolidahttot sierra j saldojoavkkus juohke huksehusa čoahkkesaldos. (Dát leat háldooamit mat ovdal leat leamaš vuolidahtton h dahje i saldojoavkkuin dego huksehusa oassin). J saldojoavku siskkilda gitta teknalaš installašuvnna huksehusain, maiddái liggenrusttegiid, čoaskudan- ja galmmihanrusttegiid, el-fápmoráhkkanusaid, buhtesdoalloráhkkanusaid, vintaráhkkanusaid ja sullasaččaid, vrd. vearrolága 14-41 (1) j bustáva. J saldojoavku ii siskkil gitta teknalaš installašuvnnaid mat leat iehčanas rusttegat dahje installašuvnnat mat leat ovttaiduvvon rusttegis. Dát galget dan sadjái vuolidahttot oktan doallobiergasiiguin. Seamma guoská gándimiidda skiippain jna. Ovdamearkan fertejit teknalaš installašuvnnat buhtistanrusttegis mii lea sierra lokalitehta, vuolidahttot rusttegiid saldojoav kkus (h saldojoavku). Doallobiergasat mat leat biddjon huksehussii eanaš dan guoski doaimma gálvvuid ja bálvalusaid buvttadeami várás, eai galgga dábálaččat adnot visttis gitta teknalaš installašuvdnan. Dákkár installašuvnnaid ferte baicce juogo čujuhit vistti saldoi, atnit iehčanas rusttegin, dahje mašiidnan. </p>
<p><em type="bold">Erenoamážit mo skovis geavahit ovdamerkestagaid </em>Visot logut čállojit ovdamerkestaga haga go boahtá ovdan čilgehusteavsttas dahje lea ovdagihtii deaddiluvvon. Ovdamerkestat galgá adnot dušše jus logus galgá leat nuppegežiid váikkuhus das mii boahtá ovdan čilgehusteavsttas dahje lea ovdagihtii prentejuvvon. </p>
<p><em type="bold">Aiddostahttimat </em>Jus muhtin sadjái lea ovdagihtii jo prentejuvvon ovdamerkestat (positiiva dahje negatiiva), de almmuhuvvo lohku ovdamerkestaga haga. Ovdamerkestat adno dušše dalle, go háliida almmuhit logu mas lea nuppegežiid ovdamerkestat go mii ovdagihtii lea prentejuvvon. Supmiin ja boađussajiin adno álo minusmearka go submi lea negatiiva. </p>
<p><em type="bold">Skovi iešguđet poasttat100 poasta </em>Bruttolivdnejuvvon ovttasoamastusa ovttasoamasteaddji, gii áigu vuolidahttit epmolaš juogadasas doallobiergasiin, merkesta dasa jo. <em type="bold">101 poasta </em>Dása čállojit iešguđet saldojoavkkut.<span type="quote">«Sirdo»</span> rubrihkas galgá mearridit guđe skovvái 110 poastta lohku galgá sirdot. Jus saldo gullá doallobiergasiidda dakkár ealáhusas mii ain doaimmahuvvo, de sirdo submi Ealáhusdie đá husa 1 (RF-1175) 6000 (dahje 3895) postii, dahje Govvadáiddáriid ealáhusdie đáhusa (RF-1242) II kolonna 3.01, 3.02 dahje 3.03 postii. Ovttaolbmotfitnodahkii mii lea luvvejuvvon ealáhusdieđáhusa addimis, galgá submi leat mielde vearrodieđáhusas doallogoluid supmis. (Geahča vearrodieđáhusa bagadusas dárkilat ahte guđe ovttaolbmofitnodagaide dát guoská). Jus fitnodat datte addá Ealáhusdieđá -husa 2 (RF-1167), Ealáhusdieđá husa 3 dáhkádusfidnuide (RF-1170) dahje Ealáhusdieđáhusa 4 báŋkkuide, ruhtadanfidnuide jna. (RF-1173), de ii galgga 110 poastta submi sirdot ealáhusdieđáhussii. Dáid ealáhusdieđáhusaid boađusrehketdoalu vuolidahttimat divvojit Spesifikasjon av forskjeller mellom regnskapsmessige og skattemessige verdier (RF-1217) 3 poastta bokte. </p>
<p>Jus ealáhus lea loahpahuvvon, iige addo ealáhusdieđáhus (iige personboađu meroštallanskovvi), de galgá submi sirdot njuolga vearrodieđáhussii. Dáid háviid ferte bagadit galgá go submi vearuhuvvot personboahtun vai ii. Jus saldo boahtá loahpahuvvon ealáhusa doallobiergasiin, de galgá mearriduvvot personboahtu 110 poastta boahtočállimis. Vearrodieđáhusas galgá dalle dáid poasttaid atnit: Personboađu čállo 1.6.1/1.6.2 postii, dan duohken makkár ealáhusas doallobierggas lea vuolggahuvvon. (Guolástus ja bearašmánáidgárdi atnet 1.6.1 poastta, ja eará ealáhusat (oktan eanadoaluin ja vuovdedoaluin) atnet 1.6.2 poastta). Dasto čállo submi juogo dábálaš boahtun 3.1.12 postii (negatiivva saldo boahtočállin) dahje 3.3.7 postii (positiivva saldo geasusčállin).</p>
<p>Jus saldovuolidahttin galgá sirdot giddodaga láigoheami jna. skovvái (RF-1189) de devdo <span type="quote">«eará»</span> <span type="quote">«sirdo»</span> rubrihkkii. Seamma guoská jus áigu sirdit saldovuo lidahttimiid rehketdoallolivdnejuvvon biilii mii adno bálkábarggus. Dalle ferte saldovuolidahttin sirdot <em type="bold">102 poasta </em>Dán postii čállo 31.12.2011 positiivva dahje negatiivva saldo. Submi sirdo diimmá vuolidahttinskovi (RF-1084) 111 poasttas. <em type="bold">103 poasta </em>Dihto háviid galgá saldo vuolidahttot doallobiergasa njeidon árvvuin. Dat sáhttá leat dalle go: – gávpevisti ii šat leat vuolidahttinvulošgo dat láigohuvvo ássandállun– doallobierggas galgá sirdot saldosnubbái seamma ealáhusas, omd. go ráhkada vistái juhkosiid dahje go atnigoahtá industriijavistti gávpevistin– doallobierggas sirdo ealáhusaidgaskka mat leat iešguđet gielddas– vearromáksi sirdá doallobiergasabeallelažžii juogo beallelačča iežas ealáhusa atnui dahje oktasaš árbeopmodaga juohkima dihtii sierraneamis/earráneamis – doallobierggas duoguštuvvo go leaadnon ráŋggáštanvuloš dagus– doallobiergasat sirdojit persovnnala-ččat jođihuvvon fitnodagas oasusfidnui njeidon árvui – doallobiergasa epmolaš juogadasvuvdo – doallobierggas sirdo seamma kon searnna fidnus nubbái vearrolága 11-21 § mielde. </p>
<p>Njeidon árvvu galgá álo meroštallat čuoldinjagi ođđajagimánu 1.b. saldoárvvu vuođul, oktan vejolaš goasttide miiguin mat leat dahkkon ovdal dan dáhpáhusa man geažil čuldojuvvui. Dihto háviid boahtá njeidon árvu iešalddes, ee. dalle go: – saldos lea dušše okta doallobierggas – saldo masa doallobierggas lea čállonlea árvonjeidon 0 kruvdnui– buot saldo doallobiergasat sirdojitdahje epmolaš juogadas buot doallobiergasiin sirdo. Njeidon árvu lea dalle saldoárvu dahje dan gorálaš juogadas – saldo lei 0 kr go doallobierggas čálluisaldoi eaige saldoi leat dan maŋŋil biddjon eará doallobiergasat. Doallobiergasa njeidon árvu šaddá dalle luohtta saldoárvvu.</p>
<p>Eará háviid ferte gávnnahit mii lea njeidon árvu ovtta dahje eanet doallo biergasiin, mat gullet saldoi ovttas eará doallobiergasiiguin mat ain galget leat saldos. Jus vearromáksi lea čállán olles vearrorehketdoalu juohke doallobiergasa nammii, de biddjo vuođđun dat njeidon árvu mii dán rehketdoalus ovdanboahtá. Jus ii leat diekkár rehketdoallu, de sáhttá njeidon árvvu mero štallat go juohká saldoárvvu gorálaččat doallobiergasiid vuovdinárvvu vuođul. Huksehusaid juohkimis biddjo láigoárvu vuođđun.</p>
<p>E – i saldojoavkku doallobiergasiid čuldojuvvon oasi njeidon árvvu, galgá álo meroštallat ja čállit 103 postii. 103 postii čállon supmi galgá sirdit sierra saldoskovvái vuoitomeroštallama várás. Vejolaš máksu dahje buhtadus jna. čállo dás 106 postii. Muđui čujuhuvvo 106 – 108 poasttaid bagadussii. <em type="bold">104a poasta </em>Dása čállo boahtojagi áigge háhkkon doallobiergasiid gollohaddi. Doallobiergasat mat leat bistevaččat ja mearkkašahtti, galget aktiverejuvvot ja saldo vuolidahttot. Doallobierggas adno bistevažžan go háhkamis navdá das leat uhcimusat 3 jagi atnuáigi. Doallobier ggas adno mearkkašahttin go gollohaddi lea 15 000 kr dahje eanet, oktan lassiárvodivadiin jus ii leat geasus vuoigatvuohta. Huksehusaide maid lea háhkan boahtojagi áigge, galgá gollohaddi juhkkojuvvot gaskal huksehussaldo ja j saldo gitta, teknalaš installašuvnnaid. <em type="bold">104b poasta </em>Dálá dahje ođđaháhkkon doallobiergasiid goasttideamit čállojit dása ollisin. Máŧasatnu sáhttá čállot njuolga gollun. Jus vearromáksi vállje aktiveret stuorát máŧasatnogoluid, de ferte dan čilget dárkilat. Goasttidemiide dakkár huksehusaide mat leat háhkkon boahtojagi áigge, galgá gollohaddi juhkkojuvvot gaskal huksehussaldo ja j saldo gitta, teknalaš installašuvnnaid. <em type="bold">104c poasta </em>Dán postii čállo vuoittus dat oassi mii šaddá e, f, g, h, i dahje j joavkku doallobiergasiid eaktodáhtohis realisašuvnnas, mii adno ođđasitinvesteremii vearrolága § 14-44 (4) lađđasa mielde, vrd. § 14-70. <em type="bold">104d poasta </em>Almmolaš doarjagat galget árvonjeidot gollohattis earret dat investerendoarjagat guovlluide mat leat Gonagasa addán láhkaásahusa mielde. <em type="bold">104e poasta </em>Lassiárvodivatlága §§ 9-2 čuo mielde sáhttá muddet boahtti lád kapitálagálvvuide jus kapitálagálvvu ja dan divatgeatnegas doaimma gaskasaš oktavuohta nuppástuhtto maŋŋil go kapitálagálvu <em type="bold">106 poasta </em>A, b, c, d dahje j joavkku doallobiergasiid realiseremis ja atnuiváldimis sáhttá mávssu/vuovdinárvvu ollásit dahje belohahkii vuolidahttit dan joavkku saldos, dan sadjái go dan boahtočállit. Dat gusto vaikke saldo šaddá negatiivan. E, f, g, h ja i joavkkuid doallobiergasiid realiseremis galgá meroštallat vuoittu/massima. Dasge sáhttá váldit mávssu jna. ollásit dahje belohahkii boahtun. Vuoittu/ massima meroštallamis ferte de váldit vuhtii dan mii njuolga boahtočállo. Jus realisašunmáksu guoská vel aktiiv -vaide mat eai leat čállon saldoi, omd. go lea vuovdán viesu viessosajiin, de ii galgga dása čállit mávssus dan oasi, mii gusto viessosadjái, muhto čuoldit sierra vuoitomeroštallamii. Máksu mii čállo 106 postii, galgá danne guoskat dušše doallobiergasiidda mat leat saldos realiserejuvvon. </p>
<p>Doarjja mii lea addon háhkamiidda guovlluin Gonagasa addán láhkaásahusa mielde, adno oassin buhtadusas realiseredettiin doallobiergasa viđa jagi siste maŋŋil go dan lea háhkan <em type="bold">107 poasta </em>Dása čállo mávssus jna. dat oassi (gálvojohtoárvu atnuiváldimis) mii čállo njuolga boahtun realisašunjagis vearrolága § 14-44 (1) mielde, ja mii ii galgga váikkuhit jagáš saldo vuolidahttima, boahtočállima iige vuoito- ja massinkontui sirdima vuođu. <em type="bold">108 poasta </em>Dás boahtá ovdan jagáš vuolidahttimiid vuođđu. A, c, d dahje j saldojoavkku doallobiergasiin oidno vel vejolaš negatiivva saldo dás. Seammá guoská b saldojoavkku negatiivva saldoi mii lea šaddan 2013:s. A, c, d dahje j saldojovkui galgá diekkár negatiivva saldo čállot boahtun realisašunjagi rájes, dakkár juogadasain mii uhcimusat vástida joavkku vuolidahttinmearrái. B joavkku negatiivva saldo galgá sirdit vuoito- ja massinkontui. Dat guoská vel negatiivva saldoi mii lea šaddan go lea mávssuin árvonjeaidán čoggon gávpeárvvu. A, b, c, d dahje j saldojoavkku guoros positiivva saldo galgá vuolidahttot dábálaš vugiin joavkku eane mustá vuolidahttinmeriin. E, f, g, h dahje i joavkku doallobiergasiid realisašuvnnas dahje atnuiváldimis boahtá vuoitu dahje massin dábálaččat ovdan dákko. E, f, g, h dahje i joavkku doallobiergasiid vuoitu/ massin ja b joavkku negatiivva saldo, galgá sirdot 109 postii ovdal go dat sirdo vuoito- ja massinkontui, dahje sierra vuoitomeroštallamii. <em type="bold">109 poasta </em>Submi mii galgá sirdot vuoito- ja massinkontui sirdo dása 108 poasttas. Vuoitu čállo dása positiivva ovdamerkestagain ja dasa lasihuvvo vuoitosubmi 108 poasttas mas dat lea vástideaddji negatiivva submin. Massimis čuožžila nuppelágan dilli. 111 poastta submi/erohus lea sihke vuoito- ja massindilis 0 kr. Go realisere gávpevistti mii lea háhkkon ovdal 1.1.1984, de galgá vuoittu/ massima meroštallamis mii galgá sirdot vuoito- ja massinkontui, váldit vuhtii vuolidahttima vuolimuš rájá 115 poasttas. <span type="quote">«Massin»</span> mii boahtá ovdan doallobier -gasa atnuiváldimis, ii leat dábálaččat geasusvuoigaduvvon, iige galgga sirdot vuoito- ja massinkontui. <em type="bold">110 poasta </em>Dása čállo jagáš saldovuolidahttin. Dása čállo boahtun vel a, c, d dahje j saldojoavkkuid negatiivva saldo uhcimusat joavkku vuolidahtton meriin. Báhcán positiivva saldo vuollil 15 000 kr sáhttá čállot ollásit geasusin. Báhcán negatiivva saldo vuollil 15 000 kr galgá čállot ollásit boahtun. </p>
<p>J saldojoavkku negatiivva saldos, ovdal 1.1.1984 háhkkon gávpevistti gitta, teknalaš installašuvnnaid realisašuvnna oktavuođas, galgá vuoittus uhcimustá 10 % boahtun čállot. Jus vuoitu lea vuollel 15 000 kr, de galgá olles submi boahtun čállot.</p>
<p>Ovdamearka Saldovuođđu (105 poasta) lea 320 000 kr, ja vuolidahttima vuolimuš rádjá lea 280 000 kr (115 poasta). Verolaš vuolidahtton árvu lea de 40 000 kr. Jus gitta, teknalaš installašuvnnaid mávssu juoga -das lea 65 000 kr, de šaddá verolaš vuoitun 25 000 kr. Uhcimustá boahtočállin dás šattašii 25 000 kr vuoittus 10 %, namalassii 2 500 kr 110 postii.</p>
<p>Mo sirdit eará skoviide, geahča 101 poastta. <em type="bold">111 poasta </em>Dás boahtá ovdan 31.12.2013 báhcán positiivva saldo, mii galgá sirdot jagi 2014 vuolidahttinskovi 102 postii. Seammá guoská a, c dahje d saldojoa v kku báhcán negatiivva saldoi. <em type="bold">113 – 115 poasta </em>Dása čállojit dieđut gávpevisttiid birra <em type="bold">2 siidu 120 poasta </em>Vuosttaš rubrihkas nummarasto objeakta. Seamma nummarat adnojit jagis jahkái. Nuppi rubrihkas almmuhuvvo makkár ealáhusas objeakta adno. Goalmmát rubrihkas almmuhuvvo/čilgejuvvo dat doallobierggas dahje eará objeakta man árvu vuolidahtto lineáralaččat vearrolága olis, omd. láigolanjaid goasttideamit dahje pateantavuoigatvuođat. Njealját rubrihkas almmuhuvvo háhkanjahki. Viđát rubrihkkii čállo galle jagis objeakta vuolidahtto. Gollohadderubrihkkii čállojit </p>
<p><em type="bold">Mo eará almmolaš orgánat geavahit RF-1084 skovi dieđuid </em>Ealáhusdieđáhusaid addima ovttasordnemii ja álkidahttimii, sáhttet almmolaš orgánat, main lea vuoigatvuohta viežžat seammá dieđuid go mat leat Saldo- ja lineára vuolidahttimiid skovis, RF-1084, geavahit dieđuid ollásit dahje belohahkii, vrd. Dieđáhusregistarlága §§ 5 ja 6. Vejolaš ovttasordnema birra oaččut dieđuid go gula skuttat Dieđáhusregistariin tel 75 00 75 00, dahje Vearrodirektoráhtain tel 800 800 00. </p>
</body></document>
