<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><year>2013</year><wordcount>2444</wordcount><conversion_status type="standard"/><availability><free/></availability><submitter name="Trond Trosterud" email="trond.trosterud@uit.no"/><origFileName>http://www.skatteetaten.no/upload/Skjemaer/2013/RF-1225S.pdf</origFileName><parallel_text xml:lang="nob" location="rf-1225b.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Vearrodirektoráhta mearridan 2013 boahtojahkái </em></p>
<p>Čuvgehussii: Boahtojagi 2009 rájes sáhttet muhtin ovttaolbmofitnodagat main lea brutto ealáhusboahtu (vástideaddji ealáhusdie -đáhusa 9900 poastta) mii ii leat badjil 50 000 kr luvvejuvvot geatnegasvuođas addit ealáhusdieđáhusa vearrodieđáhusa mielddusin. Dasa leat viiddis gáržžideamit ahte guđe ovttaolbmofitnodagat leat luvvejuvvon addit ealáhusdieđáhusa. Dievaslaččabut dieđuide, geahča RF-2003 <span type="quote">«Álggahanveahkki ealáhusdoalliide»</span>. Ovttaolbmofitnodagaide mat eai atte ealáhusdieđáhusa, galget brutto doalloboađut, visot geasusvuoigaduvvon doallogolut ja doalloboađus čállot njuolga vearrodieđáhussii RF-1030 <span type="quote">«For enkeltpersonforetak som ikke leverer næringsoppgave»</span> sierra sajiide. Earret luvvejuvvot geatnegasvuođas addit ealáhusdieđáhusa, lea daid háviin vel ložžejuvvon geatnegasvuođas addit RF-1224 <span type="quote">«Ovttaolbmofitnodaga personboahtu»</span> skovi. Ain galgá meroštallat personboađu dán jovkui mas leat vuollegis doalloboađut, muhto atnágo RF-1224 skovi sáhttá dáid háviid ieš válljet. Dát mearkkaša ahte jus RF-1224 skovvi ii addo, de dat submi mii boahtá ovdan vearrodieđáhusa <span type="quote">«Doallobohtosis»</span> biddjo vearrorehkenastimis vuođđun dego meroštallon person-boahtun. Jus hálida ahte personboađu meroštallan galgá leat addon RF-1224 vuođul, de sáhttá dan skovi datte addit oktan vearrodieđáhusain. Erenoamážit fuomášuhtto ahte RF-1224 ferte addot jus ovttaolbmofitnodagas lea negatiivva meroštallon personboahtu, juogo dan guoski boahtojagis, dahje ovddossirdimii. Dievasla-ččabut dieđuide, geahča RF-2003 <span type="quote">«Álggahanveahkki ealáhusdoalliide»</span>. <span type="quote">«Ovttaolbmofitnodaga personboahtu»</span> (RF-1224) skovvi lea ain geatnegas mielddus vearrodeđáhussii visot eará oktavuo đain.</p>
<p><em type="bold">Álggahus </em>Regelat mo meroštallat doaibmaboađu personboađu lea váldon mielde vearrolága 12 kapihttalii ja Finánsadepartemeantta čakčamánu 9.b. 2005 láhka -ásahussii nr 1042 (FSFIN 12 kap.). Ovttaolbmofitnodaga positiivva meroštallon personboahtu biddjo vuođđun bruttovearuide oadjodivat ja alimusvearru. Váldoregelin galgá meroštallat personboađu <em type="italic">váldodoaimmaheaddjái </em>juohke ovttaolbmofitnodagas mii jođiha doaimma. </p>
<p><em type="bold">Beallelaččat </em>Jus dáhttu personboađu juohkit beallela-ččaid gaskka, de addo liikká dušše okta gáhppálat dan skovis, masa leat biddjon poasttat juohkimii. </p>
<p><em type="bold">Loahpaheapmi </em>Daid háviid go doaibma lea loahpahuvvon, iige addo ealáhusdieđáhus, muhto ovdanboahtá vuolidahttinskovis (RF-1084) dahje vuoito- ja massinkonttu skovis (RF-1219) ahte leat poasttat mat galget mielde personboađu meroštallamii, <em type="italic">de galget dát </em>č <em type="italic">állot njuolga vearrodie </em>đ <em type="italic">áhussii, iige galgga addit RF-1224. </em></p>
<p><em type="bold">Máŋga doaimma – meroštallan oktan </em>Jus ovttaolbmofitnodat jođiha máŋga doaimma ja doaimmat gullet seamma oadjodivatjovkui, vrd. álbmot oadjolága § 23-3, de galgá personboađu meroštallat oktan, jus Finánsadepartemeantta čakča -mánu 9.b. 2005 láhka ásahusa nr 1042 § 10-42-3 lea devdon, vrd. § 12-20-1. Dáid háviid galgá deavdit ovtta oktasaš skovi personboađu meroštallamii. Eavttut leat ahte doaimmat leat čuovvovaš surggiid/kategoriijaid siskkobealde: a) dábálaš eanadoalu ja lassifidnu miidasa lea gullevaš.b) boazodoalu ja lassifidnu mii dasa leagullevaš.c) dábálaš eanadoalu ja vuovdedoalu jasáddo, čievrra, geđggiid ja darffi váldin opmodagas, go doaibma oktiibuot jahkái ii šatta badjil 3 dábálaš jahkebarggu, geahča Vearrodirektoráhta mero štan regeliid § 3-2-8.d) dábálaš eanadoalu ja vuovdedoalu,guolástusa ja bivddu, go doaibma oktiibuot jahkái ii šatta badjil 3 dábálaš jahkebarggu, geahča Vearrodirektoráhta meroštanregeliid § 3-2-8.e) doaimmat leat hui lahkalaga sisdoalu jaruhtadili dáfus. Dán árvvo štallamis deattuhuvvo earret eará leatgo geavahuvvon oktasaš ráhkadusat, doallobiergasat, bargoveahka, rehketdoallu ja ruhtadeapmi, ja dievasmahttetgo ealáhusat nubbi nuppi dainna ulbmilin ahte šaddet gálvo- ja bálvalusfálaldagat mat gullet oktii. </p>
<p><em type="bold">Erenoamážit mo skovis geavahit ovdamerkestagaid </em><em type="italic">Váldoregel </em>Dábálaččat galgá almmuhit buot loguid ovdamerkestaga haga, go čilgehusasčielgasit boahtá ovdan, lasihuvvogo lohku vai gessojuvvogo dat dan okta vuođas gočállo dása. It galgga nappo čállit minusmearkka, go teavstta mielde lea sáhka goluin, vuollebáhcagis jna., ja vástideaddji ii čále plusmearkka, go lea sáhka boađuin, badjebáhcagis jna. </p>
<p><em type="italic">Aiddostahttimat </em>Jus juogaman sadjái lea ovdagihtii jo prentejuvvon ovdamerkestat (postitiiva dahje negatiiva), de galgá almmuhit logu ovdamerkestaga haga. Ovdamerkestat geavahuvvo dušše dalle, go háliida alm -mu hit logu mas lea nuppelágan ovdamerkestat go mii ovdagihtii lea prentejuvvon. </p>
<p>Supmiin ja boađussajiin geavahuvvo álo minusmearka go submi lea negatiiva.</p>
<p><em type="bold">Mo eará almmolaš orgánat geavahit RF-1224 skovi dieđuid </em>Ealáhusdieđáhusaid addima ovttasordnemii ja álkidahttimii, sáhttet almmolaš orgánat main lea vuoigatvuohta viežžat seamma dieđuid go mat leat <span type="quote">«Ovttaolbmofitnodaga personboahtu»</span> RF-1224 skovis, geavahit dieđuid ollásit dahje belohahkii, vrd. Dieđáhusregisttarlága §§ 5 ja 6. Vejolaš ovttasordnema birra oaččut dieđuid go gulaskuttat Dieđáhusregistariin telefovdna 75 00 75 00, dahje Vearrodirektoráhtain telefovdna 800 800 00. <em type="bold">_________________________________ 1 siidu </em></p>
<p>Nammarubrihkkii čállo fitnodaga vearromáksi –váldodoaimmaheaddji namma. Ovttaolbmofitnodat galgá váldoregelin addit ovtta personboahtoskovi juohke doaimma nammii. Danne ferte čilget makkár ealáhusdoaimmas person boa htu lea meroštallon. <span type="quote">«Makkár ealáhus»</span> rubrihkkii čállo seamma ealáhus go RF-1175 (dahje RF-1167) 0402A poasttas. <span type="quote">«Ealáhus ID»</span> rubrihkkii čállojit seamma logut go mat leat adnon dan doaimmas ealáhusdieđáhusa <span type="quote">«ID»</span> kolonnas.</p>
<p><em type="bold">Vuođđomeroštallan </em><em type="italic">1.1 poasta </em>Personboađu galgá meroštallat fitnodaga vearrogeatnegas ealáhusboađu vuođul. Personboahtu galgá meroštallot vaikke leage vuollebáza. Jus doaibma álggahuvvo dahje loahpahuvvo dan jagis, de galgá bidjat dan jagi personboađu meroštallanvuođđun dušše dan dábálaš boađu maid lea dinen ja áigemeroštallan dan áiggis go ealáhus lea leamaš jođus . Eanaš ovttaolbmofitnodagain váldo Ealáhusdie đáhus 1 dahje 2 0402E poasttas dat submi mii galgá čállot 1.1 postii. Spiehkastat leat govvadáiddárat guđet váldet supmi Govvadái ddáriid ealáhusdieđáhusas (RF-1242) 2.90 poasttas. Daid háviid go lea luvvejuvvon addit ealáhus dieđáhusa ja vearromáksis leat dilit mat bearihit ahte son dáhttu personboađu meroštallot addon RF-1224 vuođul, de váldo dat submi mii galgáčállot 1.1 postii vearrodieđáhusa <span type="quote">«Doallobohtosis»</span>. <em type="italic">1.2 poasta </em>Dás gessojit vealgereanttut (mat gusket finánsaásahusaide ja mearrevealgereivviide) mat gullet fitnodahkii (fitnodatvealgi). Dat reanttut mat dása galget čállot, leat reanttut dan vealggis maid lea čállán 2.10 postii (fitnodatvealgi, mii ii sáhte leat badjil vealgegessosa suddjenvuođu). Dárkilat das ahte mii adno fitnodatvealgin, geahča 2.10 poastta bagadusa. <em type="italic">1.5 poasta </em>Dása lasihuvvojit rehketdoalločállon kapitálagolut ja massimat, nugo massin obligašuvnnaid, vealgereivviid, buorrin ruhtačavgumušaid ja disagio vuovdimis. Ii biddjo lasáhus reantogoluide. Iige biddjo lasáhus massimii, oktan valuhtamassimiin mii gullá kunddarčavgumušaide. Visot golut mat gusket kapitálaboađuide mat leat 1.3 postii čállon, galget dás máhcahuvvot. Rehketdoalločállon golut dakkár objeavttain mat eai leat doaimmas leamaš anus, galget dása čállot. Mátasatnogolut mat gullet ealátvissui dahje láigohuvvon vissui, leat dása ovdamearkkat. <em type="italic">1.6 poasta </em>Ovttaolbmofitnodagaide ii galgga meroštallat personboađu vuoittus go lea realiseren viessosaji dábálaš eanadollui dahje vuovdedollui, dalle go vuoitu boahtojagis ii leat badjil 150 000 kr. Geahča RF-1178 bagadusa 11 siiddu, XVIII 453 poastta. <em type="italic">1.7 poasta </em>Dás ovdanboahtá meroštallanvuođu submi ovdal vejolaš suddjengessosa ja/dahje bálkágessosa. <em type="italic">1.8 poasta </em>Dás dahkko geasus suddjengessosii mii boahtá ovdan go geardduha suddjenvuođu suddjenreanttuin. Vearromáksi sáhttá válljet suddjenreanttu O rájes gitta alimus suddjenreantui maid Vearrodirektoráhta mearrida ja almmuha ođđajagimánus jagis maŋŋil boahtojagi. Válljen vulobeale alimus suddjenreanttu ferte gustot olles proseantaovttadagaide. Suddjenreanttu válljen juohke boahtojahkái, ferte geavvat maŋimustá vearro dieđáhusa sáddemis. Jus ii leat čielgasit válljen ovdal áigemeari, de biddjo alimus suddjenreantu vuođđun. Suddjenvuođđu meroštallo 2 siiddus, geahča <span type="quote">«Suddjenvuođu meroštallan»</span>. <em type="italic">1.9 poasta </em>Jus ii gáibiduvvo juohkin beallelaččaid gaskka, de ii devdo 1.10 b poasta ja 1.9 poastta submi lea vuođđun joatkka meroštallamii. </p>
<p><em type="bold">Beallelašjuohkin </em><em type="italic">1.10 poasta </em>Dát poasta adno dušše beallelaččaid gaskasaš juohkimii go jođiheaba oktasaš fitnodaga, ja gáibideaba positiivva meroštallon personboađu juohkit gaskaneaskka. Proseanttamiel juogadasa maid goabbáge beallelaš galgaba oažžut oktasaš fitnodaga bohtosis, geardduhuvvo supmiin mii váldo 1.9 poasttas, ja supmit čállojit 1.10 a ja 1.10 b poasttaide. Beallelačat meroštallaba dasto goabbáge personboađu oktan vej. bálkagessosiin ja oktiiordnemiin. </p>
<p><em type="bold">Bálkagessosa meroštallan </em>1.11 - 1.16 poasttat Ovttaolbmfitnodaga bálkágeasus lea loahpahuvvon, danne leat 1.11-1.16 <em type="italic">1.17 poasta </em>Dás ovdanboahtá jagáš meroštallon personboahtu ovdal vejolaš ovttasordnema/ovddossirdima. </p>
<p><em type="bold">Ovttasordnen/negatiivva meroštallon personboađu ovddossirdin </em><em type="italic">1.18 poasta </em>Jus dus dán jagi lea <em type="bold">negatiivva </em>meroštallon personboahtu (1.17 poasttas), de galggat oažžut rivttes supmi 1.23 poasttas, go čálát visot ovddit jagiid ovddossirddehahtti negatiivva meroštallon personboađu, dása 1.18 postii. Submi váldo diimmá <span type="quote">«Personboađu meroštallanskovi»</span> 1.23 poasttas. </p>
<p>Jus dus dán jagi lea <em type="bold">positiivva </em>meroštallon personboahtu (1.17 poasttas), ja dus lea negatiivva meroštallon personboahtu ovddossirdimii diimmá <span type="quote">«Personboađu meroštallanskovi»</span> 1.23 poasttas, de sáhtát válljet dán guovtti gaskkas: 1) Sáhtát atnit ovddit jagiid negatiivvapersonboađu vuolidan dihtii dán jagáš positiivva personboađu. Dalle čálát diimmá <span type="quote">«Personboađu meroštallanskovi »</span> 1,23 dahje <em type="bold">olles submi </em>1.18 postii. 2) It áiggo atnit ovddit jagiid negatiivvameroštallon personboađu vuolidit dán jagáš positiivva personboađu. Dalle <em type="bold">ii galgga </em>1.18 poasta <em type="bold">adnot </em>, ja fertet vuolidit diimmáš <span type="quote">«Personboađu meroštallanskovi»</span> 1.23 dahje 1.24 poastta ovddossirddehahtti negatiivva personboađu, dán jagáš positiivva person boa -đuin 1.17 poasttas. Dát erohus galgáčállot 1.24 postii, ja dan sáhttá atnit maŋit jagiid ovddossirdimii. Jus negatiivva meroštallon personboahtu <em type="italic">ii </em>ovddossirdo gessosii dan vuosttaš jagi go lea positiivva meroštallon personboahtu, de masso vuoigatvuohta joatkka ovddossirdimii dakkár supmi ovddas mii vástida dan positiivva meroštallon personboađu, vrd. vearrolága § 12-14 nuppi lađđasa. </p>
<p>ANS/DA dahje KS ovddit jagiid negatiivva meroštallon personboađu (merostallon juohkinmálliin) ii sáhte ovddossirdit. <em type="italic">1.19 poasta </em>Ovttaolbmofitnodagas mii jođiha máŋga sierra doaimma, sáhttá dihto háviid jagáš dahje ovddit jagiid negatiivva meroštallon personboahtu ovtta doaimmas sirdot gessosii positiivva meroštallon personbohtui ovttaolbmofitnodaga eará doibmii. Dát guoská go lea dakkár lagašvuohta doaimmaid gaskka, ahte livččii sáhttán meroštallat personboađu oktan, nugo máinnašuvvon 1 siiddus <span type="quote">«Máŋga doaimma – meroštallan oktan»</span>. Daid háviidge go livččii sáhttán meroštallat oktan, jus ii livčče galgan doaimmaide vástidit máŋggalágan máksomearrásaš oadjodivada, sáhttá ovttasordnet/ovddossirdit. Oadjodivat meroštallo dáid háviid nettobohtosis, ja galgá atnit dan oadjivatmáksomeari mii gusto dan doibmii mas <em type="italic">1.20 poasta </em>Jus lea negatiivva meroštallon personboahtu (juogo dušše 1.17 dahje 1.18 poasttas, dahje erohus poasttaid gaskkas lea negatiivva), de sáhttá supmi olllásit dahje das osiid sirdit <span type="quote">«Ovttaolbmofitnodaga personboahtu»</span> skovi 1.19 postii dan nuppi doaimma ovddas, mii deavdá eavttuid čilgejuvvon bagadusa 1.19 poasttas, ja mas lea positiivva meroštallon personboahtu. Dán dahká go submi lasihuvvo vel dása 1.20 postii. <em type="italic">1.21 poasta </em>Jus boađus ain lea negatiivva go lea atnán 1.17 gitta 1.20 poasttaid, ja ovttasordnema eavttut FSFIN § 12-20-1, vrd. § 10-42-3 leat sajis, de sáhttá ovttasordnet jagáš ANS/DA/KS váldon bargobuhtadusain, nu guhkás go dát ollá. Dán dahká go submi lasihuvvo dása 1.21 postii, ja seammás čállo vearrodieđáhusa 1.7.2 dahje 1.7.5 postii (mas vuolida bargobuhtadusa). 1.22 poasta Jus boađus ain lea negatiivva go lea atnán 1.17 gitta 1.21 poasttaid, de sáhttá ovttasordnet jagáš guolástussállašiin nu guhkás go dát ollá. Dán dahká go submi lasihuvvo dása 1.22 postii ja seammás čállo RF-1213 <span type="quote">«Fiske»</span> 1.18 postii (mas vuolida jagáš guolástussállaša). <em type="italic">1.23 poasta </em>Dán poasttas ovdanboahtá juogo dat loahpalaš positiivva meroštallon personboahtu, mii sirdo 1.33 -1.36 poasttaide (positiivva meroštallon personboahtu sirdo vearrodieđáhussii), dahje dat negatiivva meroštallon personboahtu, mii sáhttá maŋit jagiide čállot gessosii 1.18 poasttas. Geahča 1.24 poastta daid háviide go ovddit jagiid negatiivva meroštallon personboahtu ii leat adnon vuolidit jagáš positiivva personboađu. Negatiivva meroštallon personboahtu ii galgga čállot vearrodieđáhussii. <em type="italic">1.24 poasta </em><em type="bold">Dieđihanpoasta </em>– dušše sidjiide guđet eai vállje atnit 1.18 poastta vuolidit positiivva meroštallon personboađu ovddit jagiid ovddossirdon negatiivva meroštallon personboađuin, go dása leat vejolašvuođat: Jus negatiivva meroštallon personboahtu ii ovddossirdo gessosii dan vuosttaš jagi go lea positiivva meroštallon personboahtu, de masso vuoigatvuohta joatkka ovddossirdimii dakkár supmi ovddas mii vástida dan positiivva meroštallon personboađu, vrd. vearrolága § 12-14 nuppi <em type="bold">1.23 poastta positiivva meroštallon personboađu čielggadeapmi </em><em type="italic">1.33 - 1.36 poasttat </em>Meroštallon personboađus leat máŋggalágan máksomearit daid ealáhussurggiin mat leat čilgejuvvon 1.33/1.34 ja 1.35/1.36 poasttain. Jus ii leat juogaduvvon bealle -laččaid gaskka, de galgá 1.23 poastta submi sirdot nubbái juogo 1.35 dahje 1.36 postii, čilgen dihtii makkár suorgái boahtu gullá. Jus lea juogaduvvon beallelaččaid gaskka, de galgá beallelačča meroštallon personboahtu čállot 1.33 dahje 1.34 postii. Jus personboahtu lea meroštallon guolástusas, dahje bearaš mánáidgárddis <em type="italic">iežas ruovttus </em>, de galget supmit čállot 1.33 ja/dahje 1.35 postii, ovdal go dat sirdojit vearrodie đáhusa (RF-1030) 1.6.1 postii. Jus personboahtu lea meroštallon <span type="quote">«eará ealáhusa»</span> doaimmas, de čállo submi 1.34/1.36 postii(poasttaide) ja sirdo vearrodieđáhusa (RF-1030) 1.6.2 postii. </p>
<p>Vearromáksi guhte lea loahpahan doaimmas, ii galgga addit ealáhusdieđá -husa dahje personboađu meroštallanskovi. Jus sus lea dakkár submi maid loahpahanjagi ovddossirdá, de sáhttá dan atnit personboađu gessosii čuovvovaš jagiid, jus dat supmit čállojit boahtun RF-1084 <span type="quote">«Vuolidahttinskovvi»</span> dahje RF-1219 <span type="quote">«Vuoito- ja massinkonttu»</span> skovis. Dákkár gessosa ferte dalle gáibidit sierra mildosis vearrodieđáhussii. <em type="bold">_________________________________ 2 siidu </em></p>
<p><em type="bold">Suddjenvuođu meroštallan </em>1 siiddu 1.8 poasttas gesso suddjen -geasus. Dán suddjengessosa vuođđu meroštallo dás. Árvobidjanvuogi ja gaskaárvvu meroštallama birra, geahča vulobealde. <em type="italic">2.1 -2.6 poasttat </em>Dása čállo jagi álggu ja jagi loahpa árvu daid háldoomiin/aktivain mat gullet suddjenvuđđui mat doaimmas leat leamaš anus: – bistevaš ja mearkkašahtti doallobier-gasat (doallobierggas lohkko bistevažžan, go das háhkamis adno leat adnoáigi uhcimusat golbma jagi ja– háhkkon gávpeárvu ja eará háhkkoneahpeávnnaslaš háldooamit,– dutkan- ja ovddidangolut dan duhkodahkii go dat eai leat verolaččat gesson,– gálvvut/gálvvut maid lea ráhkadeamenja kunddarčavgumušat. </p>
<p>Ođđajagimánu 1.b. 2013 boahttiárvu biddjo vuođđun seamma go manniárvu dan opmodatobjeaktii dahje saldoi 2012 boahtojahkái. Háldooamit háhkkon 2013:s eai galgga leat mielde boahttiárvvus. Háldooamit mat 2013:s leat realiserejuvvon eai galgga leat mielde manniárvvus. Manniárvu háldoomiin mat leat háhkkon 2013 boahtojagis, árvobiddjojit verolaš árvvu mielde. Boahttiárvu daid fitnodagain mat leat álggahuvvon rehketdoallojagis, galgá mearriduvvot álgobalánssa mielde. Manniárvu dakkár doaimmas mii lea heaittihuvvon rehketdoallojagis, galgá mearriduvvot loahppabalánssa mielde. <span type="quote">«Doaimmas lea leamaš anus»</span> oaivvilduvvo ahte háldooamit fertejit leat mielde fitnodaga boahtoásaheaddji proseassas, ja dán láhkai váikkuhan doaibmaboađu. Doallobiergasat mat leat láigohuvvon eará doibmii, omd. doaibmavisti eanadoalus láigohuvvon rádjosii, ii leat leamaš anus eanadoallodoai mmas. Doallobiergasat mat leat leamaš doaimmas váldon atnui, ja mat eai leat boahtojagis leamaš doaimmas anus, sáhttet datte liikká váldot mielde suddjenvuđđui, jus háldooamis lea doallolaš árvu doibmii lagaš boahttevuo đasge. Dát soaitá omd. guoskat skiippaide mat eai leat doaimmas. Háldooamit mat leat mielde suddjenvuođus, fertejit leat leamaš anus dakkár doaimmas mii lea vearrogeatnegas Norggas. Háldooamit mat gusket čálgodoaibmabijuide omd. fitnodatbartii, eai adno leat váikkuhan doaibmaboađu eaige leat danne mielde suddjenvuođus. Seamma guoskkašii omd. huksekeahtes ja geavatkeahtes viessosadjái dahje gávpeopmodahkii maid lea ceggemin. Fidnojuogadasat eaige leat mielde suddjenvuođus.</p>
<p><em type="italic">Árvobidjanvuohki </em>Árvobidjanvuogi(-vugiid) galgá skovis almmuhit. Árvobidjanvuogi(-vugiid) čilge skovis čáledettiin daid bustávaid mat vulobealde leat ruođuid siste juohke árvobidjanvuogi maŋábealde. Beroškeah -ttá makkár árvobidjanvuohki lea adnon, de eai galgga háldooamit mat leat mielde suddjenvuođus, leat mielde eanet go dakkár supmiin mii adno dábálažžan dan guoski doibmii, jus háldooami árvu lea eahpegorálaš allat. Omd. ii galgga divrras dáidaga olles árvu váldot mielde. </p>
<p><em type="italic">Verolaš árvvut (S) </em>Dát árvobidjanvuohki galgá dábálaččat adnot árvobijadettiin visot vuolidahttinvuloš ja árvonjeaidinvuloš háldoomiid <em type="italic">2.7 poasta </em>Suddjenvuođđu galgá vuoliduvvot velggiin mat leat vuovdiide ja ovdagihtiimáksimiin mat leat kundariin. <em type="italic">2.9 poasta </em>Dás meroštallo suddjenvuođu gaskaárvu ovdal vealgegessosa. Jus lohku šaddá negatiivvan, de biddjo suddjenvuođđu nollii. <em type="italic">2.10 poasta </em>Dása galgá vealgi finánsaásahusaidečállot ja vealgi mii guoská mearrevealgereivviide go vealgi adno gullat fitnodahkii (fitnodatvealgi). Ii galgga čállot vealgi mii lea badjil 2.9 poastta <span type="quote">«vealgegessosa suddjenvuođu»</span> supmi. Jus ležžet máŋga loana ja kredihta mat oktiibuot leat badjil 2.9 poastta supmi, de sáhttá oažžun dihtii alimus reantogessosa 1.2 poasttas, válljet vuoruhit daid loanaid main mákson/čoggon reanttut leat alimusat loana/vealggi gaskameari ektui. Eaktun lea ahte vealgi lea čállon fitnodaga balánsii. Loatna mii lea váldon iežas aktiva/iežas viesu pántan, adno fitnodatgullevažžan jus loatna lea eanaš adnon fitnodagas. Seammaláhkai dohkkehuvvo fitnodatloatnan dakkár loatna mii adno fitnodaga iežaskapitáladási vuolideap mái, vaikke submi lea iežas atnui. Eaktun dása lea ahte fitnodaga ruhtadilli adno doarvái buorrin sáhttit duoittardit loana. Doallo- ja kássakredihtaide mat leat sihke fitnodaga ja iežas anus, ja mas iežas atnuiváldimat leat rehketdollui čállon rehketmildosiiguin, adno negatiivva saldo fitnodatvealgin. Dát ii datte gusto jus kredihta sturrodat lea eanaš dan geažil go konttu geavaheamis ollislaččat vuhtto eahpedábálaš iežas atnu. Skovis galgá meroštallat vealggi gaskaárvvu ođđajagimánu 1.b. ja juovlamánu 31.b. vealggi vuođul dahje álggahandahje heaittihanáigemuttu vuođul. <em type="italic">2.11 poasta </em>2.11 poasttas positiivva lohku lea seamma go dat suddjenvuođđu mii galgá sirdot 1.8 a postii. Jus 2.11 poastta lohku šaddá negatiivvan, de lea suddjenvuođđu nolla, iige leat šat suddjenvuođđu sirdit 1.8 a postii. <em type="italic">2.12 poasta </em>Dat devdo dušše jus fitnodat lea álggahan/loahpahan ealáhusdoaimma 2013:s. Fitnodat mii lea álggahan/ loahpahan ealáhusdoaimma boahtojagi botta, galgá vuolidit suddjenvuođu gorálaččat dan ektui man galle olles mánu lea leamaš doaimmakeahttá. Jus fitnodat omd. loahpahii doaimmas boahtojagi skábmamánu 20.b., de oažžu fitnodat meroštallat vuoittu dušše 11/12 suddjenvuođus. </p>
</body></document>
