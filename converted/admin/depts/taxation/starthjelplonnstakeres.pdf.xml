<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><year>2013</year><wordcount>3090</wordcount><conversion_status type="standard"/><availability><free/></availability><submitter name="Trond Trosterud" email="trond.trosterud@uit.no"/><origFileName>http://www.skatteetaten.no/upload/PDFer/Rettledninger_2013/StarthjelpLonnstakereS.pdf</origFileName><parallel_text xml:lang="nob" location="starthjelplonnstakerebm.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">VEARRODIEĐÁHUS 2013 </em><em type="bold">skatteetaten.no </em></p>
<p><em type="bold">SÁMEGILLII </em></p>
<p>Álggahanveahkki bálkkolaččaide ja penšunisttaide</p>
<p><em type="bold">Iskka visot </em><em type="bold">dieđuid ja gessosiid </em></p>
<p><em type="bold">Addináigi </em><em type="bold">cuoŋománu </em><em type="bold">30.b. 2014 </em></p>
<p><em type="bold">Ii nuppástuhttin </em><em type="bold">- Ii addin </em></p>
<p><em type="bold">Jus ležžet nup- </em><em type="bold">pástusat – atte </em><em type="bold">elektrovnnalaččat </em></p>
<p><em type="bold">Iskanlista Vulobeale poasttaid birra sáhtát eanet lohkat <span type="quote">«Poasttaid bagadusas»</span> dás skatteetaten.no/rettledningen </em>Vearrodieđáhusas soaittát fertet nuppástuhttit dahje lasihit juoga, jus dus 2013:s ee. leat leamaš: </p>
<p><em type="bold">Ossosat </em>Ossosiid/iežaskapitáladuođaštusaid opmodat, fitnet, oastin dahje vuovdin 3.1.5, 3.1.7, 3.1.8, 3.1.10, 3.3.8, 3.3.10 ja 4.1.8 poasttat </p>
<p><em type="bold">Ahkepenšuvdna </em>Geahča <span type="quote">“Poasttaid bagadusas”</span> <span type="quote">“Penšunbohtosa vearrogeasus ja vuollegis dábálaš boađu vearroráddjen”</span> –<span type="quote">”Ahkepenšunisttat – penšunboađus vearrogeasus”</span> bajilčállosa dás skatteetaten.no/rettledningen </p>
<p><em type="bold">Mánáidgárdi/beaivedikšuneadni/AÁF </em>Golut mánáid geahččat ja dikšut (gusto vel lassi sáhttogoluide) 3.2.10 poasta </p>
<p><em type="bold">Biila ja/dahje fanas </em>Oastán dahje vuovdán fatnasa, biilla dahje ássanvovnna 4.2.4, 4.2.5 ja 4.2.6 poasttat </p>
<p><em type="bold">Dállu ja/dahje joavdodállu – boađut/ gessosat/opmodat </em>Geahča <span type="quote">“Poasttaid bagadusa”</span> <span type="quote">“Dállu ja eará opmodat”</span> fáttá dás skatteetaten.no/rettledningen 4.3.2 poasta </p>
<p><em type="bold">Geardelunddot buhtadus ja dáhkádusmáksin mánáide ja nuoraide olbmoroasmmohuvvamis ja fuolaheaddji massimis </em>Geahča <span type="quote">“Poasttaid bagadusa”</span> <span type="quote">“Váhnemat ja mánát”</span> fáttá dás skatteetaten.no/rettledningen </p>
<p><em type="bold">Ovttaskas fuolaheaddji </em>3.5.5 poasta. Geahča <span type="quote">“Poasttaid bagadusas”</span> <span type="quote">“Sierrageasus ovttaskas fuolaheaddjiide”</span> fáttá dás skatteetaten.no/rettledningen </p>
<p><em type="bold">Nuvttá dállu mii ii leat bargodilis (dáluealát) </em>2.2.2 ja 2.6.2 poasttat </p>
<p><em type="bold">Nuvttá dállu mii ii leat bargodilis </em>3.1.12 poasta </p>
<p><em type="bold">Dálu oastin dahje vuovdin </em>2.8.4 (vearrogeatnegas vuoitu) ja 3.3.6 (geasusvuoigaduvvon massin) poasttat </p>
<p><em type="bold">Dálu/joavdodálu láigoheapmi </em>2.8.2 ja 3.3.12 poasttat </p>
<p><em type="bold">Láigohit joavdodálu maid ieš anát </em>2.8.3 poasta </p>
<p><em type="bold">Láigohuvvon (eanaláigohuvvon) viessosadji </em>Geahča <span type="quote">«Poasttaid bagadusa»</span> <span type="quote">«Dáluide ja joavdoviesuide láigoviessosadji»</span> fáttá dás skatteetaten.no/rettledningen </p>
<p><em type="bold">Loatna priváhtii/priváhtas </em>Lonen ruđa bearrašii/bearrašis dahje ustibiidda/ustibiin 3.1.2, 3.3.1, 4.1.6 ja 4.8.1 poasttat </p>
<p><em type="bold">Ealáhusboahtu/- vuollebáza </em>2.13, 2.7, 3.2.19 poasttat </p>
<p><em type="bold">Sirdobargigolut </em>Ii orrun ruovttus barggu geažil 3.2.7 ja 3.2.9 poasttat </p>
<p><em type="bold">Mátkegolut ruoktu - bargu/ruovttufitnamat </em>Badjel 13 950 kr mátkegeasus 3.2.8/3.2.9 poasttat </p>
<p><em type="bold">Reantoboahtu – liigevearuheapmi </em>3.1.3 poasta </p>
<p><em type="bold">Buohcogolut </em>Stuorra buohcogoluid sierragessosa regel loahpahuvvui 2012 boahtojagi rájes. Jus ožžot sierragessosa sihke 2010 ja 2011 ovddas, de sáhtát nu go ovdal gáibidit sierragessosa 2013 ovddasge. Datte it sáhte gáibidit sierragessosa daid goluide mat gullet bátnedikšumii, sáhttui ja dállui. Dát gusto vaikke ožžotge sierragessosa dákkár goluid ovddas 2010 ja 2011 livnnegis. 2013 boahtojagis galgá sierrageasus vuoliduvvot. 2013 boahtojahkái addo 67 proseantta sierrageasus geasusvuoigaduvvon goluin. Dát vuolideapmi dahkko ihcalassii. Čálát olles geasusvuoigaduvvon golu mii dus lea leamaš. </p>
<p>Geahča <span type="quote">“Poasttaid bagadusa”</span> <span type="quote">“Sierrageasus stuorra buohcogoluid ovddas”</span> fáttá dás skatteetaten.no/rettledningen ja skatteetaten.no/sykdomsutgifter 3.5.4 poasta</p>
<p><em type="bold">DÁRKKIS VEARRODIEĐÁHUSA! </em><span type="quote">«Poasttaid bagadusas»</span> oainnát gokko vearrodieđáhusas boađu/gessosa ja opmodaga/vealggi galgá čállit. Dán oainnát dás skatteetaten.no/rettledningen. </p>
<p>Sáhtát oažžut veahki Vearroetáhtasge. Du iežat ovddasvástádus dat lea addit visot vearrogeatnegas boađu ja opmodaga ja čállit gessosiid ja velggiid. Dát guoská daid áššiidge mat eai leat vearrodieđáhussii ovdagihtii devdon.</p>
<p>Galggat vel fuolahit ahte nuppástuhtát ovdagihtii devdon supmiid mat leat boastut.</p>
<p>Dárkkis supmiid daid bálká- ja geassindieđáhusaid, penšundieđáhusaid ja jahkedie đáhusaid mielde maid ožžot árabut dán jagi.</p>
<p>Jus nuppástuhtát bálkká dahje penšuvnna, de galggat muitit almmuhit bálkádie đáhuskoda. Dalle meroštallo dutnje uhcimusgeasus ihcalassii. Nu sáhtátge skatteetaten.no/skatteberegning čovdosis meroštallat vearu. Vearroetáhta ii oaččo dieđuid visot gessosiin maidda dus soaitá leat gáibádus. Várut danne ahte čálát gessosiid mat vearrodieđáhussii eai leat ovdagihtii devdon vai it dárbbaš menddo olu vearu máksit. Gessosiid birra, geahča <span type="quote">«Poasttaid bagadusa»</span> skatteetaten.no/rettledningen ja skatteetaten.no/fradrag</p>
<p>Leago dus mánnágeahču goluid (váhnen-gessosii) gessosii gáibádus? Dárkkis ahte lea rivttes submi.</p>
<p>Jus dán jagis leat molsun bargosaji dahje ássanbáikki, de soaitá ovdagihtii devdon mátkegeasus leat boastut. Seamma guoská jus it leat miehtá jagi leamaš barggus dahje dus lea earalágan virgeoassi.</p>
<p>Jus leat ovttaskas fuolaheaddji vuollel 18 jahkásaš mánnái/mánáide, de oaččut ovttaskas fuolaheaddji sierragessosa, jus 2013:s leat NAV:s ožžon viiddiduvvon mánnáoaju. Geahča <span type="quote">«Poasttaid bagadusa»</span> <span type="quote">«Váhnemat ja mánát»</span> fáttá. 2013 ovddas livdnejuvvojit ovttaskas fuolaheaddjit 1 vearroluohkás Skatteetaten.no/rettledningen Jápmimis: Ii sáddejuvvo vearrodieđáhus guđiide 2013:s leat jápmán. Geahča skatteetaten.no/avdode.</p>
<p>Rohki ovdagihtii devdon vearrodieđáhusa sáhttá leaska oažžut go váldá Vearroe-táhtain oktavuođa. Eará árbbolaččat ožžot vearrodieđáhusa go Vearroetáhtii duođaštit ahte leat árbbolaččat.</p>
<p>Juohkoduođaštus, eará duođaštus diggegottis, dahje testameantta máŋggus galgá biddjot ovdan. Fertet lassin vel čájehit legitimašuvnna. Jus ieš it sáhte vearrokantuvrii boahtit, de fertet dáid duođaštusaid bidjat mielde dan reivii maid</p>
<p>Vearroetáhtii sáddet. <em type="bold">! </em><em type="bold">2 </em></p>
<p>Vearrodieđáhus 2013 – Álggahanveahkki bálkkolaččaide ja penšunisttaide</p>
<p type="listitem">Makkár vearrodieđáhusat leat Ovttaskas vearromáksit ožžot juogo</p>
<p type="listitem"><span type="quote">«Bálkkolaččaid ja penšunisttaid jna. vearrodieđáhusa»</span> dahje</p>
<p type="listitem"><span type="quote">«Ealáhusdoalliid jna. vearrodieđáhusa»</span></p>
<p type="listitem">Vearrodieđáhusa addin Addinvuogit:</p>
<p type="listitem">Álkimusat lea addit vearrodieđáhusa dás skatteetaten.no.</p>
<p type="listitem">Sáhtát addit bábirhámis.</p>
<p type="listitem">Jus leat ožžon bálkkolaččaid ja penšunist-taid vearrodieđáhusa ja dat ovdagihtii  devdon dieđut leat dievaslaččat ja riekta,  de it dárbbaš addit vearrodieđáhusa  (addinluvven).</p>
<p>Geahča skatteetaten.no/selvangivelsen</p>
<p><em type="bold">Ovdagihtii devdon dieđut </em>Daid dieđuid maid Vearroetáhta lea ožžon bargoaddiin, báŋkkuin, dáhkádusfitnodagain, mánáidgárddiin jna. leat vearrodieđáhussii čállon. </p>
<p>Galggat dárkkistit ahte ovdagihtii devdon dieđut leat dievaslaččat ja riekta. Jus dus leat eará dieđut mat leat livnnegii mearkkašahttin, de galggat dáid čállit rivttes postii. 2 ja 3 siiddus čujuhuvvo daid poasttaide maidda áinnas soaitá fertet juoga lasihit dahje nuppástuhttit.</p>
<p>It dárbbaš addit vearrodieđáhusa jus ožžon vearrodieđáhusa dieđut leat dievaslaččat ja riekta.</p>
<p>Jus válljet luvvejuvvot addimis, de berrešit datte vurket dan elektrovnnalaš vearrodieđáhusa maid leat ožžon deaddilettiin <span type="quote">“vurke”</span> boalu. Dalle fas gávnnat vearrodieđáhusa vuorkkás go dáid dieđuid dárbbašat. Jus vearrodieđáhus ii leat riekta dahje dus leat lasáhusat, de ferte dat divvot ja addot ovdal addináiggi cuoŋománu 30.b. 2014. Jus dat ii addo ovdal addináiggi, de adno dat addon daid ovdagihtii devdon dieđuiguin. Soaittát oažžut lassivearu jus dieđut leat boastut dahje váillálaččat.</p>
<p><em type="bold">Álki addit elektrovnnalaččat </em>Jus it sáhte luvvejuvvot vearrodieđáhusa addimis, de rávve Vearroetáhta du addit dan elektrovnnalaččat. Mo dan dagat lea čilgejuvvon 6. siiddus. Sáhttá johtilit ja álkidit nuppástuhttit ja lasihit mottiin boallodeaddilemiin. Vuogádat veahkeha du vearrodieđáhusa deavdit. Dakkaviđe go leat nuppástuhttán maidege, de meroštallo čovdosis dutnje ođđa vearrosubmi. Jus vearrodieđáhus lea riekta, de dieđát dakkaviđe ahte oaččut go ruovttoluotta ruđa vai fertet go máksit báhcánvearu. </p>
<p><em type="bold">Vearrogeatnegas máŋgga gildii </em>Vaikke leatge vearrogeatnegas máŋgga gildii, de galggat vearrodieđáhusa addit Vearroetáhtii dušše oktii. <em type="bold">Leatgo 2013:s šaddan ealáhusdoallin? </em>Jus leat álggahan iežat ealáhusdoaimma (ovttaolbmofitnodaga) Vearroetáhta dieđekeahttá, de leat ožžon <span type="quote">«Bálkkolaččaid ja penšunisttaid jna. vearrodieđáhusa»</span>. Vástideaddji gusto jus leat šaddan KS, DA, ANS jna. oassálasti. Dalle dárbbašat <span type="quote">«Álggahanveahkki ealáhusdoalliide»</span>. Dán sáhtát viežžat dás skatteetaten.no/starthjelp-naering dahje oažžut vearrokantuvrras. Mii rávvet addit vearrodieđáhusa elektrovnnalaččat. Dalle gávnnat visot guoski skoviid dan elektrovnnalaš vearrodieđáhusas. Eanet dieđut vearrodieđáhusa addima birra oainnát <span type="quote">“Poasttaid bagadusa”</span> 2.7 poasttas skatteetaten.no/rettledningen. Jus 2013:s leat leamaš oassálasti dakkár oassálastilivdnejuvvon fidnus mii fidnodieđáhusa sádde elektrovnnalaččat, de lea dus addináigi miessemánu 31.b. 2014. Addináigi lea miessemánu 31.b. 2014 daid iehčanas ealáhusdoalliin guđet addet elektrovnnalaččat ja leat ožžon ealáhusdoalliid vearrodieđáhusa. </p>
<p><em type="bold">Birgendoarjja </em>Earránan dahje ovddeš beallelaččas ožžon dahje sutnje máksán 2.6.1 ja 3.3.3 poasttat </p>
<p><em type="bold">Vuollebáza </em>Fuolat ahte ovdalis jagiid rivttes vuollebáza lea 2013:s čállon gessosii 3.3.11 poasta </p>
<p><em type="bold">Olgoriika – opmodat ja boahtu </em>1.5.6, 2.2.2, 2.2.3, 2.8.5, 3.1.11, 3.3.2, 4.1.9, 4.6.1, 4.6.2 ja 4.8.3 poasttat </p>
<p type="listitem">Eanet dieđut Bagadusat:</p>
<p type="listitem">Poasttaid bagadus dás skatteetaten.no/rettledningen</p>
<p type="listitem">Álggahanveahkki ealáhusdoalliide dás skatteetaten.no/starthjelp-naering</p>
<p type="listitem">Rettledning for utenlandske arbeidstakere og selvstendige næringsdrivende,  skatteetaten.no/selvangivelse-utenlandsk</p>
<p type="listitem">Rettledning for personer bosatt i utlandet som mottar pensjon fra Norge</p>
<p type="listitem">Gihppagat dieđuiguin olgoriikkalaš  bargiide guđet orostallet Norggas:</p>
<p type="listitem">Informasjon til utenlandske arbeidstake-re: Selvangivelsen 2013</p>
<p type="listitem">Informasjon til utenlandske arbeidstake-re: Pendlerfradrag</p>
<p type="listitem">Informasjon til utenlandske arbeidstake-re: Standardfradrag</p>
<p>Geahča skatteetaten.no/selvangivelse – utenlandsk</p>
<p type="listitem">Eará guoskevaš gihppagat:</p>
<p type="listitem">Avgift på arv og gaver</p>
<p type="listitem">Familiebarnehager og skatt</p>
<p type="listitem">Fradrag for arbeidsreiser – reiser mellom hjem og fast arbeidssted</p>
<p type="listitem">Lønnsarbeid i hjemmet</p>
<p type="listitem">Pendlere, bosted, skatteforhold</p>
<p type="listitem">Salg mv. av fast eiendom</p>
<p type="listitem">Skatt ved utleie av bolig og fritidseiendom</p>
<p type="listitem">Skatteregler ved barnepass for foreldre, dagmammaer og praktikanter/au pair</p>
<p type="listitem">Ungdom, arbeid og skatt</p>
<p type="listitem">Au pair i Norge</p>
<p>Dáid ja eanet dieđuid oainnát dás skatteetaten. no dahje sáhtát gulaskuddat Vearroetáhtain. <em type="bold">3 </em></p>
<p><em type="bold">Addináigi cuoŋománu 30.b. </em>Vearrodieđáhusa addináigi lea cuoŋománu 30.b. 2014. Sáhtát Vearroetáhtas ohcat maŋidit addináiggi jus dus leat erenoamáš ákkat dasa, ovdamearkka dihtii buohcuvuohta dahje jávkan mátkkis, man geažil šaddá dutnje hirbmat váttis vearrodieđáhusa addit áiggil. Oza rf-1115 skovi dás skatteetaten.no/skjema eanet dieđuide maŋideami birra. Jus elektrovnnalaččat ozat, de oaččut maŋidanohcamii dakkaviđe vástádusa. Jus it hálit elektrovnnalaččat ohcat, de fertet farggamusat sáddet čálalaš ohcama mas almmuhat riegádannummara, nama ja čujuhusa oktan oanehis vuođustusain ohcamii. </p>
<p type="listitem">Geatnegas duođaštusat    Oktan vearrodieđáhusain galggat álo  bidjat mielde:</p>
<p type="listitem">doaktárduođaštusa/duođaštusa mánáid-suodjalusas mii nanne erenoamáš fuolahus-  ja dikšodárbbu boarrásat go 11 jahkásaš  mánnái/mánáide, geahča 3.2.10 poastta</p>
<p type="listitem">duođaštusa vealgereanttuid ovddas olgoriikkas</p>
<p type="listitem">duođaštusa mákson vearu ovddas olgoriikkas jus gáibidat kredihttagessosa  dahje boahtogessosa</p>
<p type="listitem">duođaštusa jus dus leat leamaš vearuhis vuorbevuoittut jna. oktiibuot badjel   100 000 kr ovddas</p>
<p type="listitem">duođaštus NAV:s jus oaivvildat ahte ovttaskas fuolaheaddji sierrageasus lea  boastut, geahča 3.5.5 poastta</p>
<p>Jus attát vearrodieđáhusa skatteetaten.no bokte, de sáhtát vearrodieđáhusa addináigái addit geatnegas duođaštusaid juogo elektrovnnalaš mildosiiguin dahje bábirhámis. Muitte mildosiid bábirhámis dahje maid skánnet merket namain ja riegádannummariin.</p>
<p>Eará duođaštusaid galggat sáddet dušše jus Vearroetáhta dan sihtá. Fuomáš datte ahte sáhttá sihtat duođaštusaid maiddái maŋŋil go leat ožžon vearroloahpparehkega. Vurke danne duođaštusaid.</p>
<p><em type="bold">Elektrovnnalaš gulahallan </em>SStáhta ja gielda dáhtošedje oktasaš oktavuohtaregisttara gos gulahal á ássiiguin elektrovnnalaččat. Registaris leat giehtatelefonnummar ja e-poastačujuhus maid ieš leat dohko bidjan jus ovdal leat loggen sisa almmolaš bálvalusaide. Jus leat oktavuođaregistaris, de oaččut boahttevaš vearroloahpparehkegiid elektrovnnalaččat ja dutnje dieđihuvvo giehtatelefovnnas dahje e-poasttas go dat leat válbmasat. </p>
<p type="listitem">Jus it leat goassige loggen iežat almmolaš  bálvalusaide, de fertet dieđihit iežat dohko  vai oaččut boahttevaš reivviid, vearroloahpparehkegiid ja vearrodieđáhusaid  elektrovnnalaččat: skatteetaten.no/ ebruker   Ovdamunit elektrovnnalaš   gulahallamiin:</p>
<p type="listitem">Oaččut vearrodieđáhusa árabut go sii guđet válljejit addit bábirhámis.</p>
<p type="listitem">Oaččut johtileappot vástádusa áššái dahje oktavuhtii, go almmolašvuohta  ii dárbbaš poastta atnit.</p>
<p type="listitem">Dutnje dieđihuvvo SMS dahje e-poastta bokte go almmolašvuođas  oaččut poastta.</p>
<p type="listitem">Vierrásat eai beasa du persovnnalaš dieđuide.</p>
<p type="listitem">Leat seastimin birrasa ja vuolideamen almmolaš goluid.</p>
<p>Eará almmolaš etáhtatge dađis atnigohtet elektrovnnalaš gulahallama.</p>
<p>Jus it dáhto elektrovnnalaš reivviid, vearroloahpparehkegiid jna., de fertet mannat deike skatteetaten.no/ebruker</p>
<p>Jus dus lea álbmotoajus dahje AFP:s vuollegis ahkepenšuvdna, de sáhttá dudno beallelaččainat/dieđihangeatneas ovttasássiinat gaskasaš kapitálaboađuid ja kapitálagoluid juohkin mearkkašit man stuorra vearrogessosa sáhtát oažžut. Jus leat náitalan/ dieđihangeatnegas ovttasássi ja lámispenšunista vuollegis boađuin, de soaitá dákkár juohkin mearkkašit dasa man muddui sáhtát/ sáhttibeahtti oažžut vearroráddjema.</p>
<p>Loga eanet <span type="quote">“Poasttaid bagadusa”</span> <span type="quote">“ Penšunboađu vearrogeasus ja vuollegis dábálaš boađus vearroráddjen”</span> fáttá dás skatteetaten.no/rettledningen, <span type="quote">“Penšunisttaide vearroregelat”</span> ja <span type="quote">“Penšunisttat guđet leat náitalan ja lea vuollegis penšuvdna sáhttet muhtin háviid oažžut vuollegat oktasaš vearu”</span> geahča skatteetaten.no</p>
<p><em type="bold">Dehálaš diehtu dutnje guhte leat náitalan/dieđihangeatnegas ovttasássi ja leat penšunista/lámispenšunista ja lea vuollegis penšuvdna </em></p>
<p type="listitem">Dáid sisaloggenmolssaeavttuid bokte  sáhtát elektrovnnalaččat beassat iežat  vearrodieđáhussii dás skatteetaten.no: 1.MinID Jus leat iežat registreren ID-verráha/ MinID-geavaheaddjin ja almmuhan giehtatelefonnummara ja  e-poastačujuhusa, de oaččut sms:s  dakkaviđe ovttagearddekodaid. Dus  fertejit leat dát vai sáhtát iežat dieđihit:</p>
<p type="listitem">Riegádannummar/D-nummar</p>
<p type="listitem">Giehtatelefonnr ja/dahje e-poastačujuhus</p>
<p type="listitem">PIN-kodat (jus dárbbašat</p>
<p>MinID:i PIN-kodaid, de diŋgot daid dás pinbestilling.difi.no)2. BáŋkoID 3. Buypássa 4. Commifides</p>
<p>Go leat válljen sisaloggenmolssaeavttu, de čuovut bagadusa maid oaččut.</p>
<p><em type="bold">Ná logget sisa </em><em type="bold">4 </em></p>
<p>Vearrodieđáhus 2013 – Álggahanveahkki bálkkolaččaide ja penšunisttaide</p>
<p><em type="bold">Geatnegas skovit </em>Buot mildosiid oainnát <span type="quote">“mildosat”</span> árkafánas elektrovnnalaš vearrodieđáhusas ja dás skatteetaten.no/skjema. </p>
<p type="listitem">Fertet deavdit sierra skoviid go:</p>
<p type="listitem">leat vuovdán ossosiid dahje iežaskapitála-duođaštusaid norgalaš dahje olgoriikkalaš  fidnuin, geahča <span type="quote">«Poasttaid bagadusa»</span>  3.1.8, 3.1.10, 3.3.8 ja 3.3.10 poasttaid.  rf-1059 skovvi</p>
<p type="listitem">leat láigohan dálu/joavdodálu mii galgá rehketdoallolivdnejuvvot, geahča  <span type="quote">«Poasttaid bagadusa»</span> <span type="quote">«Dállu ja eará  giddodat»</span> fáttá. rf-1189 skovvi</p>
<p type="listitem">gáibidat gessosa duohta biilagoluid ovddas, geahča <span type="quote">«Poasttaid bagadusa»</span>  <span type="quote">«Biila»</span> fáttá. rf-1125 skovvi</p>
<p type="listitem">gáibidat gessosa norgalaš vearus dan vearu ovddas maid leat máksán olgoriikkas. rf-1147 skovvi</p>
<p type="listitem">gáibidat vuolidit boahtovearu bálkkás ja penšuvnnas. rf-1150 skovvi</p>
<p type="listitem">dus leat olgoriikkalaš báŋkobidjamat, rf-1231 skovvi, geahča <span type="quote">«Poasttaid bagadusa»</span> 1.5.6 poastta dás skatteetaten.no/ skjema.</p>
<p>Merke visot mildosiid namain ja riegádannummariin go attát bábirhámis dahje skánnet dokumeanttaid. Go attát elektrovnnalaččat vižžojit masá visot skovit devdon namain ja riegádannummariin oktan dan guoski poasttain.</p>
<p><em type="bold">Boastto dahje váillálaš </em><em type="bold">dieđut </em>Jus attát boastto dahje váillálaš dieđuid, de fertet dábálaččat máksit lassivearu. Lassivearru lea 10 dahje 30 proseantta dan vearus man lea dahje livčče sáhttán njihtat. Duođalaš dáhpáhusain sáhttá vel lasihuvvot garrasat lassivearru 15 dahje 30 proseanttain. Olles lassivearru šaddá dalle 45 dahje 60 proseantta. </p>
<p type="listitem">Vearrodieđáhusa poasttaid nuppástuhttin  Vearroetáhta sáhttá nuppástuhttit supmiid  maid vearrodieđáhussii leat čállán. Dábálaš  lea ahte dieđihuvvo dutnje jus dárbbaša  nuppástuhttit maidege. Vearroetáhta ii  dárbbaš dutnje dieđihit jus áigu</p>
<p type="listitem">bajidit bruttoopmodaga ja/dahje vuolidit vealggi mii oktiibuot ii šatta badjel   20 000 kr</p>
<p type="listitem">bajidit boađu ja/dahje vuolidit gessosa mii oktiibuot ii šatta badjel 1 000 kr</p>
<p type="listitem">sihkkut poastta mii ii leat geasusvuoiga-duvvon, go ovdalis livnnegis lea dus  vástideaddji poasta sihkkojuvvon</p>
<p type="listitem">nuppástuhttit árvvošteami mielde mearriduvvon opmodat- dahje boahtopoastta ja vástideaddji nuppástuhttin lea  leamaš ovdalis livnnegis</p>
<p type="listitem">nuppástuhttit, guođđit dahje lasihit supmiid mat čielgasit leat šaddan  rehkenastin-/čállinmeattáhusa dahje  vearrolága boasttoáddejumi geažil, ja du  vejolaš ealkámuš ii šatta mearkkašahttin livnnegii.</p>
<p><em type="bold">Goas vearroloahpparehket </em><em type="bold">boahtá? </em>Vearroloahpparehkegat eai sáddejuvvo dihto beivviid, muhto nu johtilit go vearrodieđáhus lea gárvásit meannuduvvon. Dát mearkkaša ahte sáhtát oažžut loahpparehkegat geassemánus, borgemánus dahje čakčamánus, maŋimustá golggotmánus. Ain ožžot eatnašat vearroloahpparehkega geassemánus, muhto eat sáhte dadjat goas du loahpparehket lea válmmas. Guđet vearrodieđáhusa addet bábirhámis eai oaččo vearroloahpparehkega geassemánus. </p>
<p><em type="bold">Báhcánvearru </em>Báhcánvearus meroštallo reantolasáhus. 99 kr dahje dan vuollil báhcánvearru (oktan reantolasáhusain) ii berro. Reantolasáhusa báhcán¬vearus eai oaččo lámispenšunisttat, guđet ožžot boddosaš doarjaga, oarbásiidpenšuvnna, bearašdikšuid penšuvnna dahje lassi doarjaga guhtii lea oanehis áiggi Norggas ássan ja oažžu vearroráddjema vuollegis boađu geažil. Vearroráddjema birra, geahča <span type="quote">«Poasttaid bagadusas»</span> <span type="quote">«Vearroráddjen vuollegis dábálaš boađus»</span> fáttá. </p>
<p>Dárkilat dieđuid reantomeroštallama ja reantomáksomeriid birra vearroloahpparehkegis sáhttá fidnet go geahččá skatteetaten. no dahje gulaskuddá vearrogáibideaddjiin dahje Skatteopplysningeniin (Vearročuvgehusain) telefovnnas 800 80 000.</p>
<p><em type="bold">Lassiovdamáksu </em>Jus eai galggašii du báhcánvearus šaddat reanttut, de sáhtát máksit lassiovdamávssu ovdal miessemánu 31.b. 2014. Lassiovdamáksu mákson miessemánu 31.b. maŋŋil, ii váldo vearrorehkenastimis vuhtii. </p>
<p>Vearrodieđáhusastat oainnát dieđuid kontu- ja KID-nummara birra go áiggut máksit lassiovdamávssu.</p>
<p>Jus áiggut dárkkistit lea go vearrogáibideaddji ožžon mákson lassiovdamávssu, de sáhtát dan dárkkistit loggedettiin <span type="quote">“Mine krav og betalinger”</span> ja válljet Inn/utbetaling árkafána. Bálvalusa oainnát dás skattetaten. no/krav-og-betalinger</p>
<p><em type="bold">Ruhta buorrin </em>Jus dus lea vearus ruhta buorrin, de sáhtát supmi oažžut báŋkokontui. Dat biddjo dan kontui mii lea vearrodieđáhussii čállon. Jus siđat buorrinsupmi biddjot eará kontui, de sáhtát dán nuppástuhttit menysiiddu elektrovnnalaš čovdosis. Sáhtát válljet daid konttuid gaskkas mat skovis oidnojit. </p>
<p>Buorrinsupmis meroštallo reantomáksu. 99 kr dahje dan vuollil buorrinsubmi (oktan reantomávssuin) ii mákso ruovttoluotta.</p>
<p>Dárkilat dieđuid reantomeroštallama ja reantomáksomeriid birra vearroloahpparehkegis sáhttá fidnet go geahččá dás skatteetaten.no dahje gulaskuddá vearrogáibideaddjiin dahje Skatteopplysningeniin telefovnnas 800 80 000.</p>
<p><em type="bold">Vearrorehkenastima váidin </em>Jus áigu vearrorehkenastima váidit, de gálgá dan sáddet vearrogáibideaddjái golmma vahkku siste maŋŋil go mearrádus lea dutnje sáddejuvvon. </p>
<p><em type="bold">Livnnega váidin </em>Váidináigi lea 6 vahkku dan maŋŋil go vearroloahpparehket lea dutnje sáddejuvvon, datte áramusat borgemánu 10.b. Váidaga attát Vearroetáhtii elektrovnnalaččat (oza rf-1177 skovi dás skatteetaten.no/skjema) dahje bábirhámis. Eanet dieđuide, geahča skatteetaten.no/klage </p>
<p><em type="bold">Beallelaččat </em>Beallelaččat guđet válljeba juogadit báŋkobidjamiid, reantoboađuid, vealggi ja vealgereanttuid earaláhkai go dan mii ovdagihtii devdon vearrodieđáhusain boahtá ovdan, ferteba fuolahit goappašiid vearrodieđáhusaid divvut. Geahča maiddái <span type="quote">«Poasttaid bagadusa»</span> <span type="quote">«Beallelaččat, logahallon guimmežat ja dieđihangeatnegas ovttasássit»</span> fáttá dás skatteetaten.no/ rettledningen. <em type="bold">5 </em></p>
<p><em type="bold">Oktan vearrodieđáhusain ožžot eatnašat vearuid ja divadiid boddosaš meroštallama. </em></p>
<p type="listitem">Dát ii gusto</p>
<p type="listitem">jus leat ealáhusdoalli ja attát <span type="quote">“Ealáhus-doalliid jna. vearrodieđáhusa”</span></p>
<p type="listitem">go dus lea beallelaš guhte lea ealáhus-doalli ja guhte addá <span type="quote">«Ealáhusdoalliid  jna. vearrodieđáhusa»</span></p>
<p type="listitem">guđiin lea bálká- ja geassindieđáhusko-dat maid vearrokantuvra ferte sierra  meannudit</p>
<p type="listitem">guđiin ii leat dábálaš riegádannummar, omd. olgoriikkalaččat</p>
<p type="listitem">sidjiide/joavkkuide vearrodieđáhusai-guin maid Vearroetáhta dárbbaša guhkes  áiggi meannudit, ja guđet/mat danne eai  oaččo vearroloahpparehkega ovdal golggotmánus</p>
<p type="listitem">dieđihangeatnegas ovttasássiide</p>
<p>Nordmann Ola 031163 00331</p>
<p><em type="bold">Foreløpig beregning av skatter og avgifter 2013 </em></p>
<p><em type="bold">Grunnlag </em></p>
<p><em type="bold">Skatt / Avgift </em></p>
<p><em type="bold">Formuesskatt til: </em>Staten 747 200 0 </p>
<p>Kommune 747 200 0</p>
<p><em type="bold">Inntektsskatt til: </em>Staten, fellesskatt 361 920 43 281 </p>
<p>Kommune og fylke 361 920 44 855</p>
<p>Staten, toppskatt av personinntekt 482 400 0</p>
<p><em type="bold">Trygdeavgift: </em>Lønn mv. (7,8%) 482 400 37 627 </p>
<p>Sum skatter og avgifter i skatteklasse 1E før skattefradrag 125 763</p>
<p><em type="bold">Foreløpig beregnet skatt og avgift etter skattefradrag </em><em type="bold">125 763 </em>-Forskuddstrekk (trukket av oppgavegiver mv.) 132 450 </p>
<p>Foreløpig beregnet skatt til gode (uten renter) 6 687</p>
<p>Tilleggsforskudd betalt etter 1. februar 2014 er ikke med i denne skatteberegningen, men blir godskrevet ved skatteoppgjøret. Viser endelig skatteoppgjør at du får penger igjen, blir disse overført til <em type="bold">konto **** ** xxxxx </em>. For å endre dette, se ytterligere informasjon lenger bak. </p>
<p><em type="bold">Når kommer skatteoppgjøret? Skatteoppgjøret blir ikke sendt ut på spesifikke datoer, men så snart selvangivelsen er ferdig behandlet. Det vil si at du kan få ditt oppgjør i løpet av juni, august eller september, senest i oktober. Fortsatt vil de fleste få skatteoppgjør i juni, men vi har ikke mulighet til å si når ditt oppgjør vil være ferdig. De som leverer på papir vil tidligst få oppgjør i august. </em></p>
<p><em type="bold">Vil du unngå rentetillegg på eventuell restskatt, må du betale tilleggsforskudd innen 31. mai 2014. </em></p>
<p><em type="bold">Fristen gjelder selv om du har fått utsettelse med innlevering av selvangivelsen. Eventuell innbetaling </em><em type="bold">er frivillig. Ved betaling må følgende benyttes: </em></p>
<p><em type="bold">Kontnr : </em><em type="bold">xxxx xx xxxxx </em></p>
<p><em type="bold">Navn : </em></p>
<p><em type="bold">NN skatteoppkreverkontor </em></p>
<p><em type="bold">KID - nr: </em><em type="bold">yyyyyyyyyyyyyyyyyyy </em></p>
<p><em type="bold">IBAN: </em></p>
<p><em type="bold">NOzzzzzzzzzzzzz </em></p>
<p><em type="bold">SWIFT/BIC: </em></p>
<p><em type="bold">NDEANOKK </em><span type="quote">“Vearuid ja divadiid boddosaš meroštallan”</span> skovis oidno submi maid bargoaddi lea geassán vearus dan jagi. Dárkkis supmi bálkáčállosiid, bálká- ja geassindieđáhusaid ja vejolaš mákson ovdavearu ektui. Jus leat máksán lassiovdamávssu ovdal guovvamánu 1.b. 2014, de oidno dát supmige dás. <em type="bold">1 </em><em type="bold">2 </em><em type="bold">3 </em></p>
<p><em type="bold">Vearroluohkká: </em>Beallelaččat guđet livdnejuvvoba ovttas, biddjoba juogo 2F dahje 1E vearroluohkkái. 2F vearroluohkká čájeha ahte boahtu ja opmodat lea ovttas livdnejuvvon ja juogaduvvon beallelaččaid gaskka goappáge netto boađu ja netto opmodaga ektui. 1E vearroluohkká čájeha ahte beallelaččaid boahtu lea livdnejuvvon sierralaga. Vaikke boahtu livdnejuvvo sierralaga, de opmodat álohii livdnejuvvo ovttas 2 vearroluohkás ja juogaduvvo beallelaččaid gaskka goappáge netto opmodaga ektui. </p>
<p>Dieđut dan birra ahte mo dus lea evttohuvvon livdnejuvvot, lea čállon linjás mii lea du riegádannummara vulobealde dan vearrodieđáhusas maid leat ožžon.</p>
<p>Ovttaskas vearromáksit biddjojit 1 vearroluohkkái. 2013 rájes biddjojit ovttaskas fuolaheaddjitge 1 vearroluohkkái. Ovttaskas fuolaheaddjit guđet ožžot viiddiduvvon mánnáoaju vuollel 18 jahkásaš mánáid ovddas, ožžot sierragessosa mii buhtada 2 vearroluohká livnnega. Geahča 3.5.5 poastta ja <span type="quote">“Poasttaid bagadusa”</span> <span type="quote">“Sierrageasus ovttaskas fuolaheaddjái”</span> fáttá dás skatteetaten.no/ rettledning</p>
<p><em type="bold">Sáddejuvvon <span type="quote">“Vearrodieđáhus 2013”</span> oktan <span type="quote">“Vearuid ja divadiid 2013 boddosaš meroštallan”</span> </em><em type="bold">1 </em>Geahča sáddejuvvon vearrodieđáhusa oktan boddosaš vearromeroštallamiin <em type="bold">2 </em>Dárkkis, nuppástuhte/lasit jus dárbbašuvvo ja sádde sisa <em type="bold">3 </em>Maŋŋil sisasáddema; vearromeroštallan <em type="bold">6 </em></p>
<p>Vearrodieđáhus 2013 – Álggahanveahkki bálkkolaččaide ja penšunisttaide</p>
<p><em type="bold">Sáddejuvvon vearrodieđáhusa ja boddosaš vearuid ja divadiid meroštallama oainnát jagáš vearrodokumeanttaid gaskkas go logget dása skatteetaten.no/endre-levere </em>Sáddejuvvon vearrodieđáhusa ja boddosaš vearuid ja divadiid meroštallama oainnát jagáš vearrodokumeanttaid gaskkas go logget dása skatteetaten.no/endre-levere Vearrodieđáhusa eanaš ovdagihtii devdon dieđut leat váldon bargoaddi, báŋkkuid, NAV, mánáidgárddi jna. jahkedieđáhusain. Jus dáin leat boasttovuođat, de fertet vearrodieđáhusas divvut daid supmiid. Jus ovdal it leat sihtan daid main leat dieđáhusa ožžon, sáddet divvumiid Vearroetáhtii, de fertet dan dál dahkat. </p>
<p>Mii vearrodieđáhussii lea čállon lea vuođđun dasa maid vearrun galggat máksit. Du iežat ovddasvástádus dat lea ahte dát dieđut leat riekta. Astta danne dárkkistit ahte leat rivttes ja dievaslaš dieđut.</p>
<p>Jus it sáhte luvvejuvvot addimis, de lea álkimus addit vearrodieđáhusa elektrovnnalaččat. Skatteetaten.no lea e-bagadus mii dutnje čilge lávkkiid mielde mo álkidit sáhtát divvut ja lasihit. Vuogádat veahkeha du deavdit vearrodieđáhusa.</p>
<p><em type="bold">Dieđuid sáhtát dárkkistit deaddilettiin <span type="quote">“Selvangivelsen 2013”</span> 1 jagáš vearrodokume- </em><em type="bold">anttas, dahje deaddilettiin <span type="quote">“Levere selvangivelsen”</span> 2 Deaddilat juohke leaŋkka gokko </em><em type="bold"><span type="quote">“Opprinnelig verdi”</span> kolonnas lea submi čállon. </em></p>
<p>Jus ovdagihtii devdon dieđut leat dievaslaččat ja riekta, de it dárbbaš addit vearrodieđáhusa. <span type="quote">“Menyas”</span> deaddilat <span type="quote">“Start beregning”</span> <em type="bold">3 </em>. Jus vearrodieđáhus lea riekta, de dieđát seammás oaččut go ruđa ruovttoluotta vai fertet go máksit báhcánvearu. Dát čájehuvvo elektrovnnalaš čovdosis ná. </p>
<p type="listitem">Boddosaš vearromeroštallan:  Go lea vearrodieđáhusa nuppástuhttán dahje dan sádden, de sáhttá čovdosis dutnje vearus ja divadis meroštallat ođđa supmi.</p>
<p type="listitem">Sáddema maŋŋil válljet <span type="quote">“Gå tilbake”</span> badjin gurutbealde alit linjjás</p>
<p type="listitem">Jus vearrodieđáhusas leat nuppástuhttán, de dallege válljet <span type="quote">“Gå tilbake”</span> 7</p>
<p><em type="italic">Almmuhan: Vearrodirektoráhta 2014 guovvamánu </em></p>
<p><em type="italic">Hábmen: </em>TRY Asap <em type="italic">Illustreren: </em>Darling Clementine <em type="italic">Deaddilan: </em>Andvord Grafisk AS <em type="italic">Gáhppálagat: </em>200 </p>
<p>RF-2039 S skatteetaten.no <em type="bold">13 </em></p>
</body></document>
