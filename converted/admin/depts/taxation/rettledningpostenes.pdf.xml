<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><year>2013</year><wordcount>31536</wordcount><conversion_status type="standard"/><availability><free/></availability><submitter name="Trond Trosterud" email="trond.trosterud@uit.no"/><origFileName>http://www.skatteetaten.no/upload/PDFer/Rettledninger_2013/RettledningPosteneS.pdf</origFileName><parallel_text xml:lang="nob" location="rettledningpostenebm.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">2013 VEARRODIEĐÁHUS </em>Poasttaid bagadus <em type="bold">Dárkkis vearrodieđáhusas visot dieđuid ja gessosiid Ii nuppástuhttin – ii addin Jus ležžet nuppástuhttimat – atte elektrovnnalaččat Addináigi cuoŋománu 30.b. 2014 skatteetaten.no </em>SÁMEGILLII <em type="bold">Sisdoallu: </em>Vearrodieđáhusa poasttat 2 </p>
<p>Fáttát 18</p>
<p>Dehálaš skovit 44</p>
<p>Čoavddasátneregisttar 45</p>
<p>Vearromáksomearit jna. 47</p>
<p><em type="bold">Poasttat mat eai leat ovdagihtii devdon </em>Jus bargoaddit, báŋkkut jna. eai leat rivttes áigái Vearroetáhtii sádden dieđuid, de ii leat submi vearrodieđáhussii ovdagihtii devdon. Dákkár supmiid fertet ieš čállit vearrodieđáhussii. Jus váilevaš submái ii leat sierra poasta, de čálát supmi <span type="quote">“Submi mii ii leat ovdagihtii devdon čállo dasa”</span> sadjái. <em type="bold"><span type="quote">«Submi galgá čállot postii»</span> doaba Vearrodieđáhus bábirhámis </em>Dás mearkkaša <span type="quote">“čállit postii”</span> ahte divut sihkodettiin ovdagihtii postii čállon supmi ja čálát rivttes supmi. Jus submi ii leat ovdagihtii devdon, de čálát poastta nummara, teavstta ja supmi. Jus vearrodieđáhusas ii leat sierra poasta masa čállá ovdagihtii deavddekeahtes supmi, de čálát supmi <span type="quote">«Supmit mat eai leat ovdagihtii devdon, čállojit dása»</span> sadjái. <em type="bold">Elektrovnnalaš vearrodieđáhus </em>Dás mearkkaša <span type="quote">“čállit postii”</span> ahte gávnnat váldovárdosis dan rivttes poastta ja divut ovdagihtii devdon poastta rivttes supmiin dahje čálát dan supmi mii váilu. Go attát vearrodieđáhusa elektrovnnalaččat, de oainnát visot skoviid vearrodieđáhusa lahttuduvvon oassin poastta válljejuvvon nummaris dahje <span type="quote">“fána”</span> mildosis. Submi biddjo ihcalassii skovis/mildosis vearrodieđáhusa rivttes postii ja submi fas <span type="quote">“Supmit mat eai leat ovdagihtii devdon, čálloji dasa”</span> sadjái. <em type="bold">Eanet dieđuid oainnát dáin: </em>Álggahanveahkki bálkkolaččaide ja penšunisttaide, skatteetaten.no/starthjelp. </p>
<p type="listitem">Álggahanveahkki ealáhusdoalliide, skatteetaten.no/starthjelp-naering.     Dieđut olgoriikkalaš bálkkolaččaide guđet orostallet Norggas  Bagadus:</p>
<p>Rettledning for utenlandske arbeidstakere og selvstendige næringsdrivende</p>
<p type="listitem">Dieđut:</p>
<p type="listitem">Informasjon til utenlandske arbeidstakere: Selvangivelsen 2013</p>
<p type="listitem">Informasjon til utenlandske arbeidstakere: Pendlerfradrag</p>
<p>Informasjon til utenlandske arbeidstakere: Standardfradrag skatteetaten.no/selvangivelse – utenlandsk. <em type="bold">Dieđut olgoriikaássiide guđet Norggas ožžot penšuvnna </em>Rettledning for personer bosatt i utlandet som mottar pensjon fra Norge Álggahanvehkiid, bagadusaid ja gihppagiid oainnát dáppe skatteetaten.no. <em type="bold">1.3 Ovttasássit </em>Čále dahje sihko poasttas ovttasássi riegádannummara, jus du ovttasássidilli lea nuppástuhtton. </p>
<p>Ovttasássit mánnábeassádagain russeba 1.3.1 poasttas. Ovttasássit oktasaš opmodagain/velggiin russeba 1.3.2 poasttas.</p>
<p type="listitem">Mánáid ja ovttasássiid livdnema birra, geahča <span type="quote">«Váhnemat ja mánát»</span>, <span type="quote">«Beallelaččat, logahallan guimmežat ja  dieđihangeatnegas ovttasássit»</span> ja <span type="quote">«Ovttasássit»</span>.    1.5 Eará dieđut  1.5.1 Nuoraid dálloseastin  Vearrogeasus addo báŋkku dieđuid vuođul. Jus dieđut váilot, de galggat váldit oktavuođa báŋkkuin.     Jus gáibidat vearrogessosa mákson seastinsupmi ovddas eará EEO-riikkas, de gustojit sierra regelat  duođaštussii. Geahča eanet dán birra dás skatteetaten.no.    1.5.2 Vuorbe- ja tihppenvuoittut jna.  Dáid spealuid ja vuorbádemiid vuoittut leat vearuheamit:</p>
<p type="listitem">spealut maid Norsk Tipping AS lágida, omd. Lotto, Viking Lotto, Tipping ja Oddsen</p>
<p type="listitem">totalisáhtorspealut mat fátmmastuvvojit totalisáhtorspealloláhkii (Rikstoto)</p>
<p type="listitem">vuorbádeamit vuorbádanlága mielde, ee. Quicklotteri ja biŋgospealut</p>
<p type="listitem">ruhtaspealut ja vuorbádeamit eará EEO-riikkas mat vástidit spealuid dahje vuorbádemiid mat Norggas  fállojit lobálaččat, ja mat leat almmolaš geahču ja dárkkástusa vuollásaččat ruovtturiikkas</p>
<p type="listitem">buohkaid várás doaimmat maid mássamediat lágidit    Jus du 2013 vearuhis vuoittut leat 100 000 kr dahje dan badjel, de fertet bidjat mielde duođaštusa das dahje  dain guđet lea vuoittu(-id) addán. Dás it beasa luvvejuvvot addimis.     Eará vuoittut go dat mat bajábealde leat namuhuvvon, leat vearrogeatnegasat go juohke vuoittu árvu lea  badjel 10 000 kr ovdal goluid gessosa. Vearrogeatnegas vuoitu čállo 3.1.12 postii. Golut (bidjosat) mat  njuolga laktásit dan vearrogeatnegas vuitui, čállojit 3.3.7 postii.</p>
<p type="listitem">Speallo- ja gilvovuoittuid vearroluvven ii gusto go vuoitu adno máksun barggu dahje doaimma ovddas.    1.5.3 Árbbit ja skeaŋkkat  Árbi dahje skeaŋka ii leat oažžui vearrogeatnegas boahtu, muhto árvvu galgá almmuhit go árvu oktiibuot lea  100 000 kr dahje eanet. Skeaŋka bargoaddis dahje earáin main lea eahpenjuolggabut gullevašvuohta  bargodillái, ii leat dábálaččat vearrorievttálaš áddejumis skeaŋka, muhto adno bálkán. Almmut árbbi dahje  skeaŋkka addi nama, čujuhusa ja riegádanbeaivvi, ja makkár árbi dahje skeaŋka lea.    Jus leat badjelasat váldán árbeoami iežat árbejuhkui, de galggat Vearroetáhtii sáddet <span type="quote">«Melding om arv»</span> (RF-1615)  guhtta mánu siste jápmima maŋŋil, geahča <span type="quote">«Veiledning til melding om arv»</span> (RF-1621)  skatteetaten.no/arv.    Árbedivatgeatnegas skeaŋkkaid ovddas galggat addit <span type="quote">«Melding om gaver, gavesalg, overdragelse mellom  nære slektninger og om utdeling av midler fra uskiftet bo»</span> (RF-1616), jus skeaŋka ii gula jahkásaš  árbedivada bođusubmái. Bođusubmi mearkkaša ahte skeaŋkkat maid árvu lea gitta bealli álbmotoaju  vuođđosupmis (G) jagi álggus, sáhttet leat spiehkastuvvon árbedivadis. 2013 jahkái lea bođusubmi 41 061 kr.  Geahča eanet dieđuid <span type="quote">«Veiledning til melding om gaver»</span> (RF-1617) ja <span type="quote">«Avgift på arv og gaver»</span> gihppagis.  RF-1616 skovvi galgá addot ovtta mánu siste maŋŋil go lea skeaŋkka addán. Jus skovi leat Vearroetáhtii árat  addán, de it dárbbaš skovis máŋgosa addit.     Skoviid ja gihppaga oainnát dáppe skatteetaten.no/arv.    1.5.6 Boahtu, opmodat ja/dahje vealgi olgoriikkas  Galggat vearrodieđáhusas almmuhit visot boađuid, opmodagaid ja velggiid olgoriikkas. Dát guoská dallege  go opmodat dahje boahtu ii galgga vearuhuvvot Norggas. Merkes <span type="quote">«jo»</span>, jus dus lea/leat:</p>
<p type="listitem">boahtu olgoriikkas</p>
<p type="listitem">opmodat olgoriikkas, omd. giddodat, áigejuohkoásodat (<span type="quote">«timeshare-ásodat»</span>), dállodávvirat ja gándimat,  báŋkobidjamat, ossosat dahje obligašuvnnat</p>
<p type="listitem">vealgi olgoriikkas    Dieđuid olgoriikkalaš báŋkobidjamiid birra jna. galggat čállit <span type="quote">«Bankinnskudd i utlandet»</span> (RF-1231) skovvái.    Jus 2013:s leat šaddan giddodaga oamasteaddjin olgoriikkas, de fertet almmuhit makkár opmodat lea  (joavdoopmodat, viessosadji jna.), guđe riikkas dat lea, goas (beaivi) dan ostet, oastinsupmi ja vuovdinárvvu,   jus dat leš. Dáid dieđuid čálát 4.6.1 postii.     Vearrogeatnegas boađu, opmodaga ja vealggi olgoriikkas čálát vearrodieđáhusa rivttes poasttaide. Jus  gáibidat livdnejuvvon vearus gessosa dan vearu ovddas maid olgoriikkas leat máksán (kredihttagessosa), de  galggat deavdit <span type="quote">«Fradrag for skatt betalt i utlandet av person – kreditfradrag»</span> (RF-1147). Jus gáibidat  boahtogessosa, čállojit dieđut 3.3.7 postii. Jus gáibidat gessosa boađus dahje livdnejuvvon vearus dan vearu  ovddas maid olgoriikkas leat máksán, de ferte máksin duođaštuvvot.    Jus oaivvildat ahte boahtu dahje opmodat it leat vearrogeatnegas Norgii, de fertet dieđihit boađu/opmodaga  birra ja manne dat ii leat vearrogeatnegas. Dan elektrovnnalaš čovdosis čálát dáid dieđuid 4.6.1 postii. Jus  boađu dahje opmodaga ovddas leat máksán vearu olgoriikkas, de berret dan dieđihit.</p>
<p type="listitem">Jus dus lea bálká mii vearuhuvvo eará davviriikkas, de galggat deavdit <span type="quote">«Nedsetting av inntektsskatt på lønn»</span>  (RF-1150). Seamma gusto jus gáibidat vearu vuolideami dan oasis mii gullá olgoriikkas dinen bálkái  (jahkeregela mielde), dahje jus dus lea bálká mii lea spiehkastuvvon vearuheamis vearrošiehtadusa mielde.    Olgoriikkas giddodat, boahtu maid das oaččut ja vuoitu dan vuovdimis lea dábálaččat vearrogeatnegas  Norggas. Opmodat, boahtu ja vuoitu soitet leat vearuheamit Norggas dakkár vearrošiehtadusa mielde mii lea  dainna riikkain gos opmodat lea. Jus dus lea giddodat dahje doaimmahat dahje oassálasttát doaimmas olgoriikkas, de it oaččo dievas gessosa vealgereanttuin Norggas, go boahtu dan giddodagas dahje doaimmas lea  vearuheapme Norggas. Itge oaččo dievas gessosa vealggis, go giddodaga dahje doaimma opmodat lea  vearuheapme Norggas. Jus eaiggádušat dálu dahje joavdodálu Belgias, Bulgárias, Itálias, Kroátias, Maltas  dahje Duiskkas, de oaččut datte dievas gessosa velggiid ja vealgereanttuid ovddas. Jus leat gáibidan gessosa  velggiid ja/dahje vealgereanttuid ovddas dan riikkas gos dállu dahje joavdodállu lea, de it oaččo gessosa dán  supmi ovddas Norggas. Danne fertet 5.0 poasttas Lassidieđut dieđihit guđe gessosiid leat gáibidan dan  riikkas gos opmodat lea.      2.1 Bálkkát ja vástideaddji addosat  2.1.1 Bálkkát jna.  Dása čálát bálkká, buhtadusaid ja eará addosiid bargoaddis. Dat mearkkaša ee. naturálaaddosiid, namalassii  addosiid mat leat eará go ruhta. Naturálaaddosat mat dán postii galget čállot leat omd. nuvttá biilla anu ovdu,  girdibonus, ollásit dahje belohahkii nuvttá dállu ja nuvttá bargobiktasat. Vuoittu man fidnet lotnumis dahje  vuovdimis opšuvnna maid leat ožžon bargodilis, galgá maiddái vearuhuvvot bálkán ja čállot 2.1.1 postii.    Reantoovdu vearuhuvvo bálkán go dat lea govttolaš loanaid ovddas bargodilis. Reantoovdu lea dábálaččat  ovdagihtii devdon. Reantoovddu ja daid mákson reanttuid ovddas oaččut gessosa  3.3.1 poasttas.    Naturálaaddosiid árvobidjama birra, geahča <span type="quote">«Naturálaaddosat – árvobidjan»</span> 68. siiddus. Doppe sáhtát vel  lohkat nuvttá borrama birra áhpebargiide. Biila nuvttá anus lea meannuduvvon <span type="quote">«Biila»</span> fáttás 46. siiddus.    Bálká maid oaččut bargomárkandoaimmaid jna. bokte, buohcoruhta, váhnenruhta ja bargočielggadanruhta  gealbudandoarjja sosiálabálvaluslága mielde ja bálkkolaččaid bargguhisvuođa beaiveruhta leat maiddái  vearrogeatnegasat. Seamma guoská buhtadussii maid leat ožžon stivrra, ovddastusgotti, lávdegotti, ráđi js.  miellahttun.    Muitte čállit visot vearrogeatnegas boađuid mat eai leat vearrodieđáhussii ovdagihtii devdon.    (Denne er i ramme:) Muitte čállit visot vearrogeatnegas boađuid mat eai leat ovdagihtii devdon ja dárkkistit  ahte visot gessosat leat mielde.    Ovtta áidna bargoaddis dahje bargolágideaddjis bálká gitta 1 000 kr rádjai lea vearuheapme. Bargui mii lea  bargolágideaddji ruovttus/joavdodálus lea rádjá 4 000 kr.    Jus bargoaddi dahje bargolágideaddji lea vearuhis organisašuvdna, de lea vearuhis máksámuš go dat ii leat  badjel 4 000 kr.    Fuomáš ahte ii gusto vearuhis submerádja ealáhusboađu dáfus.     2.1.2 Boahtu mii vuoigadahttá mearraolbmuide ereliiggánis gessosa  Boahtu mii vuoigadahttá mearraolbmuide ereliiggánis gessosa, lea dábálaččat vearrodieđáhussii ovdagihtii  devdon. Jus ii leat, de galggat boađu čállit dán postii.    Boahtu barggus johtti fatnasis vuoigadahttá mearraolbmuide ereliiggánis gessosa, go bargu fatnasis lea du  váldodahkamuš, ja bargu lea boahtojagis bistán uhcimusat 130 beaivvi.    Boahtun fatnasis adno juohke buhtadus maid mearraolbmot ožžot máksot bargoaddi bokte, ja dárjjodanruhta,  liigeruhta jna. Boahtun fatnasis adno vel dienas mii mearraolbmuin lea leamaš vuovdindoaimmas fatnasis.  Seamma guoská buohcoruhtii, fanasveaga bohtui ja dássálaga addosiidda buohcuvuođas dahje  roasmmohuvvamis mat bohtet dákkár boađuid sadjái fatnasis, ja dihto naturálaaddosiidda.        Mearraolbmuid ereliiggánis gessosa birra, geahča 3.2.13 poastta  21. siiddus.    Fanasveaga boahtu mii guolásteaddjiide vuoigadahttá ereliiggánis gessosa, čállo 2.1.1 postii. Geasus čállo  3.2.14 postii.    2.1.3 Boahtu mánnágeahččamis mánnágeahčči ruovttus  Boađuid (mávssu) maid oaččut go geahčat earáid mánáid ruovttustat lea ealáhusboahtu, muhto galgá  meannuduvvot bálkán go mánát leat:</p>
<p type="listitem">11 jahkásaččat dahje nuorabut boahtojagi loahpas (riegádan 2002 dahje dan maŋŋil), dahje</p>
<p type="listitem">12 jahkásaččat dahje boarrásat ja sis leat sierra dárbbut fuolahussii ja dikšui    Bruttoboađu galgaba váhnemat dábálaččat juohkit gollobuhtadussan ja bargoboahtun (bálkán). Jus  gollobuhtadus ii leat jahkái biddjon alibut go 50 proseantta ollislaš brutto máksui juohke máná nammii, iige  alibut go 1 057 kr mánnui juohke máná nammii, de ii adno dát dagahit badjebáhcaga. Dušše bargomáksu  galgá dalle čállot vearrodieđáhussii. Bargomáksu lea mielde uhcimusgessosa meroštallanvuođus.  Mearriduvvon gollobuhtadus doaibmá standárdageasusin.    Standárdagessosa sadjái sáhtát válljet gessosa iežat duohta goluid ovddas mánnágeahču oktavuođas, dainna  eavttuin ahte ii válljejuvvon standárdageasus jagi ovdal. Jus leat válljen standárdagessosa, de leat dán  válljemii čadni vihtta jagi, nu guhká go dilálašvuođat eai leat olus nuppástuvvon.    Duohta goluid gessosa birra, geahča <span type="quote">«Skatteregler ved barnepass for foreldre, dagmammaer og  praktikanter/au pair»</span> gihppaga. Gihppaga oainnát skatteetaten.no dahje Vearroetáhtas.    Jus jođihat bearašmánáidgárddi ruovttustat, de čálát boađuid ja goluid ealáhusdieđáhussii (RF-1175 dahje  RF-1167), ja sirddát ealáhusboađu ealáhusdieđáhusa 0402 poasttas vearrodieđáhusa 2.1.3 postii. Meroštallon  personboahtu čállo 1.6.1 postii.    Ealáhusboahtu/vuollebáza bearašmánáidgárddis mii ii leat iežas ruovttus čállo juogo 2.7.6 dahje 3.2.19  postii. Bearašmánáidgárddiid birra, geahča <span type="quote">«Familiebarnehager og skatt»</span> gihppaga dás skatteetaten.no.    Buohcoruhta mii buhtte mánnágeahččoboađu ruovttustis, lea ovdagihtii devdon.   2.1.4 Gollobuhtadusain badjebáza  Gollobuhtadus lea attus mii galgá gokčat goluid barggu, dahkamuša dahje ámmáha oktavuođas, omd.  borran-, johtin- ja biilagoluid. Jus dát buhtadus lea alibut goluid, de lea badjebáza vearrogeatnegas ja galgá  čállot 2.1.4 postii. Bálká- ja geassindieđáhusas oainnát dábálaččat makkár buhtadus dat lea. Badje- dahje  vuollebáhcaga meroštallama birra, geahča <span type="quote">«Gollobuhtadus»</span> 62. siiddus.    Buhtadus mii gokčá iežas goluid lea dábálaččat ollásit vearrogeatnegas, omd. buhtadus goluide ruovttu ja  bissovaš bargosaji gaskasaš johtimis.    Vearrogeatnegasvuođa birra go bargoaddi máksá borrama, orruma ja ruovttufitnamiid ovddas olgoriikkas  olgoriikkalaš bargiide Norggas, geahča <span type="quote">«Rettledning for utenlandske arbeidstakere og selvstendige  næringsdrivende»</span> dás skatteetaten.no/selvangivelse-utenlandsk.      Buhtadus maid ealáhusdoalli meroštallá alcces ealáhusas lea doaibmaboahtu iige adno gollobuhtadussan. Jus  ealáhusdoalli oažžu gollobuhtadusa bálkábarggus, de galgá buhtadus meannuduvvot nugo eará  bálkkolaččain.      2.1.5 Eará bargoboahtu  Dása čálát eará bargoboađu eará sajis go ealáhusdoaimmas, omd. vuovdinboađu ja bargomávssuid ruovttu  giehta- ja duodjebarggus. Vuovdinboahtu čállo go das lea vuos geassán ávnnasgoluid.    Go vuovdá dakkár gilvvagárde- ja luonddubuktagiid mat eai leat ealáhusdoaimmas omd. murjjiid,  guobbariid ja guliid, de vearuhuvvo bruttoboahtu dušše dan supmi ovddas mii boahtojagis lea badjel 4 000  kr. Badjilmanni supmi galggat čállit vearrodieđáhussii. Visot ovdagihtii deavddekeahtes supmiid galggat ieš  čállit vearrodieđáhussii.    2.2 Penšuvnnat, heaggareanttut bargodilis jna.  Jus álbmotoajus dahje earás leat ožžon maŋŋemákson penšuvnna (bálká- ja geassindieđáhusa 225 koda), de  visot maŋŋemáksin galgá vearuhuvvot máksámušjagis. Vearroetáhta galgá fuolahit ahte vearru ii šatta badjel  dan go jus penšuvdna livččii vearuhuvvon dan dahje daid jagiid maidda maŋŋemáksin gusto.    2.2.1 Iežas penšuvdna álbmotoajus  2.2.1 gitta 2.2.4 poasttaid ovdagihtii devdon supmiid oainnát NAV dieđáhusas (penšundieđáhus).    2.2.2 Iežas penšuvdna jna. eará sajis go álbmotoajus, oktan olgoriikkalaš penšuvnnaiguin  Postii siskkildit ee. iešguđet norgga penšunortnegiid máksámušat: ámmátpenšuvdna, šihttojuvvon  penšuvdna (AFP), bargodilis penšuvnnat, oahpástuvvandoarjja, doarjja lága mielde lassi doarjaga birra  sidjiide guđet oanehis áiggi leat Norggas orrun, eana- ja vuovdedoalu dáluealátaddosat (ealátaddosat). Postii  gullet vel olgoriikkalaš penšuvnnat jna. mat leat vearrogeatnegasat Norgii ja mat eai galgga čállot 2.2.3  postii. Dakkár addosiid vuoigatvuođaid lotnun oktan geardelunddot mávssuin, čállo vel dása. Dán postii  čállojit vel máksámušat oktagaslaš penšunšiehtadusas/oktagaslaš penšunortnegis (IPA ja IPS). Seamma  guoská vearrogeatnegas máksámušaide bargodili heaggareanttuin (kollektiivva heaggareanttut) ásahuvvon  ovdal ođđajagemánu 1.b. 2007. Vearrogeatnegas máksámušat bargodili heaggareanttuin (kollektiivva  heaggareanttuid) ásahuvvon ođđajagemánu 1.b. 2007 rájes, galget čállot 2.6.2 postii. Heaggareanttuid dáfus  mat leat čállon joatkkadáhkádussan ja heaggareanttut mat leat čállon oktagaslaš penšunortnega lága mielde,  geahča <span type="quote">«Heaggadáhkádus»</span>, 64. siiddus.</p>
<p>Jus 2013:s leat ožžon addosiid mat eai leat ovdagihtii devdon, de galggat daid čállit. Jus dus lea penšuvdna mii lea vearuhuvvon eará riikkas, de sáhtát gáibidit gessosa livdnejuvvon vearus dan vearu ovddas maid leat máksán dan nuppi riikkas (kredihttageasus). Fertet duođaštit máksámuša ja deavdit <span type="quote">«Fradrag for skatt betalt i utlandet av person – kreditfradrag 2011»</span> (RF-1147). Penšuvdna eará EEO-riikkas mii vástida álbmotoaju ahkepenšuvnna ja šihttojuvvon penšuvnna (AFP) Norggas, geahča 2.2.3 poastta. <em type="bold">2.2.3 Penšuvdna eará EEO-riikkas mii vástida álbmotoaju ahkepenšuvnna ja šihttojuvvon penšuvnna (AFP) Norggas. </em>Dása čálát penšuvnna eará EEO-riikkas mii vástida álbmotoaju ahkepenšuvnna ja šihttojuvvon penšuvnna (AFP) mii lea vearrogeatnegas Norggas. Galggat vel almmuhit guđe áiggis, penšundási, makkár penšuvnna ja guđe riikkas dat máksojuvvo. Vástideaddji penšuvnnain oaivvilduvvo penšuvdna dábálaš ja geatnegas penšunortnegiin mat fátmmastit riikka visot riikavuložiid. Jus oaččut dákkár vástideaddji penšuvnna eará EEO-riikkas, de sáhtát gáibidit vearrogessosa dán vuođul. Vearrogessosa eavttuid birra, geahča <span type="quote">”Penšunboađu vearrogeasus ja vearroráddjen vuollegis dábálaš boađus”</span> 72. siiddus. Penšuvdna eará EEO-riikkas mii ii deavdde vearrogessosa eavttuid, čálát 2.2.2 postii. <em type="bold">2.2.4 Beallelašlasáhus </em>Vearrogeatnegas álbmotoaju beallelašlasáhus ja iežas penšunortnegat leat čállon bálká- ja geassindieđáhusa 219 kodii. Álbmotoaju beallelašlasáhus mii mákso ahkepenšuvnna ja šihttojuvvon penšuvnna (AFP) oažžuide, lea vearuheapme go beallelašlasáhusa doaibmaáigemuddu lea ovdal ođđajagemánu 1.b. 2011. Vearuhis beallelašlasáhus lea čállon bálká- ja geassindieđáhusa 242 kodii. <em type="bold">2.2.5 Vearuhis penšuvdna olgoriikkas </em>Dása čálát dan penšuvnna olgoriikkalaš penšunortnegiin mii ii galgga vearuhuvvot Norggas. Fertet almmuhit makkár penšuvdna lea, dan supmi ja guđe riikkas dat mákso. Vearuhis penšuvnnat leat mearkkašahttin dasa mo penšunboađu vearrogeasus meroštallo. Penšuvdna gullá ollislaš penšunbohtui, geahča <span type="quote">“Penšunboađu vearrogeasus ja vearroráddjen vuollegis dábálaš boađus”</span> 72. siiddus. <em type="bold">2.4 Mánáid bálkáboahtu 2.4.1 Mánát guđet leat 12 jahkásaččat dahje nuorabut </em>Mánát guđet leat riegádan 2001 dahje dan maŋŋil eai galgga addit vearrodieđáhusa. Dáid mánáide lea 10 000 kr dahje dan vuolibut bálká vearuheapme. Badjilmanni supmi lea vearrogeatnegas. Ovdagihtii devdon supmit leat čállon beliin goappáge váhnema vearrodieđáhussii, go váhnemat ássaba ovttas. Váhnenguovttos sáhttiba válljet eará juogu. Jus váhnenguovttos eaba ása ovttas, de livdnejuvvo mánná dan váhnema fárus guđe luhtte mánná lea álbmotregistaris logahallon ássamin. Jus dát váhnen lea náitalan, de geahča <span type="quote">«Váhnemat ja mánát»</span> 86. siiddus. <em type="bold">2.6 Doarjagat, heaggareanttut, mánnápenšuvdna jna. 2.6.1 Ožžon vearrogeatnegas birgendoarjagat </em>Jeavddálaš birgendoarjja ovddeš dahje earránan beallelaččas lea vearrogeatnegas. Fuomáš ahte dušše birgendoarjja ovddeš dahje sierranan beallelaččas maid almmolaš kantuvra lea máksán, lea ovdagihtii devdon. Geardelunddot mákson birgendoarjja ii leat vearrogeatnegas. Mánnádoarjja ja sierradoarjja mánnálága mielde, bajásgeassindoarjja mánnálága mielde ja doarjjaovdamávssut maid NAV lea máksán (ovdamáksolága) eai leat vearrogeatnegasat. <em type="bold">2.6.2 Eará </em>Dása čállojit vearrogeatnegas máksámušat heaggareanttuin bargodili boittolaga (oktagaslaš heaggareanttut), vearrogeatnegas máksámušat heaggareanttuin mat leat bargodilis (kollektiivva heaggareanttut) ásahuvvon ođđajagemánu 1.b. 2007 rájes, dáluealátboahtu (ealátaddosat) eana- ja vuovdedoalu boittolaga (omd. nuvttá dállu ja eará naturálaaddosat), legáhta ja eará vearrogeatnegas jeavddalaš doarjagiid máksámušat. Norgga heaggadáhkádusfidnu heaggareanttuid vearrogeatnegas oassi lea čállon fidnu dieđáhussii. Heaggareanttuid dáfus mat leat čállon joatkkadáhkádussan ja heaggareanttut čállon oktagaslaš penšunortnega lága mielde, geahča <span type="quote">«Heaggadáhkádus»</span> 64. siiddus. Heaggareanttuid birra olgoriikkalaš fidnus, geahča <span type="quote">«Heaggadáhkádus»</span> 64. siiddus. Vearrogeatnegas máksámušat heaggareanttuin bargodilis (oktasaš heaggareanttut) ásahuvvon ovdal ođđajagemánu 1.b. 2007 čállojit 2.2.2 postii. Vearrogeatnegas maŋŋebálká ja jápmima maŋŋil maŋŋepenšuvdna (lea čállon bálká- ja geassindieđáhusa 214 kodii), čállojit 2.6.2 kodii. Vearrogeatnegas lea dušše dat oassi mii lea badjel 1 1/2 geardde álbmotoaju vuođđosupmi (G) jápmindáhpáhusa áigge. Miessemánu 1.b. 2013 rádjai 1 1/2 G lei 123 183 kr ja miessemánu 1.b. 2013 rájes 127 867 kr. <em type="bold">2.6.3 Mánnápenšuvdna </em>Dása čállo mánnápenšuvdna vuollil 16 jahkásaš dahje nuorabut mánáide (riegádan 1997 dahje dan maŋŋil). Ovdagihtii devdon submi lea váldon máná bálká- ja geassindieđáhusa 220 ja 228 kodain. Mánnádoarjja ja reaidadoarjja (sihke stáhta ja gieldda) leat vearuheamit, iige daid galgga almmuhit vearrodieđáhusas. <em type="bold">2.7 Ealáhusboađut </em>Ealáhusdoalliide sáddejuvvo dábálaččat <span type="quote">«Ealáhusdoalliid jna. vearrodieđáhus»</span>. Jus leat ožžon <span type="quote">«Ealáhusdoalliid jna. vearrodieđáhus»</span>, de galggat dan addit juogo elektrovnnalaččat dahje bábirhámis. Vearrodieđáhusa galggat addit vaikke dus ii lean 2013:s boahtu ja vaikke doaibma loahpahuvvui 2013:s. Jus 2013:s lea álggahan ealáhusdoaimma ja ožžon <span type="quote">«Bálkkolaččaid ja penšunisttaid jna. vearrodieđáhusa»</span>, de lea dat danne go Vearroetáhta ii leat boahtán diehttevassii ahte leat álggahan ealáhusdoaimma. Sáhtát addit ožžon vearrodieđáhusa geatnegas skoviiguin elektrovnnalaččat altinn bokte, geahča vulobealde. Ealáhusdoallit brutto doalloboađuiguin mat eai rasttil 50 000 kr, leat dábálaččat luvvejuvvon ealáhusdieđáhusa addimis, geahča <span type="quote">«Álggahanveahkki ealáhusdoalliide»</span> 2 oasi. Ná attát vearrodieđáhusa elektrovnnalaččat: 1. </p>
<p>Logge riegádannummariin skatteetaten.no bokte. Dalle oainnát ahte RF-1030 <span type="quote">«Bálkkolaččaid ja penšunisttaid jna. vearrodieđáhus»</span> lea dás <span type="quote">«Min meldingsboks»</span> – <span type="quote">«Til min behandling»</span>. 2.</p>
<p>Menyválljemis <span type="quote">«Skjema og tjenester»</span> vieččat RF-1030 <span type="quote">«Ealáhusdoalliid jna. vearrodieđáhus»</span>. Go rabat ealáhusdoalliid vearrodieđáhusa, de jerro guđe ealáhusdieđáhusa áiggut addit oktan vearrodieđáhusain. Ealáhusdieđáhusaid čilgejumi oainnát dás <span type="quote">«Álggahanveahkki ealáhusdoalliide»</span>.</p>
<p type="listitem">Oainnát ahte <span type="quote">«Ealáhusdoalliid jna. vearrodieđáhus»</span> lea ovdagihtii devdon daid seamma supmiiguin go  sáddejuvvon <span type="quote">«Bálkkolaččaid ja penšunisttaid jna. vearrodieđáhus»</span>.    Ealáhusdoallin soaittát dárbbašit <span type="quote">«Álggahanveahkki ealáhusdoalliide»</span>. Dán bagadusa sáhtát váldit dáppe  skatteetaten.no/starthjelp-naering dahje oaččut Vearroetáhtas.    2.8 Boahtu dálus ja eará giddodagas  2.8.2 ja 2.8.5 poasttaide čállo vearrogeatnegas boahtu dálus ja eará giddodagas Norggas ja olgoriikkas. Iežas  dálu anu ovdu lea vearuheapme. Láigohanboađut iežas dálus leat vearuheamit go ieš geavahat das uhcimusat  beali. Sáhtát olles dálu dahje das stuorra oasi láigohit jahkái gitta 20 000 kr ovddas vearuheapmin.    Geahča dárkilat dálu láigoheami birra <span type="quote">«Dállu ja eará giddodat»</span> fáttas 49. siiddus.      2.8.1 Juogadasoamasteaddji/dálloovttasoamasteaddji juogadas dállofidnu/dálloovttasoamastusa  boađuin  Dása čállo vearrogeatnegas boahtu dállofidnu/dálloovttasoamasteaddji juogadasas. Submi lea čállon  dállofidnu dahje dálloovttasoamastusa dieđáhusas. Juogadasoamsteaddjit/dálloovttasoamasteaddjit guđet eai  leat ožžon dieđáhusa, sáhttet oažžut dárbbašlaš dieđuid fidnu/ovttasoamastusa stivrras dahje rehketdoallis.    Jus láigohat dálu dállofidnus (ássanvuoigatvuođasearvvis ja dállooasusfidnus) dahje dálloovttasoamastusas  mii dagaha ahte dállu galgá rehketdoallolivdnejuvvot, de ii galgga du juogadas fidnu/ovttasoamastusa  boađuin čállot dása. Vejolaš ovdagihtii devdon submi lea váldon dállofidnu/dálloovttasoamastusa dieđáhusas.  Jus leat láigohan dálu, ja láigoboađut leat vearrogeatnegasat, de geahča <span type="quote">«Dállu ja eará giddodat»</span> 49. siiddus.  Ovdagihtii devdon submi galgá dalle sihkkot ja čállot <span type="quote">«Giddodaga jna. láigoheapmi»</span> (RF-1189) skovvái.  Badjebáza sirdon RF-1189:s čállo 2.8.2 postii dahje 2.8.5 postii (olgoriikkalaš opmodat). Vuollebáza galgá  čállot 3.3.12 postii.    2.8.2 Nettoboahtu go láigoha giddodaga ealáhusa boittolaga  Dása galggat čállit nettoboađu <span type="quote">“«Giddodaga jna. láigoheapmi”</span><span type="quote">«Giddodaga jna. láigoheapmi” (RF-1189) skovis.  Vuollebáza galgá čállot 3.3.12 postii. Geahča vel «Dállu ja eará giddodat»</span> 49. siiddus. Elektrovnnalaš  vearrodieđáhusas oainnát RF-1089 skovi 2.8.2 skovi oktavuođas dahje mielddusvárdosis. Go submi lea  devdon, de dat ihcalassii biddjo rivttes postii.     2.8.3 Vearrogeatnegas láigohanboahtu joavdoopmodagas  It galgga vearuhuvvot iežat oamastan joavdodálu anu ovddas. Jus láigohat joavdodálustat maid ieš anát, de  lea gitta 10 000 kr vearuhis láigoboahtu. Jus láigoboađut leat eanet, de lea vearrogeatnegasvuohta 85  proseantta daid boađuin mat leat badjel 10 000 kr, ane 1189 skovi.   skattetaten.no/skjema.     Geahča ovdamearkka <span type="quote">«Dállu ja eará giddodat»</span> fáttas 49. siiddus. Jus ieš it geavat joavdodálu, muhto dušše  láigohat dan, de leat visot láigoboađut vearrogeatnegasat. Opmodat galgá dalle rehketdoallolivdnejuvvot,  geahča 2.8.2 poastta.  2.8.4 Vearrogeatnegas vuoitu dálu, viessosaji ja eará giddodaga realisašuvnnas (vuovdimis jna.)  Vuoitu dálu vuovdimis lea vearuheapme go</p>
<p type="listitem">leat oamastan dálu badjel ovtta jagi ja</p>
<p type="listitem">leat atnán dan iežat dállun uhcimusat ovtta jagi dan guovtti maŋimuš jagis ovdal vuovdima</p>
<p type="listitem">Vuoitu joavdodálu vuovdimis lea vearuheapme go</p>
<p type="listitem">leat oamastan joavdodálu badjel vihtta jagi ja</p>
<p type="listitem">leat atnán dan iežat joavdodállun uhcimusat vihtta jagi dan maŋimuš gávcci jagis ovdal vuovdima    Jus vearroluvvema eavttut leat devdon, de it oaččo gessosa vejolaš massima ovddas.    Viessosaji vuovdima vuoitu/massin lea vearrogeatnegas/geasusvuoigaduvvon beroškeahttá man guhká leat  viessosaji oamastan.    Eanadoalu vuovdima vuoitu/massin lea dábálaččat vearrogeatnegas/geasusvuoigaduvvon. Geahča vel <span type="quote">«Dállu  ja eará giddodat»</span> 49.  siiddus.    2.8.5 Boahtu giddodagas olgoriikkas  Dása galggat čállit vearrogeatnegas boađu giddodagas olgoriikkas. Almmut guđe riikkas opmodat lea. Jus  láigohat joavdodálustat olgoriikkas, maid ieš anát, leat láigoboađuin gitta 10 000 kr vearuheamit. Jus  láigoboađut leat alibut, de lea vearrogeatnegasvuohta gitta 85 proseantta daid boađuin mat leat badjel 10 000  kr. Boahtu eará giddodagas olgoriikkas, čállo <span type="quote">«Giddodaga láigoheapmi jna.»</span> (RF-1189) skovvái. Badjebáza  dan láigoheami ovddas čállo dán postii. Vuollebáza galgá čállot 3.3.12 postii.    Geahča <span type="quote">«Giddodat olgoriikkas»</span> 59. siiddus ja skatteetaten.no.    3.1 Kapitálaboađut ja eará boađut  Mánáid kapitálaboađuid birra, maiddái geardelunddot buhtadus mánáide olbmoroasmmohuvvama ovddas ja  geardelunddot buhtadus fuolaheaddji massima ovddas, geahča <span type="quote">«Váhnemat ja mánát»</span> 86.  siiddus.    3.1.1 Reantoboađut báŋkobidjamiin jna.  Dása čállojit reantoboađut:</p>
<p type="listitem">sisriikkalaš báŋkobidjamiin</p>
<p type="listitem">seastinruhtabidjamiin sisriikkalaš viessohuksenservviin</p>
<p type="listitem">ruhtabidjamiin bissovaš lágiduvvon sisriikkalaš seastinservviin</p>
<p type="listitem">ruhtabidjamiin áittaruššaneiseválddi kontuin</p>
<p type="listitem">loatna- ja seastinruhtabidjamiin sisriikkalaš ovttastusgávppiin dahje geavaheaddjiservviin    Jus dus leat báŋkobidjamat ovttas earáiguin, de lea báŋku almmuhan reantoboađu dain dušše ovttas.  Fertebeahtti danne ieža juogadit reantoboađu oamastanjuogadasaid goris. Beallelaččat sáhttiba válljet eará  juogu.    Olgoriikkalaš báŋkobidjamiid reanttuid galggat čállit 3.1.11 postii.    3.1.2 Eará reantoboađut  Poasta siskkilda reantoboađuid ee.</p>
<p type="listitem">sisriikkalaš ruhtačavgumušain</p>
<p type="listitem">sisriikkalaš láigolašbidjamiin</p>
<p type="listitem">sisriikkalaš pántaobligašuvnnain</p>
<p type="listitem">indeaksaobligašuvnnaid (IO) vuoittus ja báŋkoseastimis oasusindeksejuvvon vuoittuin (BMA)</p>
<p type="listitem">eará sisriikkalaš vealgereivviin</p>
<p type="listitem">geatnegahtton loatnabidjamiin sisriikkalaš ovttasdoaibmafitnodagain jna.</p>
<p type="listitem">obligašun- ja ruhtamárkanfoanddaid vuoittus    Fuomáš ahte vuoitu indeaksaobligašuvnnaid lotnumis lea vearrogeatnegas, jus seastinortnet lea ealáhusas  dahje guoská mearrevealgereivviide. Dákkár vuoitu ii leat ovdagihtii devdon, nu ahte fertet ieš dan čállit.  Vuoitu dahká erohusa gaskal ožžon supmi lotnumis ja dan maid mákset obligašuvnna ovddas oktan divada  (čállindivat ja vejolaš botkendivat).   Maŋŋit mákson bálkká, penšuvnna, luopmoruđaid jna. reanttut galget čállot 3.1.12 postii. Vearu  ruovttoluotta máksimis ii leat reantobuhtadus vearrogeatnegas, iige dan galgga vearrodieđáhussii čállit.  Olgoriikkalaš čavgumušain jna. reanttuid galgá čállit 3.1.11 postii.    3.1.3 Reanttut mat galget liigevearuhuvvot loanas fidnui (RF-1070)  Reantoboađut vearuhuvvojit muhtimin (geahča vulobealde) liiggás dakkár loanas mii lea ovttaskas  vearromáksis oasusfidnui, dábálašoasusfidnui, dássálaga fidnui ja ovttastussii, vástideaddji olgoriikkalaš  fidnui ja oassálastilivdnejuvvon fidnui. Liigevearuheapmi boahtá lassin dábálaš vearu (lassin vearu  reantoboađuin maid čállá 3.1.2 ja 3.1.11 postii). Submi maid galgá čállit 3.1.3 postii leat duohta čoggon  reanttut maŋŋil vearu, mii lea badjel meroštallon suddjema.     Reantoboađut galget meroštallot juohke ovtta mánnui ja čuovvut dán málle:</p>
<p>Duohta čoggon reantosubmi -</p>
<p>Duohta čoggon reantosubmi x dábálaš boađu vearromearri (máksomeriid birra, geahča 48 siiddu) -</p>
<p>Suddjengeasus (loatnasaldo x suddjenreantu, geahča vulobealde) =</p>
<p>Reantoboahtu liigevearuheapmái ------------------------------------------------------------------------------------------- Loatnasaldo biddjo mánu álggu saldoi. Kaleandarmánu botta loatnaváldimis geavahuvvo loatnaváldinbeaivvi loatnasaldo. Čáledettiin čavgumuša vuollekursii galgá loatnasaldo meroštallot čállinkurssa mielde. Jus dus leat máŋga loanaheami seamma fidnui, de galget loanat gehččot oktan. Go leat loanaheamit máŋgga fidnui, de galgá reantoboahtu meroštallot juohke fidnu ovddas. Suddjenreantu lea 2013 ovddas biddjon 1,1 % jagi buot mánuide. Jus attát vearrodieđáhusa elektrovnnalaččat, de sáhtát atnit (RF-1070) veahkkeskovi meroštallat reantoboađuid maid galgá liigevearuhit. Dalle lea meroštallan ihcalassii go deavddát loatnasaldo ja čoggon reantosupmi juohke mánnui. Gávnnat vel vástideaddji veahkkemeroštallama dás skatteetaten.no. <em type="bold">3.1.4 Kapitáladáhkádusa vuoitu </em>Dása čállo 2012 dinejuvvon vuoitu dakkár kapitáladáhkádusa seastinoasis mas lea dáhkiduvvon vuoitu. Submi lea čállon dáhkádusfidnu dieđáhusas. Dása čállo vel vearrogeatnegas vuoitu mákson 2013:s dakkár kapitáladáhkádusa máksámušas mas lea investerenválljen dáhkiduvvon vuoittu haga (Unit Link-dáhkádus). Submi lea čállon jahkedieđáhusas, jus dáhkádus lea čállon norgalaš dáhkádusfidnus. Vearrogeatnegas vuoitu kapitáladáhkádusas dáhkiduvvon vuoittuin dahje dan haga, mii lea čállon fidnus mii ii leat Norggas, galgá čállot 3.1.11 postii. </p>
<p>Geahča <span type="quote">«Heaggadáhkádus»</span> 64. siiddus ja skatteetaten.no. <em type="bold">3.1.5 Ossosiin jna. vearrogeatnegas fitnet (RF-1088) </em>Dát poasta galgá leat ovdagihtii devdon oasusfitnegiin daid norgalaš oasusfidnuin ja olgoriikkalaš fidnuin mat leat Oslo bursas logahallon ja maid ovddas leat ožžon <span type="quote">«Aksjer og egenkapitalbevis»</span> (RF-1088). Seamma gusto iežaskapitáladuođaštusa reanttuide. RF-1088 lea čállán fidnuid, Árvobábirguovddáža (VPS) ja dus boahtán dieđuid vuođul Vearroetáhtii. Fertet dárkkistit dán ovdal go gárvvistat vearrodieđáhusa. Jus nuppástuhtát dieđáhusas maidege, de leat geatnegas addit dán ovdal vearrodieđáhusa addináiggi. Geahča <span type="quote">«Ossosat jna.»</span> 70. siiddus ja skatteetaten.no/aksjer. Jus RF-1088:s fitnetdieđut leat boastut, dahje jus lea čállon <span type="quote">“amas”</span>, de fertet boastto dahje váilevaš loguid divvut ja čállit rivttes vearrogeatnegas supmi vearrodieđáhusa 3.1.5 postii. Jus vearrodieđáhusas nuppástuhtát 3.1.5 poastta logu, de fertet addit vearrodieđáhusa, itge sáhte das luvvejuvvot. Lassin berret vel váldit oktavuođa fidnuin ja fuomášuhttit dán boasttovuođa. RF-1088 bagadussii leat addon eanet dieđut mo vearrogeatnegas fitnet galgá meroštallot, ja muhtin rehkenastinovdamearkkat. Jus RF-1088:s fuomášat boasttovuođa, de sáhtát fidnet veahki meroštallat rivttes vearrogeatnegas fitnega jus attát RF-1088K altinn.no bokte. Moatti beaivvis oaččut ođastuhtton dieđáhusa. Ođastuhtton dieđáhusa sáhtát atnit vearrodieđáhusa deavdimis. Jus dus ležžet ossosat dahje iežaskapitáladuođaštusat, oaččokeahttá RF-1088, de galggat čállit oasusfitnega/reanttuid 3.1.7 postii. Geahča <span type="quote">«Ossosat jna.»</span> 70. siiddus, ja skatteetaten.no/aksjer. <em type="bold">3.1.6 Vearrogeatnegas fitnet oasusfoandda juogadasain </em>Poasta lea ovdagihtii devdon daid dieđuiguin maid Vearroetáhta lea ožžon hálddašanfidnuin. Dát lea fitnet norgalaš oasusfoandda juogadasain ja muhtin olgoriikkalaš oasusfoanddain. Oasusfoandda juogadasaide maid oamastit juovlamánu 31.b. 2013, lea dat fitnet vejolaš suddjengessosa maŋŋil mii lea vearrogeatnegas ja mii dán postii lea čállon. Jus fitnega leat ožžon olgoriikkalaš oasusfoandda juogadasas mii ii leat dán postii ovdagihtii devdon, de deavddát ja bijat mielde <span type="quote">«Aksjer og fondsandeler mv.»</span> (RF-1059) skovi bábirhámis. Dán skovi gávnnat dás skatteetaten.no dahje altinn.no. Skovi oažžu maiddái Vearroetáhtas. Jus attát elektrovnnalaččat, de gávnnat skovi poastta oktavuođas dahje mielddusvárdosis. Fitnet mii lea devdon RF-1059 skovvái, čállo 3.1.7 postii. Dákkár háviid it luvvejuvvo addimis ja fertet addit vearrodieđáhusa. Geahča <span type="quote">«Ossosat jna.»</span> 70. siiddus, ja skatteetaten.no/aksjer. Vuoitu norgalaš obligašun- ja ruhtamárkanfoandda juogadasain galgá čállot 3.1.2 postii. <em type="bold">3.1.7 Vearrogeatnegas fitnet mii ii leat čállon 3.1.5 dahje 3.1.6 postii Eará vearrogeatnegas fitnet ossosiin jna. (RF-1059) </em>Dása čálát eará vearrogeatnegas oasusfitnega jna. mii ii leat čállon 3.1.5 dahje 3.1.6 postii. Dása čálát earret eará fitnega olgoriikkalaš fidnuin mat eai leat čállon Oslo bursii. Dása čálát vel fitnega norgalaš ja olgoriikkalaš oasusfoanddain mat eai leat ovdagihtii devdon 3.1.6:i. Sáhtát meroštallat vearrogeatnegas fitnega ja vejolaš suddjengessosa <span type="quote">«Aksjer og fondsandeler mv.»</span> (RF-1059) skovis. (Suddjengeasus vuolida vearu du ožžon fitnegis.) Geahča RF-1072 bagadusa regeliid ja deavdima birra. RF-1059 galgá addot oktan vearrodieđáhusain. Dán skovi gávnnat dás skatteetaten.no dahje altinn.no. Skovi oažžu maiddái Vearroetáhtas. <em type="bold">Eará vearrogeatnegas fitnet ossosiin jna. (main RF-1088 dahje RF-1059 eai galgga addot) </em>Jus dus ležžet ossosat maid ovddas galggašit addit RF-1059, de it soaitte dárbbašit addit RF-1059 jus: it gáibit suddjengessosa dahje bijat meroštallama mas vearrogeatnegas fitnet boahtá ovdan. </p>
<p type="listitem">Geahča eanet oasusvearuheami ja oasusskoviid birra <span type="quote">«Ossosat jna.»</span> fáttás 70. siiddus, ja  skatteetaten.no/aksjer    3.1.8 Vearrogeatnegas vuoitu ossosiid jna. vuovdimis (RF-1088)  Dát poasta galgá leat ovdagihtii devdon netto oasusvuoittuin daid norgalaš oasusfidnuin ja olgoriikkalaš  fidnuin mat leat čállon Oslo bursii, ja maid ovddas leat ožžon <span type="quote">”Aksjer og egenkapitalbevis”</span> (RF-1088),  Seamma guoská iežaskapitáladuođaštussii. RF-1088 lea fidnuid, Árvobábirguovddáža (VPS) ja du addán  vuođul Vearroetáhtii. Dán dieđáhusa fertet dárkkistit ovdal go gárvvistat vearrodieđáhusa. Jus dieđáhusas  nuppástuhtát maidege, de leat geatnegas addit dán ovdal vearrodieđáhusa addináiggi. Geahča <span type="quote">”Ossosat jna”</span>  70. siiddus.        Jus RF-1088:s submi lea boastut dahje lea čállon <span type="quote">“amas”</span>, de fertet divvut boastto ja váilevaš loguid ja čállit  rivttes vearrogeatnegas vuoittu vearrodieđáhusa 3.1.8 postii. Jus nuppástuhtát vearrodieđáhusa 3.1.8 poastta  supmi, de fertet addit vearrodieđáhusa, itge sáhte das luvvejuvvot.     Jus RF-1088:s fuomášat boasttovuođaid, de sáhtát oažžut veahki meroštallat rivttes vearrogeatnegas vuoittu  jus attát RF-1088K altinn.no bokte. Moatti beaivvis oaččut ođastuhtton dieđáhusa. Jus ođastuhtton dieđáhus  čájeha nuppástuhtton vearrogeatnegas supmi, de fertet ieš dán supmi čállit vearrodieđáhussii.     RF-1088 bagadusas leat eanet dieđut mo vearrogeatnegas vuoittu galgá meroštallat, ja vuoitomeroštallamii  muhtin ovdamearkkat.    Jus dus leat ossosat dahje iežaskapitáladuođaštusat, oaččokeahttá RF-1088, de galggat čállit netto  oasusvuoittu 3.1.10 postii ja deavdit RF-1059 skovi.     Geahča eanet oasusvearuheami ja oasusskoviid birra <span type="quote">«Ossosat jna.»</span> fáttás 70. siiddus, ja  skatteetaten.no/aksjer.    3.1.9 Vearrogeatnegas vuoitu árvobábirfoandda juogadasaid vuovdimis     Dát poasta siskkilda vearrogeatnegas vuoittu árvobábirfoandda (omd. oasusfoandda, obligašunfoandda,  reantofoandda, lotnolasfoandda jna.) juogadasaid lonisteamis, vuovdimis dahje eará realisašuvnnas.    Norgalaš ja muhtin olgoriikkalaš árvobábirfoandda juogadasoamasteaddjit guđet 2013:s leat realiseren  juogadasaid, ožžot hálddašanfidnus dahje Árvobábirguovddážis realisašundieđáhusa. Realisašundieđáhusas leat dieđut vearrogeatnegas vuoittu/geasusvuoigaduvvon massima birra. Vearrogeatnegas vuoittu submi lea  ovdagihtii devdon dán postii, jus hálddašanfidnu dahje Árvobábirguovddáš leat dieđihan supmi Vearroetáhtii.  Fertet dárkkistit supmiid ja divvut jus mihkkege lea boastut. Jus vuoitu ii leat ovdagihtii devdon  vearrodieđáhussii, de čálát ieš dan supmi 3.1.9 postii.    Vuoitu/massin go realisere juogadasaid eanaš olgoriikkalaš árvobábirfoanddain, eai leat ovdagihtii devdon.  Dalle fertet deavdit ja addit <span type="quote">«Aksjer og fondsandeler mv.»</span> (RF-1059) skovi ja čállit vuoittu 3.1.10 postii ja  massima 3.3.10 postii. Dán skovi gávnnat dás skatteetaten.no/skjema dahje altinn.no. Skovi oaččut maiddái  Vearroetáhtas.      3.1.10 Vearrogeatnegas vuoitu ossosiid jna. vuovdimis (RF-1059)  Dása čállojit ossosiid jna. eará vearrogeatnegas vuoittut go dat mat galget čállot 3.1.8 dahje 3.1.9 postii, ee.:</p>
<p type="listitem">ossosat/iežaskapitáladuođaštusat norgalaš ja olgoriikkalaš fidnuin main it leat ožžon <span type="quote">«Aksjer og egenkapitalbevis»</span> (RF-1088). (Dát guoská ossosiid vuituige daid fidnuin mat leat loahpahuvvon 2013:s.)</p>
<p type="listitem">olgoriikkalaš árvobábirfoanddain juogadasat main vuoitu ii leat mielde dan ovdagihtii devdon 3.1.9 poastta supmis</p>
<p type="listitem">obligašuvnnat</p>
<p>Go realisere ossosiid olgoriikkalaš fidnuin, dahje ossosiid/iežaskapitáladuođaštusaid norgalaš fidnuin maid ovddas it leat ožžon <span type="quote">«Aksjer og egenkapitalbevis»</span> (RF-1088), galggat deavdit ja addit <span type="quote">«Aksjer og fondsandeler mv.»</span> (RF-1059). Vuoittuid meroštallama birra, geahča RF-1072 bagadusa ja skatteetaten.no/aksjer. Obligašuvnnaid ja eará finánssalaš reaidduid vuovdima vuitui ii leat ráhkaduvvon sierra skovvi. Fertet sihtama mielde sáhttit ovdanbidjat duođaštusa ja vuoitomeroštallama go vuovddát obligašuvnnaid ja eará finánsa reaidduid. Geahča eanet oasusvearuheami ja oasusskoviid birra <span type="quote">«Ossosat jna.»</span> fáttás 70. siiddus, ja skatteetaten.no/aksjer. <em type="bold">3.1.11 Boađut olgoriikkas </em>Dása čállojit visot boađut olgoriikkas mat leat vearrogeatnegasat Norggas ja mat eai galgga eará poasttaide čállot. Dat guoská ee. olgoriikkalaš báŋkobidjamiid reanttuide, gieđalašobligašuvnnaide, olgoriikkalaš obligašunfoandda juogadasaide ja ruhtačavgumušaide buorrin olgoriikkalaš velggolaččain. Olgoriikkalaš fidnojuogadasaid boahtu mii ii leat ealáhusboahtu, galgá maiddái dása čállot. Go giddodaga olgoriikkas vuovdá dahje eará láhkai realisere, de čállo vuoitu dása go dat lea vearrogeatnegas Norggas. Geahča <span type="quote">«Giddodat olgoriikkas»</span> 49. siiddus. Olgoriikkalaš báŋkui bidjamiid ja reanttuid čielggadeapmi ja BSU-seastin eará EEO-riikkas galgá addot <span type="quote">“Bankinnskudd i utlandet”</span> (RF-1231) skovis, skatteetaten.no/skjema. Dása čállo vel vearrogeatnegas jagáš vuoitu kapitáladáhkádusas mii lea čállon eará EEO-riikkas. Vearrogeatnegas vuoitu dakkár kapitáladáhkádusa máksámušas mas lea investerenválljen dáhkiduvvon vuoittu haga (Unit Link-dáhkádus) fidnus eará EEO-riikkas, čállo vel dása. Vearroetáhta sáhttá sihtat duođaštusa. Vuoittu meroštallama birra, geahča <span type="quote">«Heaggadáhkádus»</span> 64. siiddus. </p>
<p type="listitem">Sierraregeliid birra dakkár heaggadáhkádussii (kapitáladáhkádussii) mii lea čállon eará EEO-riikka fidnus  ovdal ođđajagemánu 1.b. 2004, geahča <span type="quote">«Heaggadáhkádus»</span> 64. siiddus.       Jus heaggadáhkádus (kapitáladáhkádus) dáhkiduvvon vuoittuin dahje dan haga lea čállon dáhkádusfidnus  mii ii leat EEO-guovllus, de galgá olles mákson submi dása čállot (gusto dušše šiehtadusaide mat leat čállon  maŋŋil ođđajagemánu 1.b. 1986).    Boahtu giddodagas olgoriikkas čállo 2.8.5 postii. Vearrogeatnegas bargoboahtu čállo 2.1.1 postii.    3.1.12 Eará boahtu  Dása čálát visot eará vearrogeatnegas sisriikkalaš boađuid mat eai leat ovddabeale poasttain mielde, ee.:</p>
<p type="listitem">vearrogeatnegas vuoittut (vearuhis vuoittuid birra, geahča 1.5.2 poastta) ja gávdnanbálká</p>
<p type="listitem">vuoitu vuovdimis (realisašuvnnas), sihkkumis ja lotnumis opšuvnnaid mat eai leat bargodilis ja vuoitu eará árvobáhpáriid vuovdimis (realisašuvnnas)</p>
<p type="listitem">vuollekursa mávssedettiin fástareantoloana ovdal čatnanáiggi loahpa   valuhtavuoittut    vuoitu bitcoins realisašuvnnas</p>
<p type="listitem">maŋŋit mákson bálkká, penšuvnna, luopmoruđaid jna. reanttut</p>
<p type="listitem">negatiivva saldo dahje positiivva vuoito- ja massinkonttu boahtočállin</p>
<p type="listitem">reanttut maid ovddas ožžot gessosa 2012:s, ja mat jukse máksináiggi 2013:s eai ge mákson, geahča 3.3.1 poastta. Jus mávssát reanttuid maŋŋil, de galget dat gessot dan jagi go máksojit. Dat bajábealde ii gusto  reantogoluide ealáhusdoaimmas.</p>
<p type="listitem">meroštallon vuoitu ossosiin ja juogadasain fidnus jna. go 2013:s loahpahuvvo vearrogeatnegasvuohta riikka ássin</p>
<p type="listitem">ovdu go earáid háldoomiid (barggu dahje doaimma boittolaga) geavaha mávssu haga</p>
<p>Valuhta vuoittu ja massima birra, geahča <span type="quote">“Valutagevinst og –tap i fremmed valuta”</span> artihkkalis dás skatteetaten.no. Boađuid mat leat laktašuvvon ealáhusdoibmii, galggat almmuhit ealáhusdieđáhussii jus leat geatnegas addit dákkár dieđáhusa. Geasuspoasttat Muitte ahte badjel 10 000 kr máksimis lea geasuseaktun ahte máksojuvvo báŋkkus. Jus mávssát reaidaruhtan, de ii leat geasusvuoigatvuohta jus máksu lea 10 000 kr dahje dan eanet. Jus gáibidat gessosa gollan addosiid ovddas, omd. viessoláiggu sirdobargiid ovddas, de lohkko submerádjá dan ektui maid dan jagis lea máksán oktiibuot. Vai it galgga massit geasusvuoigatvuođa, de lea danne dehálaš ahte mávssát báŋkkus. <em type="bold">3.2 Gessosat bargoboađuid jna. oktavuođas 3.2.1 Iežas boađus uhcimusgeasus </em>Uhcimusgeasus lea bálkká, penšuvnna ja sullasaš boađuid standárdageasus. Jus duohta golut mat gusket bargui ja sullasaččaide leat eanet go uhcimusgeasus, de sáhtát dáid ovddas gáibidit gessosa dan sadjái go uhcimusgessosa, geahča 3.2.2 poastta. </p>
<p type="listitem">Uhcimusgeasus meroštallo ihcalasat. Danne it dárbbaš ieš divvut gessosa, jus nuppástuhtát gessosa  meroštallanvuođu, ovdamearkan go galggat almmuhit bálkáboađu mii ii leat ovdagihtii devdon.    Geahča vel <span type="quote">«Uhcimusgeasus – meroštallan»</span>, 85. siiddus ja skatteetaten.no/minstefradrag.     3.2.2 Duohta golut  Dát poasta lea molssaeaktun 3.2.1 postii ja galgá adnot go du duohta golut mat gusket bargui leat eanet go  uhcimusgeasus. Elektrovnnalaš čovdosis čielggaduvvojit golut 3.2.1 poasttas. Vearroetáhta sáhttá sihtama  mielde gáibidit du duođaštit/jáhkehahttit goluid.    Ovdamearkkat goluide maid sáhttá geassit uhcimusgessosa sadjái leat golut:</p>
<p type="listitem">bargobiktasiidda (go lea liige stuorra bivttasgollan) dahje ámmátbiktasiidda</p>
<p type="listitem">ruovttukantuvrra atnui</p>
<p type="listitem">fágagirjjálašvuhtii</p>
<p type="listitem">fárremii ođđa virggi geažil</p>
<p type="listitem">johtimii idjadeami haga bargojearahallamis</p>
<p type="listitem">eaktodáhtolaš buohco- ja lihkohisvuođadáhkádussii (ráddjejuvvon 700 kr rádjai, beallelaččat eaba sáhte oktiibuot gáibidit eanet gessosa go 700 kr)</p>
<p type="listitem">borramii virgemátkkiin idjadeami haga (lassigolut borramii ja orrumii virgemátkkiin idjademiin eai galgga dása čállot, muhto 3.2.7 postii)</p>
<p type="listitem">borramii go jávkan ruovttus lea 12 diimmu dahje guhkibut idjadeami haga badjeláiggi, bargovuoruid, guhkes mátkki bargui ja ruovttoluotta jna. oktavuođas</p>
<p type="listitem">bargi eaktodáhtolaš oaju premiijai vuosttas 16 beaivvi ovddas</p>
<p type="listitem">ovddasolbmui (sadjásaš)</p>
<p type="listitem">sáhttui virgemátkkiin/fidnomátkkiin</p>
<p type="listitem">oahpu dikšumii/ođasteapmái</p>
<p type="listitem">bargoneavvodoallamii</p>
<p type="listitem">Buhtadusvuollebáza bargoaddis máksit dákkár goluid leat vel mielde 3.2.2 poasttas.    3.2.4 Beallelašlasáhusas uhcimusgeasus  2.2.4 poastta supmis meroštallo sierra uhcimusgeasus. Uhcimusgeasus gártá 26 proseantta beallelašlasáhusas,  muhto ii sáhte leat badjel 68 050 kr. Uhcimusgeasus iige galgga biddjot vuollelii go 4 000 kr, earret go jus  beallelašlasáhus lea dan vuolibut. Ii addo sierra uhcimusgeasus beallelašlasáhussii go dat ii vearuhuvvo.      3.2.5 Mánáid boađus uhcimusgeasus  Sierra uhcimusgeasus meroštallo máná vearrogeatnegas bálkáboađus mii lea čállon 2.4.1 postii. Jus dus leat  máŋga 12 jahkásaš dahje nuorabut máná (riegádan 2001 dahje dan maŋŋil) guđiin lea leamaš bálkáboahtu,  de galgá juohke máná bálkáboađus meroštallot uhcimusgeasus. Jus máná boahtu lea juogaduvvon váhnemiid  gaskka, de meroštallo uhcimusgeasus bálkáboađus ovdal juogu ja dasto juogaduvvo váhnemiid gaskka.  Bálkáboađu uhcimusgessosa meroštallama birra, geahča <span type="quote">«Uhcimusgeasus - meroštallan»</span> 85. siiddus.    3.2.6 Mánnápenšuvnnas uhcimusgeasus  Jus leat 17 jahkásaš dahje boarrásat (riegádan 1996 dahje dan árabut) ja oaččut mánnápenšuvnna, de lea dus  gáibádus sierra uhcimusgessosii dan mánnápenšuvnnas mii lea čállon 2.2.1 postii ja/dahje 2.2.2 postii.  Uhcimusgeasus šaddá lassin vejolaš bálkáboađu uhcimusgessosii. Geasus meroštallo nugo eará penšuvdnii, geahča <span type="quote">«Uhcimusgeasus - meroštallan»</span> 85. siiddus.    Váhnemat guđet ožžot penšuvnna mánáid ovddas guđet 2013:s leat 16 jahkásaččat dahje nuorabut (riegádan  1997 dahje dan maŋŋil), ožžot sierra uhcimusgessosa meroštallon 2.6.3 poastta supmis. Jus supmit leat  máŋgga máná ovddas, de addo uhcimusgeasus juohke máná penšuvnnas. Uhcimusgeasus meroštallo olles  mánnápenšuvnnas, beroškeahttá mo beallelaččat leaba dan vearrodieđáhusas juohkán gaskaneaskka.  Uhcimusgeasus dasto juogaduvvo beallelaččaid gaskka seamma goris go mánnápenšuvdna lea sudno gaskka  juogaduvvon.    Mánáid boađu jna. juohkima birra, geahča <span type="quote">«Váhnemat ja mánát»</span> 86. siiddus.    3.2.7 Lassigolut borrama ja orruma jna. ovddas go ii oro ruovttus  Jus barggu geažil it sáhte orrut ruovttus, de lea dus lassigoluid gessosii gáibádus jávkama geažil, go ieš leat  máksán goluid.  Jus idjajávkan dušše lea danne go leat bargosajis gitta guokte jándora (gitta 48 diimmu rádjai), ja dát lea du  dábálaš bargoáiggi oassin, omd. vuorrobarggus, go bargosadji sirdo ja leat maŋŋálas bargovuorut, de ii adno  ahte it ása ruovttus. Borrama lassigoluid gessosat dákkár orrumiin addojit gitta 82 kr beaivái ja dušše go  jávkkat ruovttus 12 diimmu dahje guhkibut. Geasus gullá uhcimusgessosii 3.2.1 postii dahje 3.2.2 postii go  uhcimusgeasus ii adno.    Lassigolut borramii   Oaččut gessosa borrangoluid ovddas go barggu geažil it oro ruovttus. Sáhtát válljet gáibidat go gessosa  duohta goluid ovddas vai galgá go geasus meroštallot sierra máksomeriid mielde, geahča vulobealde. Jus  galggat gessosa oažžut máksomeriid mielde, de lea datte eaktun ahte ieš leat máksán visot goluid.     Geasus duohta goluid ovddas  Jus gáibidat gessosa duohta borrangoluid ovddas, de fertet Vearroetáhta sihtama mielde sáhttit  duođaštit/jáhkehahttit goluidat. It galgga sáddet dákkár duođaštusa ovdal go Vearroetáhta dan sihtá.   Jus golut adnojit sirdobargigollun, de galgá geasus vuoliduvvot 80 kr jándora nammii borranseastima ovddas  ruovttus. <span type="quote">«Sirdobargiid»</span> birra, geahča 82 siiddu.      Sáhtát lassin vel gáibidit gessosa smávvagoluid ovddas 80 kr jándoris.    Ealáhusdoallit galget čállit gessosa dán postii, jus golut adnojit sirdobargigollun. Ealáhusdoaimmas čoggon  goluid galgá rehketdollui čállit originálamildosiid vuođul.    Geasusmáksomearit borramii - sisriikkas  Jus ieš leat máksán visot borrangoluid, itge gáibit gessosa duohta goluid ovddas, de galgá gessosa  meroštallat dáid jándormáksomeriid mielde:</p>
<p type="listitem">hoteallaorrun go iđitbiebmu ii gula latnjahaddái 670 kr</p>
<p type="listitem">hoteallaorrun go iđitbiebmu gullá latnjahaddái 603 kr</p>
<p type="listitem">penšunáhta js. orrun (vuoššanvejolašvuođa haga) 295 kr</p>
<p type="listitem">láigolatnja-/bráhkkáorrun (vuoššanvejolašvuođain) ja priváhta idjadeapmi 192 kr</p>
<p type="listitem">Smávvagolut, 80 kr jándoris, leat dáid máksomeriin mielde.    Jus gáibidat gessosa alibut supmiin go 192 kr, de galggat jáhkehahttit gos leat orrun. <span type="quote">«Jáhkehahttit»</span> oaivvilduvvo bajásbidjama mas uhcimusat galgá boahtit ovdan goas leat vuolgán ja goas leat máhccan  ruoktot, orrunsaji namma ja leago hotealla, penšunáhta dahje sullasaš.    Jus golut leat alibut go máksomearit bajábealde, de oaččut gessosa daid duođaštuvvon goluid ovddas.    Jus borran lea ollásit dahje belohahkii leamaš nuvttá, de oaččut gessosa dušše daid duođaštuvvon goluid  ovddas.    Geasusmáksomearit borramii- olgoriikkas  Jus sáhtát jáhkehahttit ahte olgoriikamátkkis leat orron hoteallas, de oaččut gessosa máksomeari mielde mii  gusto dán riikii olgoriikamátkkiid sierra šiehtadusa mielde stáhta rehkega alde. Stáhta borranbuhtadusa  máksomearit vuoliduvvojit 25 proseanttain 29. jándora rájes go orru guhkes áiggi maŋŋálasat seamma  bargosajis. Jus it sáhte jáhkehahttit hoteallaorruma, de oaččut gessosa penšunáhta- dahje láigolatnja-/bráhkkámáksomeari mielde seamma regeliid mielde go mat gustojit sisriikkas.    Jávkanjándorat  Dus lea gáibádus gessosii nu galle jándora ovddas go leat ruovttus leamaš eret.     Jus it oppa oroge ruovttus dan jagi, de meroštallojit jávkanjándorat dábálaččat ná:</p>
<p type="listitem">lávvardatfriddja haga 280 jándora</p>
<p type="listitem">friddja juohke nuppi lávvardaga 255 jándora</p>
<p type="listitem">friddja juohke lávvardaga 240 jándora (280 beaivvi lea 6 beaivásaš vahkku, 255 lea vuoruid 5 beaivásaš ja 6 beaivásaš vahkku, 240 beaivvi lea 5  beaivásaš vahkku.)    Jus it fina ruovttus juohke vahkkus, de ferte jávkanjándoriid lasihit vástideaddji. Jus finat ruovttus maiddái  gasku vahkku ja idjadat ruovttus nuppi beaivái, de fertejit jávkanjándorat vuoliduvvot vástideaddji.     Lassigolut borramii ruovttufitnamiin    Sáhtát gáibidit sierra gessosa borranlassigoluid ovddas ruovttufitnamiin, jus dus lea nuvttá borran bargosajis.  Geasus gusto dalle go it dárbbaš ijastallat fitnamis, muhto bistá guhtta diimmu dahje guhkibut, ja  mátkkoštettiin leat duođaid oastán biepmu man ovddas bargoaddi ii mávsse. Geasus addo gitta 82 kr  goappáge guvlui (Jus dus ii leat nuvttá borran bargosajis, de lea dus geasusgáibádus duohta goluid ovddas  dahje bajábeale čilgejuvvon regeliid máksomeriid mielde, dan áiggi ovddasge mii gollá mátkkoštit. Seamma  gusto jus idjadat dahje mátki bistá guhkibut go guhtta diimmu).      Lassigolut orrumii  Go barggustat geažil it sáhte orrut ruovttus, de oaččut dábálaččat gessosa dušše daid lassigoluid ovddas maid  sáhtát duođaštit. Jus orut bráhkkás dahje ássanvovnnas maid ieš oamastat, de oaččut gessosa 55 kr  jándormáksomeari mielde.    Ealáhusdoallit galget čállit orrungoluid dán postii, jus golut adnojit sirdobargigollun. Jus gollu leat šaddan  ealáhusdoaimmas, de galgá golu čállit rehketdollui. Eavttut adnot sirdobargin oainnát <span type="quote">«Sirdobargit»</span> fáttás  82.siiddus.    Ruoktu eará EEO-riikkas</p>
<p type="listitem">Sii guđet bargguset geažil Norggas, eai sáhte ássat dan ruovttus mii sis lea eará EEO-riikkas ja jođašit  ruoktot olgoriikkas, sáhttet gáibidit gessosa borrama, orruma ja smávvagoluid lassigoluid ovddas  bargoorruma oktavuođas. Jus gáibidat standárdagessosa olgoriikkalaš bálkkolaččaide (geahča 3.3.7 poastta),  de leat golut das mielde eaige sáhte sierra gessot.    Geahča <span type="quote">«Rettledning for utenlandske arbeidstakere og selvstendige næringsdrivende»</span> dás  skatteetaten.no/selvangivelse-utenlandsk.    Borrama ja/dahje orruma gollobuhtadusas vuollebáza  3.2.7 postii čállo vuollebáza maid lea bálkábarggus ožžon gollobuhtadusa ovddas. Vuollebáza šaddá go  buhtadus ii govčča du borrama ja/dahje orruma lassigoluid. Jus it sáhte duođaštit du ollislaš lassigoluid  borramii go it oro ruovttus, de sáhtát meroštallamis bidjat vuođđun ahte golut šaddet 192 kr jándorii jagi  visot dákkár mákson buhtadusa ovddas. Alibut vuollebáhcaga geasus gáibida ahte sihtama mielde sáhtát  duođaštit goluid visot jávkanjándoriid ovddas.        Fuomáš ahte borranbuhtadusa vuollebáza virgemátkkiin idjadeami haga galgá čállot 3.2.2 postii, jus it gáibit  uhcimusgessosa. Jus gáibidat uhcimusgessosa, de lea vuollebáza das mielde.    3.2.8 Ruovttu ja bissovaš bargosaji gaskasaš mátkegessosat (bargomátkkit)  Oaččut gessosa ruovttu ja bissovaš bargosaji gaskasaš mátkkiid (bargomátkkiid) ovddas meroštallon  mátkegaskka kilomehteriid mielde. Mátkegaska meroštallo dábálaččat ruovttu ja bargosaji gaskasaš oaneheamos gaskka mielde biilageainnu dahje ruvtto sáhttofievrru mielde (earret girdi).  Geasus addo 1,50 kr km nammii. Jus mátkegaska oktiibuot lea badjel 50 000 km, oktan ruovttufitnamiiguin  (geahča 3.2.9 poastta), de lea máksomearri dábálaččat 0,70 kr km nammii daid kilomehteriid ovddas mat  leat badjel 50 000 km. Geasus lea ráddjejuvvon supmis dan oassái mii lea badjel 13 950 kr (iežasjuogadas).    Dát mearkkaša ahte jus mátkkoštat vihtta beaivvi vahkkus ovdan ruoktot ruovttu ja bissovaš bargosaji, ja  beaivválaš gaska lea badjel 40 km (ovdan ruoktot), de soaitá dus leat mátkegessosii gáibádus. Oanehat  mátkegaskkas soaitá dus vel leat gessosii gáibádus jus dus</p>
<p type="listitem">leat leamaš eanet go 230 mátkki (ovdan ruoktot) jagis dahje</p>
<p type="listitem">lea gáibádus gessosii ruovttufitnamiidda go it oro ruovttus (sirdobargiorrun), geahča 3.2.9 poastta.</p>
<p>Geahča <span type="quote">«Bargomátkkit/fidnomátkkit»</span> 39. siiddus ja skatteetaten.no/reisefradrag <em type="bold">3.2.9 Geasus ruovttufitnamiid mátkegoluid ovddas (fitnamat) </em>Jus barggu geažil it sáhte ássat ruovttus, de sáhtát oažžut gessosa ruovttufitnamiid ovddas (fitnamiid). Geasus addo seamma regeliid ja máksomeriid mielde go bargomátkkiin, geahča 3.2.8 poastta, ovttain spiehkastagain: Jus girdi mielde leat johtán ruovttufitnamis, de sáhtát gaskagessosa sadjái (1,50 kr/0,70 kr km) gáibidit gessosa girdibileahta goluid ovddas. Goluid ferte sáhttit duođaštit jus Vearroetáhta dan sihtá. Jus gáibidat gessosa girdimátkki ovddas, de čállo geasus geaidnocagganruđa ja feargagoluid rubrihkkii, geahča <span type="quote">«Bargomátkkit/fidnomátkkit»</span> 39. siiddus. Sáhtát lassin vel gáibidit gaskagessosa muđui mátkki ovddas. Fitnamiid geasus lea ráddjejuvvon supmi dan oassái mii lea badjel 13 950 kr. Ruovttufitnamiid ja bargomátkkiid geasus gehččo ovttas. </p>
<p type="listitem">Guđet bargguset geažil Norggas eai sáhte ássat dan ruovttus mii sis lea eará EEO-riikkas, ja guđet jođašit  ruoktot olgoriikkas, sáhttet gáibidit gessosa ruovttufitnamiid ovddas. Jus gáibidat <span type="quote">«standárdageasus  olgoriikkalaš bálkkolaččaide»</span> (geahča 3.3.7 poastta), de gullet golut dohko eaige sáhte sierra gessot. Geahča  <span type="quote">«Rettledning for utenlandske arbeidstakere og selvstendige næringsdrivende»</span> dáppe skatteetaten.no.    3.2.10 Váhnengeasus (golut mánáidgárdái jna.)  Jus dus leat 11 jahkásaš dahje nuorabut mánát (riegádan 2002 dahje dan maŋŋil), de sáhtát gáibidit  váhnengessosa ruovttu ássi mánáid geahččo- ja dikšogoluid ovddas (golut beaivedikšuneadnái,  mánáidgárdái, skuvlaastoáigeortnegii js.). Sáhtát gáibidit gessosa orrungoluid ovddas, muhto it fal  borramuša ovddas (biebmoruđa).    Sáhtát vel gáibidit váhnengessosa boarrásat máná goluid ovddas, jus mánná dárbbaša erenoamáš fuolahusa  ja divššu, omd. go mánná dárbbaša bistevaš geahču hedjonan doaibmanávccaid geažil. Galggat duođaštit  dilálašvuođa doaktára, mánnásuodjalusa dahje sullasaš duođaštusain. Goluidge ferte sáhttit duođaštit.    It sáhte gáibidit gessosa daid goluid ovddas mat dus leat váhnemiid dahje eará fulkkiid fuolaheapmái dahje  gehččui.     Geasus lea ráddjejuvvon 25 000 kr ovtta máná nammii – geasusrádjá lasihuvvo 15 000 kr juohke lasi máná  ovddas gii lea vuollil 12 jahkásaš dahje lea boarrásat ja dárbbaša geahču. Dan muddui go geahču liigegolut  máná buohcuvuođa dahje eará bistevaš hedjodaga geažil eai leat gessosis submeráddjema geažil, de sáhttá  daid geassit stuorát buohcogoluid sierrageasusin muhtin oktavuođain. 2013 ovddas sáhtát gáibidit  sierragessosa dušše geahččogoluid ovddas jus sihke 2010: ja 2011:s leat ožžon sierragessosa máná stuorra  buohcogoluid ovddas. Geahča 3.5.4 poastta stuorra buohcogoluid sierragessosa eavttuid birra.    Liigejohtingolut ovdan ruoktot mánáidgárdái jna. adnojit maiddái gollun. Jus vuoját biillain, de meroštallo  gollu 1,50 kr km nammii. Jus sáhttu lea bargui ja ruovttoluotta johtima oktavuođas, dahje fidnovuodjima  oktavuođas, de lea geasusvuoigatvuohta dušše liigevuodjima (liigemátkegaskka) ovddas. Jus  ruvttosáhttofievru adno, de galget golut biddjot liigegoluide go dákkár sáhttofievru adno.    Goluid ferte vuolidit vejolaš vearuhis mánnágeahččodoarjagiin. Vejolaš doarjja lea čállon NAV dieđáhusa  (penšundieđáhusa) 245 kodii. Reaidadoarjja ii vuolit gessosa.    Iežas mánnán adnojit maiddái adoptiivamánát, ja biebmománát geaid ovddas it oaččo  biebmoruovttobuhtadusa.    Beallelaččat ja ovttasássit mánnábeassádagain sáhttet ieža válljet mo juhket gessosa gaskaneaset. Gessosa  juohkima birra, geahča <span type="quote">«Váhnemat ja mánát»</span> 86. siiddus ja skatteetaten.no/foreldrefradrag.    3.2.11 Ámmátlihttomáksu  Mákson lahttomávssu sáhttá geassit gitta 3 850 kr rádjai, dahje gorálaš osiin supmis go ámmátlihttomáksu  lea mákson dušše jagi oasi ovddas. Lahttomáksu galgá leat čállon bálká- ja geassindieđáhusa 311 kodii.    Geasusvuoigaduvvon lahttomáksu bargoaddisearvái dahje riikaviidosaš fidno- ja ealáhussearvái čállo  ealáhusdieđáhussii geasusin iige 3.2.11 postii. Ii addo geasus lahttomáksui bargoaddisearvái dahje  riikaviidosaš fidno- ja ealáhussearvái, jus leat gáibidan gessosa ámmátlihttomávssu ovddas. Geasus lahttomávssu ovddas bargoaddisearvái lea ráddjejuvvon bajás oktiibuot mákson bálkkás guovtti promillii.  Lahttomávssu ovddas riikaviidosaš fidno- ja ealáhussearvái addo geasus gitta 3 850 kr dahje ollislaš mákson  bálkkás gitta guovtti promillii. Geahča skatteetaten.no/fagforeningsfradrag.      3.2.12 Bargodilis penšunortnega premiija  Submi lea čállon bálká- ja geassindieđáhusa 312 kodii. Oaččut premiijagessosa ee. dáin:</p>
<p type="listitem">gieldda penšunortnegis</p>
<p type="listitem">Norges Bank penšunkássas</p>
<p type="listitem">penšunortnegis fitnodatpenšunlága mielde</p>
<p type="listitem">penšunortnegis ruhtabidjanpenšunlága mielde</p>
<p type="listitem">stáhta fitnodagaid penšunortnegis</p>
<p type="listitem">Stáhta penšunkássas</p>
<p type="listitem">tariffamearriduvvon penšuvnnas   3.2.13 Mearraolbmuide ereliiggánis geasus  Submi meroštallo 2.1.2 poastta boađus ja gártá das 30 proseantta. Alimus geasus lea 80 000 kr. Geahča  skatteetaten.no/fisker-sjofolk.    3.2.14 Guolásteaddjiide ja bivdiide ereliiggánis geasus  Ereliiggánis geasus addo gitta 30 proseanttain <span type="quote">«Fiske»</span> (RF-1213) 290 poastta meroštallanvuođus.  Geasuseavttut leat skovi bagadusas. Alimus geasus lea 150 000 kr. Geahča skatteetaten.no/fisker-sjofolk.    Jus seamma boahtojagi deavddát ereliiggánis gessosa eavttuid guolásteaddjiide ja bivdiide ja ereliiggánis  gessosa mearraolbmuide, de meroštallojit dat ereliiggánis gessosat sierralaga. Olles geasus datte ii sáhte leat  badjel 150 000 kr.    3.3 Kapitálagolut ja eará gessosat    3.3.1 Vealgereanttut  Dábálaččat oaččut gessosa visot reanttuid ovddas mat boahtojagis leat čoggon.    Golut loatnaváldimis, oktan álggahandivadiin, buohtalastojit reanttuiguin. It sáhte gáibidit gessosa daid  reanttuid ovddas mat leat juksan máksináiggi, muhto eai mákson 2013:s, (earret jus dát gullet  girjedoallogeatnegas doibmii). Dáid rihkkun reanttuid sáhtát geassit easka dan jagi go daid mávssát.  Loatnakássa lohkanloanain addo geasus dušše mákson reanttuid ovddas. Muitte čállit reanttuid vejolaš  velggiin ovttaskas olbmuide ja bargoaddái. Vealgereanttuid mákson sáhkkoreanttuid, ja kredihttaoastimis  reanttuid ja goluid, sáhtát vel geassit. Kredihttaoastimii gustojit dihto formála eavttut ja ráddjemat gessosa  sturrodaga hárrái.     2014 dahje maŋit jagiid ovdagihtii mákson reanttuid it sáhte dása čállit. Seamma guoská sihkkon  reanttuidege.    Reantoovdu govttolaš loanain bargodilis šaddet dán postii gessosiin, oktan daid duohta reanttuiguin.  Reantosubmi oktan reantoovdduin lea dábálaččat ovdagihtii devdon. Reantoovdu lea vearrogeatnegas nugo  bálká, geahča 2.1.1 poastta.</p>
<p>Báhcánvearu reantolasáhusa it sáhte geassit (ii guoskka maŋŋonanreanttuide). Daid háviid go máŋgasis lea loatna ovttas ja báŋku dieđiha supmi dušše ovtta lonejeaddjái, de fertejit lonejeaddjit ieža juohkit gessosa ovddasvástádusgori mielde. Beallelaččat sáhttiba datte válljet eará juogu. Velggiid ja vealgereanttuid gessosiid birra guđiin lea giddodat olgoriikkas, geahča <span type="quote">«Giddodat olgoriikkas»</span> 59. siiddus. Geahča skatteetaten.no/rentefradrag. <em type="bold">3.3.2 Vealgereanttut - olgoriika </em>Galgá duođaštit reanttuid loanain olgoriikkas. Velggiid ja vealgereanttuid gessosiid birra guđiin lea giddodat olgoriikkas, geahča <span type="quote">«Giddodat olgoriikkas»</span> 59. siiddus. <em type="bold">3.3.3 Dáluealátaddosat eana- ja vuovdedoalu js. boittolaga Dáluealát </em>Dása čálát geasusin addosiiddát mat laktásit giddodahkii eana- ja vuovdedoalu boittolaga, namalassii ássanvuoigatvuođa, naturálaaddosiid ja vejolaš reaidaruđaid árvvu, mat leat mákson dáluealáha (ealáha) šiehtadusa mielde. Fuomáš ahte ássanvuoigatvuođa galggat čállit boahtun <span type="quote">«Giddodaga láigoheapmi jna.»</span> (RF-1189) skovis. Dálu dáhkádusaid ja máŧasanu jna. goluid čálát seamma skovvái. <em type="bold">Birgendoarjja </em>Ii leat mákson mánnádoarjagis jna. geasusvuoigatvuohta. (Dát eaige leat vearrogeatnegasat oažžui, geahča 2.6.1 poastta.) Jeavddálaš birgendoarjja earránan dahje ovddeš beallelažžii lea geasusvuoigaduvvon. Birgendoarjja mii lea mákson NAV Innkreving bokte lea čállon NAV dieđáhussii. Dušše geasusvuoigaduvvon birgendoarjja galgá čállot 3.3.3 postii. Ii leat geasusvuoigatvuohta birgendoarjagis mii lea mákson geardelunddot submin. Vearroetáhta sáhttá gáibidit duođaštusa dan birgendoarjaga ovddas maid leat máksán njuolga doarjjaoažžui, muhto it dárbbaš sáddet duođaštusa earret jus Vearroetáhta dan sihtá. Geahča skatteetaten.no/underholdsbidrag. <em type="bold">3.3.4 Dállofidnu (ássanvuoigatvuođasearvvi ja dállooasusfidnu) ja dálloovttasoamastusa goluid juogadas </em>Submi lea čállon dállofidnu dahje dálloovttasoamastusa dieđáhusas. Juogadasoamasteaddjit/dálloovttasoamasteaddjit guđet eai leat ožžon dieđáhusa, sáhttet oažžut dárbbašlaš dieđuid fidnu/ovttasoamastusa stivrras dahje rehketdoallis. Jus láigohat dálu dállofidnus (ássanvuoigatvuođasearvvis ja dállooasusfidnus) dahje dálloovttasoamastusas, mii dagaha ahte dállu galgá rehketdoallolivdnejuvvot, de ii galgga du juogadas fidnu/ovttasoamastusa goluin dása čállot. Vejolaš ovdagihtii devdon submi galgá dalle sihkkojuvvot ja čállot <span type="quote">«Giddodaga láigoheapmi jna.»</span> (RF-1189) skovvái. Geahča <span type="quote">«Dállu ja eará giddodat»</span> 49. siiddus. <em type="bold">3.3.5 Geasusvuoigaduvvon máksin oktagaslaš penšunortnegii (IPS) </em>Geasus addo premiija, báŋkobidjamiid ja hálddašangoluid ovddas mat leat oktagaslaš penšunšiehtadusa (IPS) oktavuođas oktagaslaš penšunortnega lága mielde. Geasus oktiibuot ii sáhte leat badjel 15 000 kr. <em type="bold">3.3.6 Dálu, joavdoopmodaga, viessosaji ja eará giddodaga vuovdimis jna. massin </em>Massima ovddas geasus, geahča <span type="quote">«Dállu ja eará giddodat»</span> 49. siiddus. Massima opmodaga vuovdimis jna. olgoriikkas čálát maiddái 3.3.6 postii go massin lea geasusvuoigaduvvon Norggas, geahča <span type="quote">«Giddodat olgoriikkas»</span> 59. siiddus. <em type="bold">3.3.7 Eará gessosat </em>Čielggat man ovddas gáibidat gessosa. Poasta galgá earret eará adnot ná: <em type="bold">Skeaŋkkat dihto eaktodáhtolaš servviide ja osko- ja eallinoaidnoservodagaide </em>Dihto eaktodáhtolaš servviid jna. ruhtaskeaŋkkaide sáhtát oažžut gessosa gitta 12 000 kr rádjai. Geasusortnet gusto maiddái ruhtaskeaŋkkaide olgoriikkalaš servviide jna. EEO-guovllus. Geasusvuoigatvuohta gusto vel skeŋkii Norgga girkui ja EEO-stáhta dábálaš stáhtagirkui. Geasusvuoigatvuođa eavttut leat ahte skeaŋka(-kat) juohke searvái lea(-t) boahtojagis uhcimusat 500 kr ja ahte searvvit leat almmuhan supmi. Geahča skatteetaten.no/organisasjonsgave. Norgga searvi jna. galgá leat dieđihan skeaŋkka birra Vearroetáhtii mašinlogahahtti hámis ovdal mearriduvvon áiggiid. Jus skeaŋkasubmi ii leat vearrodieđáhussii ovdagihtii devdon, de fertet sihtat skeaŋkaoažžu Vearroetáhtii sáddet dárbbašlaš dieđuid. Jus earáiguin ovttas leat addán skeaŋkka eaktodáhtolaš servviide jna. ja oaivvildat ahte submi mii lea dieđihuvvon dutnje lea boastut, de fertet searvvi sihtat ođđasit dieđihit du skeaŋkasupmi gorálaš oasi. Olgoriikkalaš skeaŋkaoažžui skeaŋka ii devdo vearrodieđáhusas ovdagihtii. Dákkár skeaŋkkaide fertet ieš čállit skeaŋkasupmi 3.3.7 postii <span type="quote">“Skeaŋkkat addon servviide olgoriikkas”</span> postii ja addit dieđuid searvvi nama birra. Sihtama mielde fertet sáhttit čájehit guitte searvvis, mas galget leat dieđut du nama, čujuhusa, norgga riegádannummara/searvenummara ja norgga kruvnnuin skeaŋkasupmi birra. EEO-guovllu rájáid siskkobealde eai leat galle olgoriikkalaš searvvi jna. mat leat dohkkehuvvon ja fátmmastuvvojit 2013:s skeaŋkageasusortnegii. Dohkkehuvvon servviid listta oainnát dás skatteetaten.no. <em type="bold">Doarjja dutkamii ja fidnooahpahussii </em>Sáhtát oažžut gessosa doarjaga ovddas instituhtaide mat stáhta mielváikkuhemiin doaimmahit dieđalaš dutkama. Dasto addo geasus fidnooahpahusa doarjagii mii soaitá leat mearkkašahttin du doibmii. Badjel 10 000 kr gessosat ráddjejuvvojit 10 prosentii du dábálaš boađus ovdal sierragessosiid ja ovdal doarjjagessosa. Dohkkehuvvon ásahusaid listta oainnát dás skatteetaten.no. <em type="bold">Indeaksaobligašuvnnat ja báŋkoseastin oasusindeaksajuvvon vuoittuin (IO ja BMA) </em>Oaččut gessosa ásahangoluin (čállindivat). Geasus addo go seastinortnet loahpahuvvo. Vejolaš boatkadivat danne go seastinortnet loahpahuvvo ovdal čatnanáiggi loahpa, adno massimin iige dábálaččat bija vuođu gessosii, earret go jus seastinvuohki lea ealáhusas dahje guoská mearrevealgereivviide. </p>
<p>Boatkadivat sáhttá datte rehkenastot vejolaš positiivva vuoittu ektui go ii leat ealáhusas. Indeaksaobligašuvnnaid lotnumis massin, lea geasusvuoigaduvvon dušše jus obligašuvdna lea mearrevealgereive dahje seastinhápmi lea doaimmas. Dákkár massin ii leat ovdagihtii devdon, nu ahte fertet ieš meroštallat vejolaš massima. Dus lea massin jus dat submi maid ožžot lotnumis lea vuollegat go dat maid mákset obligašuvnna ovddas oktan divadiin (čállindivat ja vejolaš boatkadivat). <em type="bold">Standárdageasus olgoriikkalaš bálkkolaččaide </em>Olgoriikkalaš bálkkolaččat guđet leat Norggas vearrogeatnegasat bálkáboađu ovddas vaikke verolaččat eai ása dáppe, sáhttet gáibidit standárdagessosa. Olgoriikkalaš bálkkolaččat guđet orostallet Norggas nu guhká ahte šaddet verolaččat ássamin, sáhttet gáibidit standárdagessosa dušše dan guovtti vuosttas boahtojagi go adnojit verolaččat ássamin. Verolaččat ássagoahtán norgalaš siskkáldas vuoigatvuođa mielde lea son dan jagi rájes go orostallan Norggas lea badjel 183 beaivvi 12-mánnosaš bajis dahje 270 beaivvi 36-mánnosaš bajis. Geasus lea 10 proseantta brutto bargoboađus ja eanemustá 40 000 kr. Standárdagessosa atnimis massojit máŋga eará gessosa. Eanet dieđuide, geahča <span type="quote">«Rettledning for utenlandske arbeidstakere og selvstendige næringsdrivende»</span> dás skatteetaten.no. <em type="bold">Nuoraide ereliiggánis boahtogeasus </em>17 jahkásaš dahje boarrásat mánáin (riegádan 1996 dahje dan árabut) lea ereliiggánis boahtogessosii gáibádus jus sis lea bargoboahtu ja mánnápenšuvdna. Geasus addo ihcalasat. <em type="bold">Árvobáhpáriid jna. vuovdimis massin </em>Dása čállo geasusvuoigaduvvon massin vuovdimis árvobáhpáriid maid ii galgga čállit 3.3.8, 3.3.9 dahje 3.3.10 postii. <em type="bold">Unit Link-dáhkádus </em>Dása čállo seastinoasi massin go máksá oktagaslaš heaggareanttus investerenválljemiin vuoitodáhkádusa haga (Unit Link), mii lea čállon fidnus mas lea dahje lea leamaš lohpi jođihit dáhkádusdoaimma Norggas. Dása galggat čállit vel seastinoasi massima go mávssát kapitáladáhkádusas investerenválljemiin vuoitodáhkádusa haga (Unit Link), mii lea čállon norgga fidnuin dahje fidnuin eará EEO-riikkas. Vearroetáhta sáhttá sihtat massima duođaštit. <em type="bold">Valuhtamassin </em>Valuhtamassin lea dihto háviid geasusvuoigaduvvon. Massin ii leat ovdagihtii devdon, nu ahte fertet ieš meroštallat massima. Geahča skatteetaten.no/valutagevinst-tap vai oainnát guđe oktavuođain valuhtamassin lea geasusvuoigaduvvon. <em type="bold">Bitcoins </em>Bitcoins vuovdimis massin lea geasusvuoigaduvvon. Fertet sihtama mielde sáhttit čájehit čuoččuhuvvon massinmeroštallama. <em type="bold">3.3.8 Massin ossosiid jna. vuovdimis (RF-1088) </em>Dát poasta galgá leat ovdagihtii devdon netto oasusvuoittuin daid norgalaš oasusfidnuin ja olgoriikkalaš fidnuin mat leat Oslo bursii čállon, ja maid ovddas leat ožžon <span type="quote">”Aksjer og egenkapitalbevis”</span> (RF-1088). </p>
<p type="listitem">Seamma guoská iežaskapitáladuođaštussii. RF-1088 lea fidnuid, Árvobábirguovddáža (VPS) ja du addán  dieđuid vuođul Vearroetáhtii. Fertet dárkkistit dán dieđáhusa ovdal go gárvvistat vearrodieđáhusa. Jus  dieđáhusas nuppástuhtát maidege, de leat geatnegas addit dán ovdal vearrodieđáhusa addináiggi.       Jus RF-1088:s submi lea boastut, dahje lea čállon <span type="quote">“amas”</span>, de fertet divvut boastto ja váilevaš loguid ja čállit  rivttes geasusvuoigaduvvon massima vearrodieđáhusa 3.3.8 postii. Jus nuppástuhtát vearrodieđáhusa 3.3.8  poastta supmi, de fertet addit vearrodieđáhusa, itge sáhte dás luvvejuvvot.      Jus RF-1088:s fuomášat boasttovuođaid, de sáhtát oažžut veahki meroštallat rivttes geasusvuoigaduvvon  massima jus attát RF-1088K altinn.no bokte. Moatti beaivvis oaččut ođastuhtton dieđáhusa. Jus ođastuhtton  dieđáhus čájeha nuppástuhtton supmi, de fertet ieš vearrodieđáhussii dán supmi čállit.     RF-1088 bagadusas leat ovdamearkkat vuoito- ja massinmeroštallamiidda.     Jus leat realiseren ossosiid dahje iežaskapitáladuođaštusaid, itge ožžon RF-1088 daid ossosiid ovddas, de  galggat čállit oasusmassima 3.3.10 postii ja RF-1059 skovvái.      Geahča eanet oasusvearuheami ja oasusskoviid birra <span type="quote">«Ossosat jna.»</span> fáttás 70. siiddus, ja  skatteetaten.no/aksjer.    3.3.9 Árvobábirfoandda juogadasaid vuovdimis massin  Dán postii gullá geasusvuoigaduvvon massin árvobábirfoandda (omd. oasusfoandda, obligašunfoandda,  reantofoandda, lotnolasfoandda jna.) juogadasaid lonisteamis, vuovdimis dahje eará realisašuvnnas.   Norgalaš ja muhtin olgoriikkalaš árvobábirfoandda juogadasoamasteaddjit guđet 2013:s leat realiseren  juogadasaid, ožžot hálddašanfidnus dahje Árvobábirguovddážis (VPS) realisašundieđáhusa.  Realisašundieđáhusas leat dieđut vearrogeatnegas vuoittu/geasusvuoigaduvvon massima birra.  Geasusvuoigaduvvon massima submi lea ovdagihtii devdon dán postii, jus hálddašanfidnu dahje  Árvobábirguovddáš lea Vearroetáhtii dieđihan supmi. Galggat ieš dárkkistit supmiid ja divvut jus mihkkege  lea boastut. Jus massin ii leat ovdagihtii devdon vearrodieđáhussii, de čálát ieš dan supmi 3.3.9 postii.    Eanaš olgoriikkalaš árvobábirfoandda juogadasaid realisašuvnnas ii leat vuoitu/massin ovdagihtii devdon.  Dalle galggat deavdit ja addit <span type="quote">«Aksjer og fondsandeler mv.»</span> (RF-1059) skovi ja čállit vuoittu 3.1.10 postii ja  massima 3.3.10 postii. Dán skovi gávnnat dás skatteetaten.no/aksjer dahje altinn.no. Skovi fidne maiddái  Vearroetáhtas.    3.3.10 Ossosiid jna. vuovdimis massin (RF-1059)  Dása čállojit eará geasusvuoigaduvvon massimat ossosiin jna. go dat mat galget čállot 3.3.8 postii dahje  3.3.9 postii, ee.:</p>
<p type="listitem">ossosat/iežaskapitáladuođaštusat norgalaš ja olgoriikkalaš fidnuin maid ovddas it leat ožžon <span type="quote">«Aksjer og egenkapitalbevis»</span> (RF-1088). (Dát guoská maiddái ossosiid massimis dakkár fidnuin mat leat  loahpahuvvon 2013:s).</p>
<p type="listitem">olgoriikkalaš árvobábirfoandda juogadasat, main massin ii leat mielde 3.3.9 poasttas dan ovdagihtii devdon supmis</p>
<p type="listitem">obligašuvnnat</p>
<p type="listitem">Go realisere ossosiid olgoriikkalaš fidnuin dahje ossosiid/iežaskapitáladuođaštusaid norgalaš fidnuin maid ovddas it leat ožžon <span type="quote">« Aksjer og egenkapitalbevis »</span> (RF-1088), de galggat deavdit ja bidjat mielde <span type="quote">«Aksjer  og fondsandeler mv. »</span> (RF-1059). Dán skovi gávnnat dás skatteetaten.no dahje altinn.no. Skovi fidne  maiddái Vearroetáhtas. Geasusvuoigaduvvon massima meroštallama birra, geahča RF-1072 bagadusa.     Obligašuvnnaid ja eará finánssalaš reaidduid vuovdima massimii ii leat ráhkaduvvon sierra skovvi. Fertet  sihtama mielde sáhttit čájehit duođaštusaid ja meroštallama obligašuvnnaid ja eará finánssalaš reaidduid  čuoččuhuvvon massima ovddas go daid leat vuovdán. Geahča eanet oasusvearuheami ja oasusskoviid birra  <span type="quote">«Ossosat jna.»</span> fáttás 70. siiddus, ja skatteetaten.no/aksjer.    3.3.11 Ovdalis jagiid ovddossirddihahtti vuollebáza  Jus dus lea ovdalis jagiid mávssekeahtes vuollebáza, de galgá submi leat almmuhuvvon du 2012  vearroloahpparehkegis <span type="quote">«anekeahtes vuollebázan»</span>, ja ovdagihtii devdon 2013 vearrodieđáhusa 3.3.11 postii.  Dábálaččat sáhtát vuollebáhcaga geassit ollásit, muhto muhtin oktavuođain sáhttá geasusvuoigatvuohta  ollásit dahje belohahkii leat sihkkojuvvon. Dát guoská ee. jus</p>
<p type="listitem">lea addon geasus máná geahččo- ja dikšogoluide (3.2.10 poasta dan jagis go dákkár vuollebáza šattai dákkár geasus ii sáhte dagahit dahje lasihit ovddossirddihahtti vuollebáhcaga)</p>
<p type="listitem">du doaibma lea loahpahuvvon 2005:s dahje árabut ja vuollebáza guoská dán doibmii</p>
<p type="listitem">dutnje lea vealgešiehtadallamiin dahje reastaluvvamis luoitán vealggi   leat doaimma loahpaheamis máhcahan vuollebáhcaga ovddit jagiide</p>
<p type="listitem">Jus leat náitalan, de gustojit ovddossirddihahtti vuollebáhcaga gessosa regelat vuođđun, áinnas dutnje ja du  beallelažžii. Báhcán ovddossirddihahtti vuollebáza nuppi beallelaččas sirdo ihcalassii gessosii dan nuppi  beallelačča bohtui.    Váldde Vearroetáhtain oktavuođa dárkilat dieđuide.    3.3.12 Vuollebáza giddodaga láigoheamis  Dása čálát vuollebáhcaga jođihit dálloopmodaga ja eará giddodaga mat galget rehketdoallolivdnejuvvot,  geahča <span type="quote">«Dállu ja eará giddodat»</span> 49. siiddus. Bija mielde <span type="quote">«Giddodaga láigoheapmi jna.»</span> (RF-1189). Jus  vearrodieđáhusa attát elektrovnnalaččat, de oainnát skovi poastta oktavuođas.     3.5 Sierragessosat  Vearroetáhta vástida gažaldagaid sierragessosa birra.     3.5.1 Sierrageasus lámisvuođa dáfus  Sierrageasus lámisvuođa dáfus addo dan mánu rájes go deavddát 67 jagi.  Geahča skatteetaten.no/uforhet.    Dan mánu rájes go dus lea vuoigatvuohta oažžut lámispenšuvnna go fidnonávccat lea hedjonan uhcimusat  2/3:in, de lea dus gáibádus sierragessosii 2667 kr mánnui (32 004 jahkái).  Jus oaččut lámispenšuvnna álbmotoadjolága mielde dahje lámispenšuvnna eará lágaid mielde danne go  fidnonávccat leat hedjonan uhcibut go 2/3:in, de lea dus gáibádus bealle sierragessosii 1 334 kr mánnui (16  008 kr jahkái).    Jus oaččut lámispenšuvnna álbmotoadjolága mielde, de galgá sierrageasus leat vearrodieđáhussii ovdagihtii  devdon. Sierrageasusevttohus lea čállon NAV dieđáhusa (penšundieđáhusa) 250 kodas. Jus orut olgoriikkas, muhto vearrogeatnegas Norgii, de ii leat sierrageasus ovdagihtii devdon. Fertet danne muitit dan  vearrodieđáhussii čállit.     Dus ii leat vuoigatvuohta sierragessosii dan áigái go leat ožžon bargočielggadanruđa.      Jus oaččut lámispenšuvnna eará sajis go álbmotoajus, de dávjá ii devdo sierrageasus vearrodieđáhussii  ovdagihtii. Danne fertet muitit vearrodieđáhussii sierragessosa čállit.     3.5.3 Sierrageasus veahá hedjonan fidnonávccaid dáfus  Sierrageasus vehá hedjonan fidnonávccaid dáfus addo ruhtadili ollislaš árvvoštallama mielde, mas  beallelačča boahto- ja opmodatdillige váldo mielde. Doaktárduođaštusa ferte čájehit sihtama mielde.  Sierrageasus ii galgga leat badjel 9 180 kr. Geahča skatteetaten.no/ervervsevne.    3.5.4 Sierrageasus eahpedábálaš stuorra buohcogoluid dáfus  Sierragessosa regel stuorra buohcogoluid dáfus lea loahpahuvvon 2012 boahtojagi rájes. Sáhtát datte 2013  boahtojahkái gáibidit sierragessosa stuorra buohcogoluid ovddas, jus leat sihke 2010:s ja 2011:s livnnegis  ožžon sierragessosa buohcogoluid ovddas. It datte sáhte gáibidit sierragessosa daid goluid ovddas mat  laktásit bátnedikšumii, sáhttui ja dállui. Dát guoská vaikke ožžotge sierragessosa dákkár goluid ovddas 2010  ja 2011 livnnegis.     Dán postii čálát 100 proseantta geasusvuoigaduvvon goluin.     2013 boahtojahkái galgá sierrageasus vuoliduvvot. 2013 boahtojahkái addo geasusvuoigaduvvon goluin 67  proseantta sierrageasus. Dát vuolideapmi lea ihcalassii livnnega vuogádagas.     Dálu divodeapmái/heiveheapmái ovdal 2012 geahča <span type="quote">“Sierrageasus – dálu divodeapmi/heiveheapmi ovdal  2012”</span>.    Jus galggaš sáhttit gáibidit sierragessosa nu go ovdal, de fertejit dus leat leamaš eahpedábálaš stuorra  lassigolut iežat dahje fuolahuvvon olbmo buohcuvuođa dahje eará bistevaš hedjodaga geažil.  Doaktárduođaštusa ferte čájehit sihtama mielde. Fertet sihtama mielde maiddái sáhttit duođaštit/jáhkehahttit  goluid mat gártet uhcimusat 9 180 kr. Beroškeahttá man olu gollu lea addo geasus daid geahččogoluid  ovddas mat leat máná buohcuvuođa geažil. Geahča <span type="quote">«Sierragessosat stuorra buohcogoluid ovddas»</span> 43  siiddus.  Geahča maiddái skatteetaten.no/sykdomsutgifter.    Sierrageasus – dálu divodeapmi/heiveheapmi ovdal 2012   2012 rájes ii šat addon sierrageasus buohcogoluid ovddas dállodivodeapmái. Jus dus leat leamaš golut dálu  divodeapmái/heiveheapmái ovdal 2012 ja leat 2011 boahtojagi livnnegis dahje dan ovdal leat ožžon  dohkkehuvvot juohkit sierragessosa ovdalii áiggis, de sáhtát gáibidit sierragessosa vejolaš báhcánsupmi  ovddas gitta 2014 boahtojagi rádjai. Dákkár báhcánsubmi sierrageasus ii galgga vuoliduvvot.   Geahča <span type="quote">“Sierrageasus stuorra buohcuvuođa dáfus”</span>, 80. siiddus. 2015 boahtojagi rájes loahpahuvvo oalát  stuorra buohcogoluid sierrageasusortnet.     3.5.5 Sierrageasus okto fuolaheaddjái   Dása čállo sierrageasus okto fuolaheaddjái. Oaččut sierragessosa jus 2013:s ledjet okto fuolaheaddji vuollil  18 jahkásaš mánnái/mánáide ja leat NAV:s ožžon viiddiduvvon mánnáoaju. Sierrageasus oktiibuot lea vearrodieđáhussii devdon. Submi lea meroštallon NAV` dieđuid mielde ahte galle mánu ovddas leat ožžon  viiddiduvvon mánnáoaju.     Sierrageasus lea 3 930 kr mánnui. Jus leat soahpan juogadit ássanbáikki mánnái (mánáide) nuppi váhnemiin  ja danne leat NAV:s ožžon juogaduvvon viiddiduvvon mánnáoaju, de addo sierrageasus bealle  mánnomávssuin (1 965 kr).     Ii addo sierrageasus jus fuolahat dušše badjel 18 jahkásaš nuora/nuoraid dahje it leat ožžon viiddiduvvon  mánnáoaju.     It sáhte vearrodieđáhusas nuppástuhttit supmi. NAV dat mearrida deavddát go eavttuid leat okto  fuolaheaddjin. Jus oaivvildat ahte sierrageasussubmi lea boastut, de fertet váldit NAV:in oktavuođa jus ferteš  divvut dieđuid du viiddiduvvon mánnáoaju hárrái. Geahča <span type="quote">“Sierrageasus okto fuolaheaddjái”</span> ja  skatteetaten.no/enslig.            3.6 Gieldda-, fylkka- ja oktasašvearu meroštallanvuođđu  Submi vuoliduvvo persongessosiin, geahča 101. siiddus. Dasto meroštallo nettosupmis 28 proseanta gieldda-,  fylkka- ja oktasašvearru.    Davvi-Romssa ja Finnmárkku vearromáksiide vuoliduvvo submi sihke persongessosiin ja sierra  boahtogessosiin, geahča 101. siiddus. Dasto meroštallo nettosupmis 24,5 proseanta gieldda-, fylkka- ja  oktasašvearru.    2013/2014 jahkemolsašumi, namalassii ođđajagemánu 1.b. 2014 di. 00.00 opmodaga ja vealggi galggat  dieđihit.           Opmodagat ja vealggit    Galggat almmuhit 2013/2014 jahkemolsašumi opmodaga ja vealggi, namalassii ođđajagemánu 1.b. 2014 -   dii. 00.00.      4.1 Báŋkobidjamat, reaidaruđat, árvobáhpárat jna.  Dása čállojit dušše norgalaš báŋkobidjamat, árvobáhpárat jna. Olgoriikkalaš báŋkkuid ruhtabidjamat čállojit  4.1.9 postii ja olgoriikkalaš árvobáhpárat jna. 4.6.2 postii.    Mánáid opmodaga birra, maiddái geardelunddot buhtadus mánáide olbmoroasmmohuvvama geažil, geahča  <span type="quote">«Váhnemat ja mánát»</span> 86. siiddus.    4.1.1 Báŋkobidjamat jna.  Dása čállojit ođđajagemánu 1.b. 2014 visot sisriikkalaš ruhtabidjamat (oktan reanttuiguin):</p>
<p type="listitem">báŋkkus</p>
<p type="listitem">dáhkádusfidnus</p>
<p type="listitem">bissovaš ordnejuvvon seastinservviin</p>
<p type="listitem">ovttastusgávppis</p>
<p type="listitem">viessohuksensearvvis ja dállofidnus    4.1.3 Reaidaruhta jna.  Norgalaš ja olgoriikkalaš valuhta reaidaruđa lassin čálát vel 4.1.3 postii šeahkaid, giromáksámuškoarttaid  ja/dahje báŋkoremissaid árvvu, mat eai leat loktejuvvon eaige čállon buorrin kontui ođđajagemánu 1.b. 2014.  Olgoriikkalaš valuhtas jna. adno báŋkkuid oastinkursa.    Galggat čállit dušše dan supmi mii lea badjel 3 000 kr (bođusubmi). Beallelaččain ja mánáin guđet  livdnejuvvojit ovttas, lea oktasaš bođusubmi. Dát guoská vaikke boahtu livdnejuvvo sierralaga. Beallelaččat  sáhttiba juohkit bođusupmi dáhttoseaskka mielde. Jus beallelaččat livdnejuvvoba sierralaga, de galgaba  goabbáge oažžut 3 000 kr bođusupmiin. Livdnet sierralaga birra, geahča <span type="quote">«Beallelaččat, logahallon  guimmežat ja dieđihangeatnegas ovttasássit»</span> 42. siiddus.    4.1.4 Vearrogeatnegas opmodat oasusfoandda juogadasain  Poasta lea ovdagihtii devdon daid dieđuiguin maid Vearroetáhta lea ožžon hálddašanfidnuin opmodaga birra  norgalaš oasusfoanddain ja muhtin olgoriikkalaš oasusfoanddain. Galggat ieš čállit 2014 norgalaš ja  olgoriikkalaš oasusfoandda juogadasaid opmodaga, mat eai leat ovdagihtii devdon.    Livnnetárvu lea čállon ođđajagemánu 1.b. 2014 juogadasárvvu vuođul.    Norgalaš oasusfoandda juogadasaid árvu biddjo ođđajagemánu 1.b. 2014 juogadasárvvu 100 prosentii.     Dása čállojit norgalaš oasusfoandda juogadasat beroškeahttá ležžet go dat logahallon muhtin  árvobábirregistaris vai eai.     4.1.5 Obligašun- ja ruhtamárkanfoanda (norgalaš), árvobábirregistaris sihke logahallon ja  logahalakeahttá  Obligašun- ja ruhtamárkanfoandajuogadasat čállojit 100 proseanttain ođđajagemánu 1.b. 2014  juogadasárvvus (dievas árvu). Juogadasárvu galgá boahtit ovdan foandda rájusmearredieđáhusas.  Olgoriikkalaš obligašun- ja ruhtamárkanfoandda juogadasat čállojit 4.6.2 fondii.    4.1.6 Ruhtačavgumušat buorrin (Norggas)  Almmut velggolačča nama, čujuhusa ja supmi mii dus lea buorrin. Reanttuid čálát 3.1.2 postii.    4.1.7 Livnnetárvu norgalaš ossosiin, iežaskapitáladuođaštusain, obligašuvnnain jna. logahallon  árvobábirregistaris (VPS)  Norgalaš ossosiin ja iežaskapitáladuođaštusain livnnetárvu    Poasta lea ovdagihtii devdon livnnetárvvuin norgalaš ossosiin jna. logahallon árvobábirregistaris (VPS).  Seamma submi galgá ovdanboahtit árvobábirregistara jahkedieđáhusa dieđuin. Eará norgalaš ossosiid  livnnetárvu galgá čállot 4.1.8 postii. Norgalaš oasusfoandda juogadasaid galget leat čállon 4.1.4 postii.     Bursii čállon ossosat biddjojit ođđajagemánu 1.b. 2014 kursaárvvus 100 prosentii. Jus fidnu lea čállon sihke  norgalaš ja olgoriikkalaš bursii, de geavahuvvo norgalaš kursaárvu.</p>
<p type="listitem">Norgalaš bursii čálekeahtes fidnuid ossosat árvobiddjojit dábálaččat 100 prosentii ossosiid gorálaš  juogadasas, dan oasusfidnu ođđajagemánu 1.b. 2013 ollislaš verolaš opmodatárvvus.    Jus oasuskapitála lea nuppástuhtton go oasuseaiggádat leat máksán dahje sidjiide lea mákson, de galgá  ođđajagemánu 1.b. 2014 opmodatárvvus 100 proseanta adnot. Váldde oktavuođa fidnuin gullan dihtii dán  árvvu birra.    Jus fidnu lea ásahuvvon 2013:s, de árvobiddjojit ossosat 100 prosentii ossosiid dálá árvvu ja vejolaš  badjekurssa supmis.            Iežaskapitáladuođaštus árvobiddjo ođđajagemánu 1.b. 2014 kursaárvvus 100 prosentii.    Norgalaš obligašuvnnaid árvu  Gieđalašobligašuvnnat ja eará obligašuvnnat logahallon árvobábirregistaris leat ovdagihtii devdon dán postii  ja biddjojit kursaárvui dahje navdon vuovdinárvui jus kursa ii leat čállon.    Árvu norgalaš opšuvnnain árvobábirregistaris (VPS)  Bursii čállon opšuvnnat mearriduvvojit kursaárvui.    4.1.8 Opmodat daid árvobáhpáriin mat eai leat árvobábirregistaris   Supmit čielggaduvvojit čuovvovaš vuollekategoriijain:</p>
<p type="listitem">ossosat RF-1088:s (ii VPS), dábálaččat ovdagihtii devdon</p>
<p type="listitem">obligašuvnnat ja eará árvobáhpárat mat leat logahalakeahttá árvobábirregistaris</p>
<p type="listitem">opšuvnnat bargodilis</p>
<p><em type="bold">RF-1088:s sirdon ossosiid livnnetárvu </em>Dán postii galgá leat ovdagihtii devdon opmodatárvu daid norgalaš oasusfidnuin mat eai leat Oslo bursii čállon, ja maid ovddas leat ožžon <span type="quote">“Aksjer og egenkapitalbevis”</span> (RF-1088). Bursii čálekeahtes oasus árvobiddjo ođđajagemánu 1.b. 2013 verolaš árvui. Jus RF-1088:s submi lea boastut dahje lea čállon <span type="quote">“amas”</span>, de fertet divvut boastto dahje váilevaš loguid ja čállit rivttes vearrogeatnegas opmodaga vearrodieđáhus 4.1.8 postii. Jus nuppástuhtát vearrodieđáhusa 4.1.8 supmi, de fertet addit vearrodieđáhusa, itge sáhte das luvvejuvvot. Jus RF-1088:s lea čállon <span type="quote">“amas”</span>, itge dieđe opmodatárvvu, de galggašit fidnus dan jearrat. VPS-logahallon fidnuid livnnetárvu ii leat čállon RF-1088:i, muhto galgá leat čállon 4.1.7 postii. <em type="bold">Livnnetárvu árvobáhpáris mii lea logahalakeahttá árvobábirregistaris (VPS) </em>Árvobábirregistaris logahalakeahtes norgalaš obligašuvnnaide, čálát ođđajagemánu 1.b. 2014 juogadasárvvu. Jus dat ii leat albmosis, de ane navdon vuovdinárvvu. Almmut čálli, galle obligašuvnna ja obligašuvnnaid dálá árvvu. Bursii čálekeahtes norgalaš opšuvnnain čálát ođđajagemánu 1.b. 2014 navdon vuovdinárvvuiguin. Opšuvdna vuoigadahttá eaiggáda, muhto ii fal geatnegahte dihto áigemuttus dahje ovdal dihto áigodaga oastit dahje vuovdit opmodatáđu ovdagihtii mearriduvvon haddái. </p>
<p>Dása čállo vel norgalaš ossosiid livnnetárvu mii ii leat čállon <span type="quote">«Aksjer og egenkapitalbevis»</span> (RF-1088) iige leat logahallon VPS:s. Livnnetárvvu oaččut fidnus. Geahča 4.1.7 poastta mo livnnetárvu mearriduvvo. Oasusfoandda juogadasaid čálát 4.1.4 postii. <em type="bold">Opšuvnnat bargodilis </em>Árvu daid eavttuhis norgalaš opšuvnnain mat leat bargodilis, lea vearrogeatnegas opmodat. Ovdagihtii devdon submi lea váldon bálká- ja geassindieđáhusa 523 kodas. Jus opšuvnna árvu lea eahpesihkaris eavttu deavdima duohken, de ii leat opšuvdna vearrogeatnegas opmodat. <em type="bold">4.1.9 Olgoriikkalaš báŋkkuin bidjamat </em>Dása čállojit ođđajagemánu 1.b. 2014 bidjamat olgoriikkalaš báŋkkuin. Ođđajagemánu 1.b. 2014 báŋkkuid oastinkursa galgá adnot go rehkenastá norgga kruvnnuide. Bidjamat čilgejuvvojit <span type="quote">«Bankinnskudd i utlandet»</span> (RF-1231) skovis. Geahča skatteetaten.no/skjema. <em type="bold">4.2 Dállodávvirat ja eará gándimat </em>Iežas dállodávviriid ja eará gándimiid galgá čállit 4.2 postii ležžet dal dat Norggas vai olgoriikkas. <em type="bold">4.2.3 Dállodávvirat ja eará gándimat go mohtorfievrrut, ássanvovnnat ja fatnasat main vuovdinárvu lea 50 000 kr dahje eanet </em>Gándimiid navdon vuovdinárvu galgá vuoliduvvot 100 000 kr bođusupmiin ovdal go submi čállo 4.2.3 postii. Bođusubmi lea oktasaš beallelaččaide ja mánáide guđet livdnejuvvojit ovttas, vaikke boahtu livdnejuvvoge sierralaga. Bođusupmi sáhttá juogadit beallelaččaid gaskka dáhtuska mielde. Jus dállodávvirat/gándimat lea dáhkiduvvon, de sáhtát meroštallat navdon vuovdinárvvu dáhkádussupmi vuođul, nugo čájehuvvon vulobealde. Jus dállodávvirat/gándimat eai leat dáhkiduvvon, dahje dáhkádussubmi ii leat almmuhuvvon, omd. oktasaš ruovttudáhkádusas, de sáhtát go dáhkádussubmi váilu, meroštallat vuovdinárvvu dan vuođul maid navddát dállodávvirat/gándimat mávssášedje daid fas ođasnaga háhkat. Fanas mii ii leat dáhkiduvvon sierra, iige gula dábálaš dállodávvir- ja gándindáhkádussii, árvobiddjo navdon vuovdinárvui, geahča ovdamearkka. Jus fanas lea dáhkiduvvon sierra, de biddjo navdon árvu 75 prosentii dáhkádussupmis. Fanas man vuovdinárvu ođđajagemánu 1.b. 2014 lea 50 000 kr dahje eanet, galgá čállot 4.2.4 postii. Geahča skatteetaten.no/listepris. <em type="bold">Vuovdinárvvu meroštallan </em>Dállodávviriid ja eará gándimiid vuovdinárvu meroštallo ná: Dáhkádussubmi/ háhkanárvu ođasnaga Vuovdinárvu álgo 1 000 000 kr 10 % boahtte 400 000 kr 20 % badjilmanni supmis 40 % (Fanas galgá meroštallat nugo dás bajábealde dušše dalle go lea dábálaš dállodávvir- ja gándindáhkádusa oassin.) <em type="bold">Ovdamearka: </em>Dáhkádussubmi (gándimat earret fanas) 1 100 000 kr </p>
<p>Dáhkádussubmi fanas 40 000 kr</p>
<p>Gándimat 1 000 000 kr x 10 % 100 000 kr + 100 000 kr x 20 % 20 000 kr = Navdon vuovdinárvu 120 000 kr + Fanas 40 000 kr x 75 % 30 000 kr</p>
<p>Submi 150 000 kr -Vearuhis submi 100 000 kr = Gándimiid oktan joavdofatnasa opmodatárvu (4.2.3 poasta) 50 000 kr ------------------------------------------------------------------------------------ <em type="bold">4.2.4 Joavdofatnasat 50 000 kr dahje eanet vuovdinárvvuin </em>Joavdofatnasat maid navdon vuovdinárvu lea 50 000 kr dahje eanet, galget dása čállot. Almmut fanasmearkka, málle ja navdon vuovdinárvvu. Jus fanas lea dáhkiduvvon, de biddjo árvu dábálaččat dáhkádussupmis 75 prosentii. <em type="bold">4.2.5 Mohtorfievrrut </em>Biillat, mohtorsihkkelat, muohtaskohterat ja eará mohtorfievrrut (mat eai leat doallobiergasat) árvobiddjojit dábálaččat mohtorfievrru listahatti vuođul váldosisafievrrideaddjis ođasnaga dáid cehkiid mielde: Vuosttas </p>
<p>Listahatti logahallanjahki árvu ođasnaga 2013 75 % 2012 65 % 2011 55 % 2010 45 % 2009 40 % 2008 30 % 2007 20 % 2006-1998 15 % 1997-1984 1 000 kr</p>
<p type="listitem">Listahaddi lea dás skatteetaten.no/listepris.  Veteránafievrruide, namalassii fievrruide mat leat 30 jagi dahje boarrásat, árvobiddjo navdon vuovdinárvu.    Jus leat ožžon <span type="quote">«Bálkkolaččaid ja penšunisttaid jna. vearrodieđáhus 2013»</span> ja dus lea biila mii  rehketdoallolivdnejuvvo, de sáhtát čállit verolaš njeidojuvvon árvvu dása. Jus sáhtát čájehit ahte duohta árvu  lea vuolibut, de almmut dan. Ealáhusdoallit eai galgga čállit submi dása, muhto 4.4.1 postii. Geahča   <span type="quote">«Álggahanveahkki ealáhusdoalliide»</span>.   4.2.6 Ássanvovnnat  Ássanvovnnat árvobiddjojit nugo mohtorfievrrut, geahča 4.2.5 poastta.    4.3 Dálu ja eará giddodaga livnnetárvu    4.3.2 Dállu  Dása čállo dálloopmodagaid livnnetárvu, oktan máŋggadállohuksehusaiguin ja ássanvuoigatvuođasearvvi ja  dállooasusfidnuid  dáluiguin mat fátmmastuvvojit vearrolága § 7-3:s. Máŋggadállohuksehusaid birra, geahča  <span type="quote">«Dállu ja eará giddodat»</span>  ja skatteetaten.no/boligverdi.  Joavdoopmodagat (oktan joavdofidnuid  joavdodáluiguin), eanadoalu ássanviesut, dálut olgoriikkas ja Svalbárddas árvobiddjojit eará regeliid mielde.  Dálloopmodaga ja joavdoopmodaga erohusa hárrái, geahča <span type="quote">«Dállu ja eará giddodat»</span> 49. siiddus ja  skatteetaten.no/bolig.    Livnnetárvu mearriduvvo jahkásaččat Statistisk sentralbyrå meroštallamiid vuođul. Árvobidjamis váldo  vuhtii makkár dállu lea, huksenjahki, areála (P-LANJAT/BOA) ja geográfalaš sajádat. Mii adno P-LATNJAN, geahča skatteetaten.no/boligverdi. Sáhtát ieš meroštallat árvvu anedettiin dállokalkuláhtora dás  skatteetaten.no.     Livnnetárvu devdo ovdagihtii vearrodieđáhussii dálu ovdalis dieđuid vuođul, omd. daid dieđuid vuođul mat  leat addon RF-1282 <span type="quote">”Opplysninger for beregning av likningsverdi på boligeiendommer”</span> skovis. Jus ovdal  eai leat almmuhuvvon dieđut dálu birra, de lea livnnetárvu ovdagihtii devdon dálu navdon areála, makkár  dállu lea ja huksenjagi mielde.   Dárkkis ahte ovdagihtii devdon dieđut dálu birra leat riekta. Jus dat ovdagihtii dieđut eai leat riekta, de fertet  daid vearrodieđáhusas divvut ja dan addit (ii divvo attedettiin RF-1282). Jus dálu livnnetárvu ii leat  ovdagihtii devdon, de fertet vearrodieđáhusas addit dieđuid makkár dállu lea, huksenjagi ja areála birra.     Vaikke ovdal leat sáddejuvvon dieđut dálu birra, de ferte sáddet ođđa dieđuid jus dálu areála (P-LANJAT/BOA) 2013 áigge lea viiddiduvvon dahje gáržžiduvvon stuorideami, gaikuma, buollima jna. geažil.  Jus dálu ođđa areála ii leat biddjon vuođđun ovdagihtii devdon livnnetárvui, de fertet almmuhit dálu ođđa  areála areáladieđuid sadjái. Sáhtát ieš meroštallat árvvu geavahettiin dállokalkuláhtora dás skatteetaten.no ja  čállit bohtosa 4.3.2 postii.     Vuođđodállu árvobiddjo 25 prosentii meroštallon vuovdinárvui. Sekundáradállu árvobiddjo 50 prosentii.  Sáhtát oamastit dušše ovtta vuođđodálu. Vai dálu galgá sáhttit árvobidjat vuođđodállun, de fertet leat fásta  ássan das ođđajagemánu 1.b. 2014. Dábálaččat biddjo du álbmotregistaris čállon ássančujuhus vuođđun. Jus  oamastat eará dáluid, de galget dát árvobiddjot sekundáradállun. Spiehkastahkan sáhttá dállu árvobiddjot  vuođđodállun vaikke doppe it ássan fásta ođđajagemánu 1.b. 2014. Spiehkastat gusto dušše jus sáhtát  jáhkehahttit/duođaštit ahte ahki ja/dahje dearvvaslaš ákkat leat du heađuštan ássat fásta dan dálus. Dan  áiggis go ledjet heađuštuvvon atnit dálu, de ii sáhte leat láigohan dálu dahje diktán earáid, maiddái lagaš  fulkkiid, atnit dálu dan ektui ahte ollásit dahje belohahkii mákset doallogoluid.       Sáhtát gáibidit livnnetárvvu vuolidit, jus sáhtát duođaštit ahte livnnetárvu lea badjel 30 proseantta dálu  gávpeárvvus. Jus dállu lea sekundáradállu, de fertet sáhttit duođaštit ahte livnnetárvu lea badjel 60  proseantta gávpeárvvus. Sáhtát gáibidit vuolideami vearrodieđáhusas dahje váidit livnnega.  Duođaštusgáibádusaid birra, geahča <span type="quote">”Dállu ja eará giddodat”</span>, 49. siiddus. Eanet dieđuid ja sierra meroštallama das ahte goas galggašii gáibidit livnnetárvvu vuoliduvvot, oainnát dás  skatteetaten.no/boligverdi.    4.3.3 Joavdoopmodat  Dása čállo joavdoopmodagaid livnnetárvu. 2013 ovddas ii galgga livnnetárvvus oppalaš bajideapmi 2012  árvvu ektui.   Go vuosttas geardde árvvoštallá hatti ođđahuksejuvvon joavdoopmodagain, de ii galgga livnnetárvu leat  badjel 30 proseantta opmodaga gollohattis oktan eatnamiin, iige 30 proseantta opmodaga gávpeárvvus. Go  livnnetárvu lea sakka badjel tákstadási sullasaš opmodagaide muđui gielddas, de sáhttá dat vuoliduvvot.    Jus leat huksen lasi dahje eará láhkai goasttidan joavdodálu, de galggat dieđihit 5.0 poasttas (Lassidieđut).  Vearroetáhta mearrida dalle ođđa livnnetárvvu. Seamma guoská jus goasttideamit jna. leat dahkkon ovdal,  eaige dat leat vuhtii váldon go Vearroetáhtii leat addon váillálaš dahje dievasmeahttun dieđut. Opmodaga  vuovdin iešalddes ii bija vuođu livnnetárvvu lasihit.     Jus sáhtát duođaštit ahte livnnetárvu lea badjel 30 proseantta joavdoopmodaga gávpeárvvus, de sáhtát  gáibidit ahte livnnetárvu vuoliduvvo. Geahča <span type="quote">«Dállu ja eará giddodat»</span> 49. siiddus. Livnnetárvvu lasáhusa  birra láigoviessosajiin, geahča <span type="quote">«Dáluid ja joavdoviesuid láigoviessosajit»</span> 28 siiddus.      4.3.5 Eará giddodat  Dása čálát livnnetárvvu buot eará giddodagain go dállo- ja joavdoopmodagain Norggas, omd. huksekeahtes  viessosajiin, eanadoalloopmodagain, elfápmorusttegiin ja ealáhusopmodagain. Livnnetárvvuin ii leat  makkárge oppalaš mudden bajás. Jus dus lea ealáhusopmodat, de geahča vuollelis.    Jus livnnetárvu ii leat ovdagihtii devdon, dahje dat lea ovdagihtii devdon boasttopostii (muitte dalle sihkkut  dan boasttopoastta), de galggat supmi čállit ovtta dáid poasttaide:</p>
<p type="listitem">4.3.5 Norgalaš ealáhusopmodat (RF-1098)</p>
<p type="listitem">4.3.5 Viessosadji</p>
<p type="listitem">4.3.5 Eará giddodat vearrogeatnegas vuoittuin</p>
<p type="listitem">4.3.5 Eará giddodat vearrogeatnegas vuoittu haga</p>
<p type="listitem">4.3.5 Eanadoallu</p>
<p>Go attát vearrodieđáhusa elektrovnnalaččat, de oainnát dan guoskevaš poastta 2.8/4.3 váldokapihttalis. Dása čálát supmi rivttes postii. Jus geavahat Norsk næringseiendom de ihtá RF-1098 skovvi, maid galggat deavdit. Dás rájes meroštallo opmodatárvu ihcalassii ja manná rivttes postii. Jus attát vearrodieđáhusa bábirhámis, de čilget poastanamahusa ovtta daid poasttain mat leat bajábealde namuhuvvon ja čálát supmi <span type="quote">«Supmit mat eai leat ovdagihtii devdon, čállojit dása»</span> sadjái. <em type="bold">Láigohuvvon norgalaš ealáhusopmodat </em>Láigohuvvon ealáhusopmodaga opmodatárvu galgá meroštallot brutto láigohanboađuid vuođul. Don meroštalat RF-1098 skovis ja čálát livnnetárvvu <span type="quote">«Norsk næringseiendom»</span> (RF-1098) 4.3.5 postii. Geahča dárkilat RF-1099 bagadusas ahte mo opmodatárvu galgá meroštallot. <em type="bold">Láigotkeahtes norgalaš ealáhusopmodat </em>Láigotkeahtes norgalaš ealáhusopmodagas mearriduvvo livnnetárvu šabloŋgavuogi mielde opmodaga sajádaga, opmodatšlája ja areála vuođul. Livnnetárvvu rehkenastimii fertet atnit láigotkeahtes ealáhusopmodaga várás kalkuláhtora dás skatteetaten.no. Jus diibmá addet opmodaga ovddas RF-1098 skovi ja devdet láigotkeahtes ealáhusopmodaga diehtosajiid, de soaitá daid dieđuid vuođul Vearroetáhta dutnje ovdagihtii deavdán evttohusa livnnetárvui, jus dieđut ledje riekta ja don leat Vearroetáhta opmodatregistaris čállon opmodaga oamasteaddjin. Jus ovdagihtii devdon livnnetárvu lea riekta, de it dárbbaš addit RF-1098. Jus ii leat riekta, de fertet deavdit RF-1098 ja sirdit rivttes supmi vearrodieđáhussii. RF-1098 skovi dieđuid ferte ovdamearkka dihtii addit jus diimmá skovis ii leat šat riekta dat mii lea areála birra ja makkár opmodat lea. Galggat vel deavdit RF-1098 ja sirdit supmi vearrodieđáhussii, jus opmodat lea leamaš láigotkeahttá ja galgá leat láigohuvvon opmodahkan, dahje nuppegežiid. Jus vearrodieđáhussii ii leat ovdagihtii devdon makkárge submi, de fertet deavdit RF-1098 ja sirdit livnnetárvvu vearrodieđáhussii, vaikke diibmá addetge RF-1098. Dárkilat dieđuide geahča RF-1099 bagadusa. <em type="bold">4.5 Eará opmodat 4.5.1 Premiijafoanda, oktagaslaš penšunšiehtadus (IPA) </em>Premiijafoandda ođđajagemánu 1.b. 2014 ruhtamearri (oktan reanttuiguin) oktagaslaš penšunšiehtadusa (IPA) oktavuođas lea vearrogeatnegas opmodat. <em type="bold">4.5.2 Heaggadáhkáduspoliissaid ruovttoluottaoastinárvu </em>Oktagaslaš heaggareantošiehtadusaid ruovttoluottaoastinárvu lea dábálaččat vearrogeatnegas opmodat ja galgá dása čállot. Spiehkastagaid birra, geahča <span type="quote">«Heaggadáhkádus»</span> 31 siiddus. Mánáid opmodaga birra, maiddái geardelunddot buhtadus máná olbmoroasmmohuvvamis ja geardelunddot buhtadus fuolaheaddji massimis, geahča <span type="quote">«Váhnemat ja mánát»</span> 38 siiddus. Kapitáladáhkádusšiehtadusaid ruovttoluottaoastinárvu vel čállo dása. Oktagaslaš heaggareantošiehtadusaid ja kapitáladáhkádusšiehtadusaid ruovttoluottaoastinárvvu oaidná fidnu dieđáhusas. Olgoriikkalaš fidnuid kapitáladáhkádusšiehtadusaid galgá čállit 4.6.2 postii. <em type="bold">4.5.3 Ássanvuoigatvuođasearvvis, dállooasusfidnus ja dálloovttasoamastusas opmodat </em>Dása čállo juogadasoamasteaddji juogadas dállofidnu eará opmodagas go dálu livnnetárvvus. Dálloovttasoamasteaddji juogadas dálloovttasoamastusa eará opmodagas earret dálu livnnetárvu, čállo vel dása. Jus leat dálloovttasoamastusas juogadasoamasteaddji dahje ovttasoamasteaddji eanet go gávcci oamastanjuhkosiin, de lea submi čállon dállofidnu dahje dálloovttasoamastusa dieđáhussii. Dálloovttasoamasteaddjit guđet eai leat ožžon dieđáhusa, sáhttet fidnet supmi ovttasoamastusa stivrras dahje rehketdoallis. <em type="bold">4.5.4 Eará vearrogeatnegas opmodat </em>Dása čállo eará vearrogeatnegas opmodat Norggas, mii ii galgga vearrodieđáhusa eará poasttaide čállot. Árvu dakkár bivdo-, guolástan- ja gahčahatvuoigatvuođain mat leat laktašuvvon vuovdedoalloopmodagaide, galget dása čállot. Meroštallanvuogi čilgen lea RF-1178 bagadusas. <em type="bold">Eanaláigovuoigatvuođat </em>Viessosadjeláigu dállo- ja joavdoáigumušaide meannuduvvojit dego agálašbisti (álobisti) vuoigatvuođat. Álobisti eanaláigovuoigatvuođain galgá láigoheaddji (oamasteaddji) čállit boahttevaš eanaláigodivada kapitaliserejuvvon árvvu. Kapitaliseren árvvu meroštallama ja láigoheaddjái livnnetárvvu vuolideami birra, geahča <span type="quote">«Dáluid ja joavdoviesuid láigoviessosajit»</span> 57. siiddus. <em type="bold">Bitcoins </em>Man olu bitcoins dus leat ii leat vearrodieđáhussii ovdagihtii devdon. Bitcoins árvobiddjo navdon vuovdinárvui ođđajagemánu 1.b. 2014. <em type="bold">4.6 Vearrogeatnegas opmodat olgoriikkas 4.6.1 Giddodaga opmodat olgoriikkas </em>Dása čállo livnnetárvu visot giddodagain olgoriikkas. Almmut vel guđe riikkas opmodat lea. Regelat mo árvobidjat giddodagaid nugo namuhuvvon 4.3.3 ja 4.3.5 poasttain, gustojit maiddái opmodagaide olgoriikkas. Regelat dálloopmodagaid árvobidjama dáfus, nugo čilgejuvvon 4.3.2 čuo. eai datte gusto dáluide olgoriikkas. Regelat mo árvobidjat láigohuvvon ealáhusopmodaga gusto opmodagaide olgoriikkas. Ii galgga livnnetárvvu oppalaččat lasihit 2012 boahtojagi ektui. Livnnetárvu giddodagas mii ii leat vearrogeatnegas Norggas, galgá maiddái dása čállot. Jus ii leat opmodahkii ovdal mearriduvvon livnnetárvu, de fertet addit dieđuid opmodaga birra 5.0 poasttas Lassidieđut. Seamma guoská jus leat háhkan opmodaga 2013 áigge, geahča 1.5.6 poastta. Jus opmodat lea láigohuvvon ealáhusopmodat, de galggat deavdit <span type="quote">«Formue av næringseiendom»</span> (RF-1098) skovi ja čállit livnnetárvvu <span type="quote">«Utleid utenlandsk næringseiendom»</span> (RF-1098) 4.6.1 postii, geahča máinnašeami 4.3.5 poasttas. Geahča <span type="quote">«Giddodat olgoriikkas»</span> 59. siiddus. <em type="bold">4.6.2 Eará vearrogeatnegas opmodat olgoriikkas </em>Dása čállojit visot opmodagat olgoriikkas mat leat vearrogeatnegasat Norggas, ja maid ii galgga eará poasttaide čállit. Dát gusto ee. gieđalašobligašuvnnaide, ruhtačavgumušaide buorrin olgoriikkalaš velggolaččain, ja olgoriikkalaš ossosiidda, obligašun- ja ruhtamárkanfoandda juogadasaide ja fidnojuogadasaide. 4.6.2 postii čállo vel kapitáladáhkádusa árvu daid fidnuin mat eai leat Norggas. Vearroetáhta sáhttá sihtat duođaštusa. Bursii čállon ossosat olgoriikkalaš fidnuin árvobiddjojit 100 prosentii ođđajagemánu 1.b. 2014 kursaárvvus. Bursii čálekeahtes ossosat olgoriikkalaš fidnuin árvobiddjojit 100 prosentii ossosiid ođđajagemánu 1.b. 2014 navdon vuovdinárvui. Jus sáhtát jáhkehahttit fidnu verolaš opmodatárvvu, de sáhtát dan sadjái gáibidit atnit 100 proseantta ossosiid juogadasas fidnu ođđajagemánu 1.b. 2013 verolaš opmodatárvvus. Obligašun- ja ruhtamárkanfoandda juogadasat maid olgoriikkalaš fidnut hálddašit, galget biddjot 100 prosentii ođđajagemánu 1.b. 2014 juogadasárvvus. Olgoriikkalaš gieđalašobligašuvnnat árvobiddjojit dan kursii mii lea ođđajagemánu 1.b. 2014. Jus ii leat čállon kursa, dahje kurssa it dieđe, de árvobijat obligašuvnnaid navdon vuovdeárvui. Ane báŋkkuid ođđajagemánu 1.b. 2014 oastinkurssa go rehkenasttát norgga kruvnnuide. <em type="bold">4.8 Vealggit </em></p>
<p>Ođđajagemánu 1.b. 2014 visot vealggit galget vearrodieđáhussii čállot. Sin velggiid gessosa birra guđiin lea giddodat olgoriikkas, geahča <span type="quote">«Giddodat olgoriikkas»</span> 59. siiddus. <em type="bold">4.8.1 Sisriikkalaš vealggit </em>Dása čállojit sisriikkalaš vealggit, ovttaskas olbmuide vealggitge. Supmit leat ee. báŋkkuid, dáhkádusfidnuid jna. jahkedieđáhusas. Mákson báhcánvearru mii lea máksináiggi juksan juovlamánu 31.b. 2013, čállo vel dása. Go lea agálašbisti láigovuoigatvuohta, mihtilmas viessosadjeláigu, galggat láigoheaddjin dása čállit kapitaliserejuvvon geatnegasvuođa máksit láigodivada. Kapitaliseren árvvu meroštallama ja láigoheaddjái viessosadjeárvvu lasáhusa birra, geahča <span type="quote">«Dáluid ja joavdoviesuid láigoviessosajit»</span> 28 siiddus. <em type="bold">4.8.2 Ássanvuoigatvuođasearvvis, dállooasusfidnus ja dálloovttasoamastusas vealgi </em>Dása čálát vealggis iežat juogadasa. Jus leat juogadasoamasteaddji dahje ovttasoamasteaddji dakkár dálloovttasoamastusas mas lea eanet go gávcci oamastanjuhkosa, de lea submi čállon dállofidnu dahje dálloovttasoamastusa dieđáhussii. Dálloovttasoamasteaddjit guđet eai leat ožžon dieđáhusa, sáhttet fidnet dieđuid ovttasoamastusa stivrras dahje rehketdoallis. <em type="bold">4.8.3 Olgoriikkalaš vealggit </em>Dása čállojit vealggit olgoriikkalaš lonejeaddjiide. </p>
<p><em type="bold">Fáttát Bargomátkkit/fidnomátkkit </em>Oaččut gessosa ruovttu ja bissovaš bargosaji (bargomátkkit) gaskasaš mátkkiide, geahča 3.2.8 poastta. Geasus lea ráddjejuvvon supmi dan oassái mii lea badjel 13 950 kr (iežasoassi). Geasus addo 1,50 kr juohke km nammii. Jus mátkegaska oktiibuot oktan fitnamiiguin (geahča 3.2.9 poastta) lea badjel 50 000 km, lea máksomearri dábálaččat 0,70 kr juohke km nammii daid kilomehteriid ovddas mat leat badjel 50 000 km. Jus du duođaštuvvon golut leat alibut, de sáhtát gáibidit gessosa dáid ovddas ráddjejuvvon 1,50 kr juohke km nammii. </p>
<p>Geasus meroštallo dábálaččat ruovttu ja bissovaš bargosaji gaskasaš oaneheamos gaskka mielde biilla dahje ruvttosáhttofievrru anedettiin, earret girdi. Dát gusto beroškeahttá du duohta goluin dahje makkár johtinvuogi leat atnán. Beaivválaš olles mátkegaska sáhttá jorbejuvvot bajás lagamus kilomehterii. Jus mátki oatnu uhcimusat guovtti diimmuin juohke ovdan ruoktot mátki ovddas biillain dan ektui go atná ruvttosáhttofievrru, de sáhtát liikká bidjat geaidnogaskka vuođđun. Dalle sáhtát gáibidit vel gessosa geaidnocaggeruđa ja feargasáhttogoluid ovddas maid ieš leat máksán, jus dát golut oktiibuot leat badjel 3 300 kr. Hálbbimus bileahttamolssaeaktu biddjo vuođđun. Goluid galgá sihtama mielde sáhttit duođaštit. Jus gáibidat gessosa feargasáhtu ovddas, de it oaččo gessosa kilomehtermáksomeriid mielde (1,50/0,70 kr km nammii) mátkegaskkas fearggain. Mátkeáigin adno olles mátkeáigi ovdan ruoktot bargosaji. Meroštallamis galgá vel váldit vuhtii vázzináiggi, vuordináiggi gaskal máŋga sáhttofievrru ja vuordináiggi bargosajis jus dus ii leat molssaáigi. Vázzináigi adno 15 minuhtain juohke km nammii. Mátkeáigi biillain adno 1 minuhtain juohke km (60 km/d) nammii. Jus bargoaddi fuolaha sáhtu ja dát ovdu lea vearuheapme, de it galgga dán mátkegaskka lohkat. Dát guoská omd. bargiide guđet nuvttá johtet bargoaddi ruvttosáhttofievrru mielde. Ovdu atnit bargoaddi biilla nuvttá lea datte vearrogeatnegas, ja addá vuoigatvuođa gessosii dan gaskka ovddas. Dus lea geasusvuoigatvuohta nu galle mátkki ovddas go duođaid leat dan jagis johtán. Ollesáigebarggus lohkkojit dábálaččat 230 bargobeaivvi jahkái. ----------------------------------------------------------- <em type="bold">Ovdamearka </em>Vearromáksi johtá juohke beaivvi ruovttu ja bissovaš bargosaji gaskka. Oaneheamos mátkegaska lea 21 km goappáge guvlui. Geasus meroštallo ná: 1,50 kr x 21 x 2 x 230 = 14 490 kr </p>
<p>Submi mii ii leat gessosis mielde (iežasoassi) – 13 950 kr</p>
<p type="listitem">Gessosii 3.2.8 poasttas         540 kr ----------------------------------------------------------------    Oasseáigebarggus fertejit biddjot vuođđun galle mátki duođaid leat leamaš. Jus barggat njeallje beaivvi  vahkkui dan sadjái go vihtta, de galggat vuođđun bidjat 230 bargobeaivvi x 4/5 = 184 bargobeaivvi. Jávkan  badjel vihtta vahkku luomu, buohcuvuođa, fidnomátkki, virgelobi jna. geažil, vuolida mátkebeivviid, jus  jávkan šaddá eanet go 15 bargobeaivvi jahkái.    Ruovttufitnamiid geasus (geahča 3.2.9 poastta) meroštallo dábálaččat seamma regeliid mielde go dat mat  leat namuhuvvon ovdalis dán fáttás. 13 950 kr iežasoassi ja geaidnocagge- ja feargasáhttogoluid regel ahte  ferte leat badjel 3 300 kr, guoská ruovttufitnamiidda ja ruovttu ja bissovaš bargosaji gaskasaš mátkkiide  oktan.    Erohus gaskal bargomátkkiid ja fidnomátkkiid  Lea dehálaš earuhit gaskal bargomátkkiid ja fidnomátkkiid, go lea erohus dákkár mátkkiid verolaš meannu-deamis.     Jus mátki adno bargomátkin, de meroštallo geasus nugo čájehuvvon dás ovdal. Bargoaddi máksin  bargomátkkiid goluid ovddas adno vearrogeatnegas bálkán (iežas goluid máksin).    Jus mátki adno fidnomátkin, de sáhtát gáibidit gessosa duohta goluid ovddas. Jus anát biilla johtimis, de  geahča <span type="quote">«Biila»</span> 22 siiddus. Ii sáhte fidnomátkkiin gáibidit gessosa mátkegoluid ovddas vel lassin  uhcimusgessosa. Jus it gáibit uhcimusgessosa, de čálát gessosa 3.2.2 postii. Ealáhusdoallit čállet gessosa  rehketdollui. Bargoaddi máksin geasusvuoigaduvvon goluid ovddas fidnomátkkiin, ii leat vearrogeatnegas  boahtu.    Mii lea bargomátki ja mii fas fidnomátki?  Váldoregel:  Bargomátkin adno:</p>
<p type="listitem">mátki gaskal dálu ja bissovaš bargosaji</p>
<p type="listitem">mátki gaskal bissovaš bargosajiid</p>
<p type="listitem">Fidnomátkin adno:</p>
<p type="listitem">mátki gaskal dálu ja golgobargosaji</p>
<p type="listitem">mátki gaskal bissovaš bargosaji ja golgobargosaji</p>
<p type="listitem">mátki gaskal golgobargosajiid</p>
<p type="listitem">Spiehkastagat:  Vaikke mátki váldoregela mielde lea bargomátki, de galget dát mátkkit liikká adnot fidnomátkin:</p>
<p type="listitem">mátki mas don barggu geažil it sáhte ássat ruovttus (ii guoskka ruovttufitnamiidda)</p>
<p type="listitem">mátki bargosadjái mas boahtojagis barggat gitta 10 beaivvi</p>
<p type="listitem">mátki gaskal dálu ja bissovaš bargosaji joatkkamátkki oktavuođas mii lea fidnomátki (guoská dušše jus orustat bargosajis itge doaimmat dábálaš barggu orusteamis – vástideaddji guoská máhccamis)</p>
<p type="listitem">mátki mas bargu jeavddalaččat gáibida ahte fertet biilla mielde váldit bargobiergasiid</p>
<p type="listitem">mátki dan sajis gos orut ja bissovaš bargosadjái, go mátkki ággan lea dárbbašlaš gohččun bargoáiggi boittolaga</p>
<p type="listitem">mátki gaskal bissovaš bargosaji ja čoakkánbáikki gos bargoaddi omd. fuolaha sáhttu dobbelii áhperáhkadussii, fatnasii dahje olgoriikii</p>
<p type="listitem">mátki earret gaskka gaskal ruovttu ja bissovaš bargosaji (lassimátki) mátkkoštettiin bissovaš bargosadjái golgobargosaji bokte</p>
<p type="listitem">mátki earret gaskka gaskal bissovaš bargosajiid (lassimátki) mátkkoštettiin gaskal bissovaš bargosajiid golgobargosaji bokte    Dáluin oaivvilduvvo ruoktu, sirdobargidállu dahje eará idjadanbáiki bargoorrumis mii ii leat ruovttus.    Mii adno bissovaš ja golgobargosadjin  Jus man nu bargodilis (virgeeaktošiehtadusas)/ealáhusdoaimmas/boahtoaddi doaimmas dušše barggat ovtta  sajis, de lea dát du bissovaš bargosadji. Jus dus baicce leat moadde bargosaji seamma bargodilis, de lea du  bissovaš bargosadji doppe gos barggat mealgadis oasi barggustat dáid guoktemánnobajiin: ođđajagemánnuguovvamánnu, njukčamánnu-cuoŋománnu jna.      -------------------------------------------------------</p>
<p type="listitem">Ovdamearka  Dus leat guokte bargosaji seamma bargodilis, Oslo ja Bergen. Earret miessemánu-geassemánu bajis leat  bargan eanemus diimmuid/beivviid Oslos. Bergen šaddá du bissovaš bargosadjin miessemánus-geassemánus,  ja Oslo daid eará mánuid.    -------------------------------------------------------  Dat báiki gos barggat badjel guokte vahkku maŋŋálas bajis (ii dárbbaš leat kaleandarvahkku) adno bissovaš -bargosadjin beroškeahttá guoktemánnoregelis. Jus leat jávkan barggus gitta golbma maŋŋálas bargobeaivvi  buohcuvuođa, luomu jna. geažil, de adnojit dát bargobeaivin guoktevahkkoregela anedettiin.       ----------------------------------------------------------  Ovdamearka  Seamma bargodilis leat ođđajagemánu-guovvamánu bajis bargan 5 vahkku A bargosajis, 2 1/2 maŋŋálas  vahkku B bargosajis ja báhcán áiggi C bargosajis.    A šaddá bissovaš bargosadjin guoktemánnoregela mielde ja B fas guoktevahkkoregela mielde.    B šattašii bissovaš bargosadjin vaikke ledjetge bargan 1 1/2 vahkku guovvamánus ja 1 vahkku njukčamánus,  jus barget maŋŋálas bajis.    -------------------------------------------  Jus dus leat moadde bargosaji juohke beaivvi, de ferte badjel bealli bargoáiggis dan guoski beaivvi adnot  seamma sajis, vai galgá sáhttit dan lohkat bissovaš bargosadjin guoktevahkkoregela mielde.    Čoakkánbáiki juohkit dahje ráhkkanit bargguide adno bissovaš bargosadjin, jus dat lea dat seamma badjel  guokte vahkkosaš maŋŋálas bajis.    Jus dus leat nu máŋga bargosaji ahte ii ovttage dain sáhte čujuhit dan sadjin gos dábálaččat barggat, de ii  adno dus leat makkárge bissovaš bargosadji.      Beallelaččat, logahallon guimmežat ja dieđihangeatnegas ovttasássit  Beallelaččat  Beallelaččat leaba guovttis guđet leaba náitalan goabbat guimmiineaskka náittosdillilága olis. Dássálaga  dákkár náittosdiliin lea náittosdilli čađahuvvon olgoriikkas ja mii dohkkehuvvo Norggas.    Logahallon guimmežat  Logahallon guimmežat leaba guovttis guđet leaba soahpan guimmešvuođa guimmešvuođalága olis. Go  vearroláhka atná beallelaččat doahpaga, de guoská dat logahallon guimmežiiddage.       Dieđihangeatnegas ovttasássit  Ovttasássit leaba guovttis guđet leaba seamma dahje goabbat sohkabealis, guđet ássaba ovttas ja guđet eaba  leat náitalan/logahallon guimmežat. Dás meannuduvvojit dušše dieđihangeatnegas ovttasássit. Eará  ovttasássit (dieđihangeatnegasvuođa haga), geahča <span type="quote">«Ovttasássit»</span> 71. siiddus.    Čuovvovaš ovttasássit dieđihangeatnegasvuođain NAV:i gullet <span type="quote">«Dieđihangeatnegas ovttasássit»</span> doahpagii vearrorievttálaš áddejumis:</p>
<p type="listitem">ovddeš beallelaččat/logahallon guimmežat guđet leaba šaddan ovttasássin, ja go uhcimusat nuppis lea vuoigatvuohta álbmotoaju penšuvdnii dahje šihttojuvvon penšuvdnii stáhtadoarjagiin (AFP)</p>
<p type="listitem">ovttasássit guđiin lea dahje lea leamaš mánnábeassádat, ja go uhcimusat nuppis lea vuoigatvuohta álbmotoaju penšuvdnii dahje šihttojuvvon penšuvdnii stáhtadoarjagiin (AFP)    Jus goappašiid ovttasássiide lea álbmotoajus mieđihuvvon penšuvdna ovttaskassan ovdal ođđajagemánu 1.b.  1994, ja soai ássagođiiga ovttas ovdal dán beaivvi, de datte eaba adno dieđihangeatnegas ovttasássin.    Visot máinnašeapmi dán bagadusas beallelaččaid vearroregeliid birra gusto maiddái dieđihangeatnegas  ovttasássiide, jus eará ii leš ereliiggánii namuhuvvon.    Vearrodieđáhusgeatnegasvuohta    Beallelaččat galgaba addit goabbatge vearrodieđáhusa.   Leaska guđes lea juogatkeahtes árbeopmodat, lea geatnegas addit sierra vearrodieđáhusa rohki jápminjagi  boađu ovddas. Rohki ovdagihtii devdon vearrodieđáhusa sáhttá leaska oažžut go jearrá Vearroetáhtas.     Livdnen ovttas  Náitalan ovdal skábmamánu 1.b. 2012  Beallelaččat guđet leaba náitalan golggotmánu 31.b. 2012 dahje dan árabut, galgaba livdnejuvvot ovttas.  Opmodat livdnejuvvo dalle álo oktasaččat guovttegeardán opmodatgessosiin. Boahtu (nettoboahtu ja  personboahtu) livdnejuvvo juogo oktasaččat 2 vearroluohkás dahje sierralaga 1 vearroluohkás.    Oktasaš livdnemis 2 vearroluohkás juogaduvvo vearru gorálaččat beallelaččaid gaskka dan opmodaga/boađu  ektui mii goappásge lea.    Oadjodivat galgá meroštallot goappáge personboađus (bálká, penšuvdna, bargočielggadanruhta,  oahpástuvvandoarjja, dihto penšunšiehtadusaid geardelunddotmáksin jna.) beroškeahttá livdnejuvvo go  beallelaččaid boahtu oktasaččat vai sierralaga.    Boađu oktasaččat livdnen  Gieldda-, fylkkagieldda- ja oktasašvearru meroštallo 28 proseanttain beallelaččaid ollislaš nettoboađus  maŋŋil go dat lea vuoliduvvon 94 300 kr persongessosiin.    Finnmárkku ja Davvi-Romssa muhtin gieldda ássiide meroštallo 24,5 proseantta gieldda-, fylkkagieldda-  ja  oktasašvearru beallelaččaid ollislaš nettoboađus, maŋŋil go dat lea vuoliduvvon 94 300 kr persongessosiin ja  30 000 kr sierra boahtogessosiin. Beallelaččaid ollislaš personboađu alimusvearu meroštallamis, addo 509  600 kr geasus personboađus.    Vearromáksomeriid birra, geahča 101. siiddus.     Gessosiid ii galgga čállit vearrodieđáhussii, go dat meroštallojit ihcalassii.     Boađu sierra livdnen  Gieldda-, fylkkagieldda- ja oktasašvearru meroštallo 28 proseantta goappáge beallelačča nettoboađus maŋŋil  go dat lea vuoliduvvon 47 150 kr persongessosiin.</p>
<p>Finnmárkkus ja Davvi-Romssas meroštallo 24,5 proseantta gieldda-, fylkkagieldda- ja oktasašvearru goappáge beallelačča nettoboađus, maŋŋil go dat lea vuoliduvvon 47 150 kr persongessosiin ja 15 000 kr sierra boahtogessosiin. Alimusvearu meroštallamis, addo 509 600 kr geasus goappáge beallelačča personboađus. Vearromáksomeriid birra, geahča 101. siiddus. Gessosiid ii galgga čállit vearrodieđáhussii, go dat meroštallojit ihcalassii. <em type="bold">Guđe livnnetvuohki lea gánnáheamos? </em>Vearroetáhta meroštallá vearu dan vuogis mii lea gánnáheamos beallelaččaide, kapitálaboađuid ja kapitálagoluid juogu vuođul maid beallelaččat leaba válljen iežaska vearrodieđáhusain. Dáid sáhttá dábálaččat bidjat vuođđun: - </p>
<p>Jus goappáge beallelaččas lea nettoboahtu 47 150 kr dahje alibut, lea sierralaga livnnet gánnáheamos dahje seamma gánnáhahtti go oktasaš livdnen. Dákkár háviid čađahuvvo sierralaga livdnen. -</p>
<p>Jus goappáge beallelaččas lea personboahtu mii oktiibuot ii leat eanet go 509 600 kr, ja nuppis lea vuolibut nettoboahtu go 47 150 kr, de lea oktasaš livdnen dábálaččat gánnáheamos livnnetvuohki. -</p>
<p>Jus beallelaččaid ollislaš personboahtu lea eanet go 509 600 kr, ja nuppis lea vuolibut nettoboahtu go 47 150 kr, de addá sierralaga livdnen beallelaččaide vuolibut alimusvearu personboađus go oktasaš livdnemis, muhto nettoboađus alibut gieldda-, fylkkagieldda- ja oktasašvearu. Guđe livnnetvuohki dákkár háve lea gánnáheamos, lea dan duohken man olu personboahtu lea, ja man vuollin nettoboahtu lea. Dákkár háviid vállje Vearroetáhta dan livdnenvuogi mii lea gánnáheamos beallelaččaide ovttas.</p>
<p>Jus oktasaš livdnen lea gánnáheamos, de sáhttiba beallelaččat datte gáibidit boađuid livdnejuvvot sierralaga. Beallelaččain guđiin leat kapitálaboađut /kapitálagolut, sáhttiba válljet guđe vearrodieđáhussii soai daid čálliba (geahča vulobealde). Jus beallelaččaide lea vejolaš juohkit/sirdit dáid gaskkaneaskka, nu ahte ii goabbáge oaččo vuolibut nettoboađu go 47 150 kr (62 150 kr Finnmárkkus ja Davvi-Romssas), de sáhttá dát leat ovdamunnin beallelaččaide ovttas, geahča ovdamearkka. Vaikke ii leatge vejolaš oažžut dan vuolimuš boađu dán dássái, de datte soaitá beallelaččaide leat ávkin oažžut vuolimuš boađu nu alladin go vejolaš. Dát lea vai beassá atnit eanemus vejolaš oasi persongessosis go sierralaga livdnen lea gánnáheamos livdnenvuohki. --------------------------------------------------- <em type="bold">Ovdamearka </em>Ovdamearka (earret Finnmárkkus ja Davvi-Tromssas): Beallelaččat leaba ožžon dáid ovdagihtii devdon vearrodieđáhusaid: A beallelaš: Bálká 441 000 kr (personboahtu) </p>
<p>Uhcimusgeasus - 81 300 kr</p>
<p>Reantoboađut 150 350 kr</p>
<p>Nettoboahtu 510 050 kr</p>
<p>B beallelaš: Bálká 100 000 kr (personboahtu)</p>
<p>Uhcimusgeasus - 40 000 kr</p>
<p>Vealgereanttut - 53 000 kr</p>
<p>Nettoboahtu 7 000 kr</p>
<p>Jus A beallelaš vearrodieđáhusas sirdá omd. 40 150 kr reantoboađuin B:i, de oažžu B 47 150 kr nettoboađu ja A fas 469 900 kr nettoboađu. Beallelaččat oažžuba dákkár sirdimiin ávkkástallot goappáge (47 150 kr) persongessosa dievvasit. Dalle oažžuba 11 242 kr vuolibut ollislaš vearu go soai livččiiga ožžon dákkár sirdima (40 150 kr x 28 %) haga. Seamma vearrovuolideami juksá jus B dan sadjái sirdá 40 150 kr vealgereanttuidis A:i. ---------------------------------------------------------------- Vearroseastin šaddá 28 kr juohke 100 kr nammii mainna vuolimuš nettoboahtu lassána, gitta dassá go šaddá 47 150 kr (1 vearroluohká persongeasus). Finnmárkkus ja Davvi- Romssas šaddá vearroseastin 24,50 kr juohke 100 kr nammii mainna vuolimuš nettoboahtu lassána, gitta dassá go nettoboahtu šaddá 62 150 kr ((47 150 kr) 1 vearroluohká persongeasus ja (15 000 kr) ereliiggánis boahtogeasus). Ahkepenšunisttaide sáhttá dat ahte beassá ávkkástallat penšunboađu vearrogessosa bearihit eará juogu, geahča <span type="quote">”Penšunboađu vearrogeasus ja vearoráddjen vuollegis dábálaš boađus”</span> fáttá, 72.siiddus. Náitalan lámispenšunistii guhte oažžu vearroráddjema meroštallot oktagaslaččat, sáhttá maiddái dat ahte beassá ávkkástallat vearroráddjema buoremusat bearihit eará juogu, geahča <span type="quote">”Vearroráddjen vuollegis dábálaš boađus”</span> fáttá 74. siiddus ja skatteetaten.no. <em type="bold">Boađuid ja goluid juohkin beallelaččaid gaskka </em>Bargoboahtu, ealáhusboahtu, penšuvdna, oadjoaddosat jna. galget čállot dan beallelačča vearrodieđáhussii guhte lea barggu čađahan dahje guhte lea vuoigaduvvon penšuvdnii jna. Seamma guoská birgendoarjagii maid oažžu ovddeš beallelaččas. Golut mat laktašuvvojit namuhuvvon boađuide, čállojit maiddái dan beallelačča vearrodieđáhussii guhte lea barggu čađahan dahje guhte lea vuoigaduvvon penšuvdnii js. Beallelaččat sáhttiba válljet guđe vearrodieđáhussii čálliba reantoboađuid, oasusfitnega, vuoittu láigoheamis ja vuoittu opmodagaid vuovdimis, dálloovttasoamastusa/dállofidnu boađuid juogadasa ja eará kapitálaboađuid. Seamma guoská sierragessosii olu buohcogoluid ovddas, váhnengessosii (golut mánáid bearráigehččui ja dikšumii) ja kapitálagoluide, nu go vealgereanttuide, dállofidnu/dálloovttastusoamastusa goluid juogadassii ja massimii ossosiid ja giddodagaid vuovdimis. Jus beallelaččat eaba soaba, de galget boađut ja golut čállot su vearrodieđáhussii guhte lea dinen boađu dahje guhte lea leamaš máksingeatnegas. Ovdalis jagiid vuollebáza (3.3.11 poasta) galgá čállot su vearrodieđáhussii guđes lea dákkár vuollebáza. Jus beallelaččat ássaba bistevaččat sierralaga, dahje leaba náitalan maŋŋil golggotmánu 31.b. 2012, geahča <span type="quote">«Sierralaga livdnen»</span> vulobealde. <em type="bold">Verolaččat ássamin Norggas dušše oasi jagis </em>Bajábeale supmit/meroštallamat eai gusto vearromáksiide guđet verolaččat leat ássan Norggas dušše oasi jagis. ------------------------------------------------------ Vai reantoboađuid/vealgereanttuid jna. sirdin beallelaččaid gaskka galgá vuolidit vearu, de ferte beallelaččaid ollislaš personboahtu leat alibut go 509 600 kr ja nuppis ferte leat vuolibut nettoboahtu go 47 150 kr (62 150 kr Finnmárkkus/Davvi-Romssas) ovdal sirdima. -------------------------------------------------------- <em type="bold">Báhcán beallelaš juogakeahtes árbeopmodagas </em>Jápminjagi livdnejuvvo báhcán beallelaš guhte lea juogakeahtes árbeopmodagas iežas ja rohki boađus. Boađut livdnejuvvojit oktasaččat 2 vearroluohkás dahje sierra 1 vearroluohkás, dan duohken ahte mii dagaha vuolimuš ollislaš vearu. Jagi loahpas livdnejuvvo olles opmodat ovttas (guovttegeardán opmodatgessosiin) báhcán beallelaččas. Čuovvovaš jagis livdnejuvvo báhcán beallelaš ovttaskas vearromáksin visot juogakeahtes árbeopmodaga boađu ja opmodaga ovddas. <em type="bold">Sierralaga livdnen Náitalan maŋŋil golggotmánu 31.b. 2012 </em>Beallelaččat guđet náitaleigga maŋŋil golggotmánu 31.b. 2012, galgaba dábálaččat livdnejuvvot sierralaga. Beallelaččat guđet livdnejuvvoba sierralaga, livdnejuvvoba guoktin iehčanas vearromáksin iežaska opmodaga ja boađu ovddas ja persongessosiin mearriduvvon goappáge dilálašvuođa ektui. Goabbáge livdnejuvvoba 1 vearroluohkás. Dat beallelaš goappás lea uhcibut boahtu (3.6 poasta), sáhttá datte gáibidit livdnejuvvot ovttas nuppiin beallelaččain jus leaba ceggen oktasaš ruovttu ovdal boahtojagi loahpa. Gáibádus ovddiduvvo vearrodieđáhusa 5.0 (Lassidieđut) poasttas. <em type="bold">Beallelaččat guđet ássaba sierralaga </em>Beallelaččat guđet ássaba bistevaččat sierralaga, omd. go nubbi beallelaš ássá ásahusas, galgaba livdnejuvvot sierralaga. Livdnen sierralaga galgá čađahuvvot dallege go beallelaččat ássaba bistevaččat goabbatge gielddas iige sudnos leat oktasaš ruoktu, omd. barggu geažil eaige beallelaččain leat oktasaš ruovttuássi mánát. <em type="bold">Sierranan/earránan </em>Beallelaččat guđet leigga sierranan/earránan dahje fárren goabbat sadjái 2013 loahpas, galgaba livdnejuvvo sierralaga. Ealáhusdoaimma boahtu, bálká, penšuvdna ja sullasaččat vearuhuvvojit dan beallelaččas guhte lea dinen boađu. Geasuspoasttat mat laktásit dihto boađuide, čállojit geasusin dan beallelažžii guhte vearuhuvvo guoski boađus. Dát guoská omd. uhcimusgessosii, ámmátlihttomáksui ja ruovttu ja bissovaš bargosaji gaskasaš bargomátkki goluide. Vealgereanttut ja eará golut mat eai laktás dihto boahtopoasttaide, čállojit dábálaččat gessosiin sutnje gii lea máksán goluid. Vealgereanttut mat leat čoggon sierrananjagis galget čállot gessosiin sutnje guhte vástida vealggi, jus eaba leat soahpan eará juogu. Jus goappašat beallelaččat vástideaba vealggi, juhkkojit vealgereanttut luohtta nu guhká go eai leat dieđut ahte beallelaččat eaba árre vealggi luohtta. Oktasaš opmodaga/vuoittu ja velggiid/reanttuid válljejuvvon juohkin sierrananjagi vearrodieđáhusas ii leat juridihkalaš čadni beallelaččaid gaskasaš loahpalaš loahpparehkegii. Jus opmodatjuohkin ii leat čađahuvvon ja beallelaččat eaba soaba oktasaš opmodaga/vuoittu ja velggiid/reanttuid juohkimis, de galgá sierraoamastus opmodatvearuhuvvot háldooami oamasteaddjis, vaikke nuppi beallelažžii mieđihuvvo háldooami geavahanvuoigatvuohta, omd. dállu. Háldooamit mat leat oktasaš opmodat vearuhuvvojit beliin goappásge. Vuoitu vearuhuvvo dan beallelaččas guhte oamasta háldooami. Vealgi juogaduvvo gessosiin beliin goappásge, earret jus duođaštuvvo eará juohku. Vealgereanttut juhkkojit seammaláhkai go vealgi. <em type="bold">Mánnái/mánáide fuolla </em>Guđes lea okto fuolla vuollil 18 jahkásaš mánnái/mánáide earráneami maŋŋil ja guhte NAV:s oažžu viiddiduvvon mánnáoaju, sus lea ovttaskas fuolaheaddji sierragessosii vuoigatvuohta. Sierrageasus lea álggahuvvon 2013 rájes ja buhtte regeliid livdnet ovttaskas fuolaheaddjiid 2 vearroluohkás. Geahča <span type="quote">“Sierrageasus ovttaskas fuolaheaddjái”</span> 79. siiddus. Beallelaš guhte sierrananjagis lea eanaš oasi fuolahan dan nuppi, sáhttá gáibidit persongessosa 2 vearroluohkás ( 94 300 kr) dan sadjái go oažžut gessosa vejolaš mákson birgendoarjaga ovddas beallelažžii, geahča 3.3.3 poastta. Vearroluohká 2 gáibádus ovdanbiddjo vearrodieđáhusa 5.0 (Lassidieđut) postii. <em type="bold">Biila Fitnodatbiila </em>Ovddu árvu go bargoaddi biila lea iežas anus lea vearrogeatnegas bálkán. Jus sáhtát eanet go duollet dálle atnit fitnodatbiilla (dihto meari dahje bisttu atnu), de galgá vulobeale regeliid atnit, vaikke duohta atnu lea duollet dálle. Ovdu mearriduvvo 30 prosentii biilla listahattis ođasnaga gitta 275 700 kr rádjai ja 20 prosentii badjilmanni listahattis, geahča vulobeale ovdamearkka. Listahattiin oaivvilduvvo dat listahaddi maid váldolágideaddji atná vuosttas geardde registrerema áigemuttus, oktan lassiárvodivadiin ja hilgupánttain. Fievrredeapmi ja registrerengolut eai biddjo mielde. Geahča listahattiid dás skatteetaten.no/listepris. ------------------------------------------------------------- <em type="bold">Ovdamearka </em>Nuvttá biila miehtá 2013 boahtojagi Biilla listahaddi ođasnaga 2013:s lea 276 700 kr Vearrogeatnegas ovdu meroštallo ná: Vuosttas 275 700 kr:in biddjo ovdu 275 700 kr x 30 % = 82 710 kr </p>
<p>Boahtte 1 000 kr:in biddjo ovdu 1 000 kr x 20 % = 200 kr</p>
<p>Vearrogeatnegas ovdu oktiibuot 82 910 kr ---------------------------------------------------------- Jus biilla lea vuosttas geardde registreren 2009:s dahje árabut, de galgá ovddu árvu meroštallot biilla listahatti 75 proseantta vuođul. Seamma guoská jus biilla lea vuosttas geardde registreren 2010:s dahje maŋŋil ja don duođaštat ahte fidnovuodjin boahtojagis lea badjel 40 000 km. Jus biilla lea vuosttas geardde registreren 2009:s dahje árabut ja duođaštuvvo ahte fidnovuodjin lea boahtojagis badjel 40 000 km, de galgá ovddu árvu meroštallot biilla listahatti 56,25 proseantta vuođul. Daid biillain main vuddjo dušše el-rávdnjefámuin (el-biila), galgá ovddu árvu meroštallot biilla listahattis 50 proseantta vuođul, beroškeahttá fidnovuodjima guhkkodagas. --------------------------------------------- <em type="bold">Ovdamearka </em>Biilla listahaddi ođasnaga vuosttas geardde registreremis 2012 = 276 700 kr Meroštallon árvohedjoneapmi 2012:s 276 700 kr x 17 % = - 47 039 kr Saldovuođđu 2012 kr 229 661 </p>
<p>Biila ostui oapmebiilan ja váldui fidnui atnui ođđajagemánu 31.b. 2013. Meroštallon árvohedjoneapmi dan jagis go biila váldui atnui fidnus ferte oaniduvvot ná 335/365 go biilla lea adnon dušše 335 beaivvi jagi 365 beaivvis. Meroštallon ollislaš golut biiladoallamis: Meroštallon árvohedjoneapmi 229 661 kr x 17 % x 335/365 = 35 833 kr</p>
<p>Doallogolut 40 000 kr</p>
<p type="listitem">Submi doallogolut ja meroštallon árvohedjoneapmi  75 833 kr  Vuolidansubmi (dat submi mii guoská iežas atnui) galgá ráddjejuvvot ná 75 833 kr x 75 % = 56 875 kr   ------------------------------------------------------------------  Dán ráddjema haga livččii vuolidansubmi šaddat 82 910 kr, geahča ovdamearkka <span type="quote">”Fidnobiila”</span> oasis, 21  siiddus.     Fuomáš ahte ii galgga váldit vuhtii dan gorálaš vuolideami (335/365) čuovvovaš jagiid meroštallamis.  Meroštallon saldovuođđu šaddá boahtte jagi 229 661 kr – (229 661 kr x 17 %) namalassii 190 619 kr.    -------------------------------------------------------------------  El-biillaide maid leat vuosttas geardde registreren 2009:s dahje árabut, galgá ovddu árvu meroštallot biilla  listahatti 37,5 proseantta vuođul.      Jus dus lea leamaš fitnodatbiilaortnet boahtojagi oasis, de čađahuvvo ovdovearuheapmi gorálaččat nu galle  olles ja álggahuvvon mánu ovddas go biila lea leamaš du hálddus.    Atnuhehttehusat biilla sivaid geažil, omd. go lea divohagas, ii galgga vuolidit ovdovearuheami. Eaige váldo  vuhtii oktagaslaš atnuhehttehusat nugo luopmojávkan, buohcuvuohta jna.    Vearrogeatnegas ovdu ii galgga vuoliduvvot vaikke ieš mávssát biilagoluid dahje mávssát bargoaddái biilla  anu ovddas.    Geasus goluin iežas biilla/láigohuvvon biilla anus  Geasus addo biilaanu goluide fidnus/ealáhusas. Jus biila lea fidnobiila, de addo geasus duohta goluid ovddas.  Jus biila ii adno fidnobiilan, de addo geasus 4,05 kr juohke km nammii (4,15 kr Romssa gávpogis).    Fidnobiilan adno:</p>
<p type="listitem">biila mii adno dušše fidnovuodjimii</p>
<p type="listitem">biila mii boahtojagis adno uhcimusat 6 000 km fidnovuodjimii (árvvoštallon 3 jahkebajis)</p>
<p type="listitem">biila mii adno vuollil 6 000 km fidnus, muhto mii boahtojagis adno eanemus fidnovuodjimii ja fidnu/ealáhusa dilálašvuođat dárbbuhit biilaanu    Biillat mat galget rehketdoallolivdnejuvvot  Go biila adno fidnobiilan, de galgá dat rehketdoallolivdnejuvvot. Dalle galggat addit <span type="quote">«Biilla atnu»</span> (RF-1125). Geasus addo visot duohta biiladoallama goluid ovddas (oktan saldovuolidahttimiiguin).  Saldovuolidahttimiid sáhttá gáibidit gitta 20 proseantta biilla gollohattis, beroškeahttá goas jagis dat lea  oston. Jus fidnobiila lea iežas anusge, de galgá goluid vuolidit dakkár supmiin mii vástida dan  boahtolasáhusa maid bálkkolaččat ožžot vástideaddji biillas iežaset anus, geahča <span type="quote">«Fitnodatbiila»</span>.  Vuolidansubmi ii galgga datte goassige leat badjel 75 proseantta biiladoallama ollislaš meroštallon goluid  (doallogoluid + meroštallon árvohedjoneami dahje vejolaš leasenláiggu), geahča dárkilat vulobealde.    Doallogolut  Doallogoluide gullet boaldámuš, divohatgolut, jahkedivat ja dáhkádus. Geaidnocaggeruhta, feargagolut ja  bisánandivat eai leat datte doallogolut, muhto daid sáhttá geassit dan muddui go dat leat laktašuvvon  fiidnovuodjimii. Golut biilagádjunfidnu njuolga miellahttovuođa ovddas, adnojit doallogollun. Golut  biilasearvvi (omd. KNA, NAF ja MA) miellahttovuhtii adnojit iežas gollun iige daid sáhte geassit.    Meroštallon árvohedjoneapmi dahje láigogollu  Jus ieš oamastat biilla, de lea meroštallon árvohedjoneapmi mielde biiladoallama ollislaš goluin. Jus  leaset/láigohat biilla, de galgá láigu adnot daid ollislaš goluide dan sadjái go árvohedjoneapmi.    Árvohedjoneapmi biddjo meroštallon jahkásaš saldovuolidahttimis 17 proseanttain dan boahtojagi rájes go  biila logahallui vuosttas geardde. Vuođđun biddjo biilla listahaddi vuosttas geardde registreremis.  Čuovvovaš jagiid gesso 17 proseanta ovddit jagiid saldovuođus.    Oaččut gessosa dušše daid goluide mat gullet jagi dan áigái go leat atnán biilla fidnobiilan. Jus biila lea  oston dahje vuvdon jagi botta dahje ii leat šat fidnobiila, de galgá meroštallon saldovuolideapmi dán jagi  ovddas oaniduvvot gorálaččat beaiveloguid mielde (365 oasi) go biila lea fidnus adnon.    Maŋit jagiid saldovuolidahttinvuođđu (meroštallon) ii váikkuhuvvo namuhuvvon oanideamis, geahča  ovdamearkka.    Geatnegas skovit rehketdoallolivdnemis    Galggat addit <span type="quote">«Biilla atnu»</span> (RF-1125). Jus gáibidat gessosa vuolidahttimiid ovddas, de galggat addit  <span type="quote">«Vuolidahttin»</span> (RF-1084).    Gollogeasus máksomeriid mielde  Go biila ii lohkko fidnobiilan, de addo geasus dušše fidnovuodjima máksomeriid mielde.    Fidnoanu geasus addo 4,05 kr (Romssa gávpogis 4,15 kr) km nammii. Máksomearri gusto beroškeahttá  biilla sturrodagas ja fátmmasta biiladoallama visot dábálaš goluid. Dasa lassin oaččut gessosa bisáneami,  geaidnocaggeruđa, feargga js. goluid ovddas dan muddui go dat laktásit fidnovuodjimii.    Biilabuhtadus  Jus biila adno fidnobiilan, de galgá dat dábálaččat rehketdoallolivdnejuvvot. Dalle galgá  badjebáza/vuollebáza mearriduvvot daid duohta goluid vuođul mat laktásit fidnovuodjimii, vuoliduvvon  iežas anuin.  Jus fidnobiila lea dušše adnon virgevuodjimii (bálkábargu), de sáhtát válljet gaskal rehketdoallolivdnema  dahje álkiduvvon badjebázameroštallama. Álkiduvvon badjebázameroštallamis mearriduvvo badjebáza  Vearrodirektoráhta meroštanregeliid máksomeriid mielde. Jus buhtadus lea alibut, de adno erohus vearrogeatnegas badjebáhcagin. Vejolaš badjebáza čállo 2.1.4 postii. Vuolibut buhtadusas, adno erohus  vuollebáhcagin. Vuollebáza čállo 3.2.2 postii, jus it gáibit uhcimusgessosa.    Máksomearit 2013:s:  0 - 10 000 km: 4,05 kr (4,15 kr)* km nammii  badjel 10 000 km: 3,40 kr (3,50 kr)* km nammii  (*) Dát máksomearri gusto dušše vearromáksiide guđiin lea bargosadji Romssa gávpogis. Olgoriikkas lea  máksomearri 3,90 kr km nammii beroškeahttá vuodjinguhkkodagas.    Go mákso buhtadus fidnovuodjimis e-biillain, de adno 4,20 kr geasusmáksomearri.    Bajábeale máksomearit lasihuvvojit 1,00 kr km nammii mielmátkkošteaddji ovddas, 0,85 kr km nammii  gálvojorri anu ovddas ja 1,00 kr km nammii vuovde- dahje rusttetluottas vuodjimii.      Dállu ja eará giddodat  2.8 postii čállo boahtu dálus ja eará giddodagas Norggas ja olgoriikkas.     Iežas dálu ja joavdoopmodaga anu ovdu  lea vearuheapme. Vearroluvven guoská:</p>
<p type="listitem">iešeaiggát sierravissui, guovtte- dahje máŋggaolbmodállui, ráidovissui, ásodahkii jna.</p>
<p type="listitem">dállofidnu ássanoassái</p>
<p type="listitem">eanadoalu ássanvissui</p>
<p type="listitem">joavdodállui</p>
<p>Dákkár dáluid, earret máŋggaolbmodáluid, láigohanboađutge sáhttet leat vearuheamit. Daid dáluid main láigohanboađut leat vearuheamit, gohčodit luvvensullasaš dálut. Joavdodálut main láigohanboađut leat ollásit dahje belohahkii vearuheamit máinnašuvvojit maiddái luvvensullasaš dállun. Vearuhis láigohanboađuid eavttut leat vulobealde čilgejuvvon. <em type="bold">Vearuhis láigohanboađut iežas dálus Bearašviessu/guovtteolbmodállu </em>Láigohanboađut leat vearuheamit jus láigohat olles dálustat dahje das stuorát oasi gitta 20 000 kr ovddas jagis, ja muđui anát dan iežat dállun. Dušše dat láigohanboađut maid oaččut láigohanbajis, goas láigohat olles dálu dahje das stuorát oasi, adnojit 20 000 kr submerájá ektui. Láigohanboađut dan láigohanbajis mas gitta bealli dálus láigohuvvo, ii adno submerájá ektui. Jus manná badjel 20 000 kr submerájá, de galgá dállu rehketdoallolivdnejuvvot, ja dálu visot láigohanboađut šaddet danne vearrogeatnegasat, geahča vulobealde. Láigohanboađut lea dallege vearuheamit go láigohat dálus gitta beali, ja ieš ásat dan nuppi bealis. <span type="quote">«Uhcimus bealli dálus»</span> mearkkaša ahte láigohanárvu dan oasis maid ieš geavahat lea luohtta dahje alibut go láigohanárvu dan oasis maid láigohat. Dákkár láigohanboađut datte šaddet vearrogeatnegasat jus láigohat olles dálu dahje das stuorát oasi badjel 20 000 kr ovddas, geahča bajábealde. Láigohanárvvuin oaivvilduvvo ásodaga/dállooasi dábálaš láigohanárvu gávpeláigoheamis daid doaimmaide maidda areálat leat adnon. Jus láigohanboađut leat vearuheamit, de it sáhte gáibidit gessosa máŧasanus, dáhkádusas ja eará goluin mat laktásit dállui. Reantogoluid ovddas addo datte geasus vealgereanttuid dábálaš regeliid mielde. Go láigoha eanet go dan mii bajábealde lea namuhuvvon, de leat láigohanboađut vearrogeatnegasat. Dalle lea dus geasusgáibádus máŧasanu, dáhkádusa js. goluin mat laktásit láigohuvvon oassái. Jus dállu luvvenlivdnejuvvui muhtin 2008-2012 jagiin, de galgá vuolidit dahje sihkkut máŧasatnogessosa. Geahča <span type="quote">«Livnnetvuogi nuppástuhttin»</span> 27 siiddus. ----------------------------------------- <em type="bold">Ovdamearka </em>Bearašviessu/guovtteolbmodállu oamastan miehtá jagi: A) Oamasteaddji lea miehtá jagi atnán beali dálus (rehkenaston láigoárvvu mielde) iežas dállun ja láigohan báhcán oasi. Láigohanboađut leat vearuheamit. Oamasteaddji ii oaččo gessosa máŧasanu, dáhkádusa js. goluin mat gusket dállui. B) Oamasteaddji lea láigohan dálus stuorra oasi golmma mánnui (rehkenaston láigoárvvu mielde) 20 000 kr ovddas ja ieš ássan dálus miehtá jagi. Láigohanboađut leat vearuheamit. Oamasteaddji ii oaččo gessosa máŧasanu, dáhkádusa js. goluin mat gusket dállui. ------------------------------------------------------ <em type="bold">Máŋggaolbmodálut </em>Máŋggaolbmodállu lea dállu mas leat uhcimusat guokte bearašásodaga ja okta láigolatnjaásodat sierra uskkádagain ja hivssegiin. Máŋggaolbmodáluid láigohanboađut leat vearrogeatnegasat. Dákkár dáluid iežas anu ovdu lea vearuheapme. Eanet dieđuid vearu birra dálu láigoheamis oainnát <span type="quote">«Skatt ved utleie av bolig»</span> gihppagis dás skatteetaten.no. <em type="bold">Vearrogeatnegas láigohanboađut </em>Jus láigohanboađut leat vearrogeatnegasat, de galgá dállu rehketdoallolivdnejuvvot (njuolgalivdnejuvvot). Geasus addo dušše doallogoluide mat laktásit dálu láigohuvvon oassái. Jus doallogolut eai leat laktašuvvon dálu dihto oassái, de addo geasus gorálaš juohkima mielde. Juohkin vuođđuduvvo láigohanárvui. Badjebáza galgá čállot 2.8.2 postii ja vuollebáza fas 3.3.12 postii. Geahča <span type="quote">«Rehketdoallolivdnen»</span> 55.siiddus. <em type="bold">Olgoriika </em>Boahtu dálus ja eará giddodagas olgoriikkas čállo 2.8.5 postii. Geahča vel <span type="quote">«Giddodat olgoriikkas»</span> 59. siiddus. <em type="bold">Dállofidnu juogadasoamasteaddji </em>Jus leat láigohan ásodaga dan muddui ahte láigohanboađut leat vearrogeatnegasat, de galgá ásodat rehketdoallolivdnejuvvot. Regelat das goas láigohanboađut leat vearuheamit/vearrogeatnegasat leat nugo eará dáluide, geahča bajábealde. Láigohanboađuid ja du juogadasa dállofidnu boađuin čálát <span type="quote">«Giddodaga láigoheapmi jna.»</span> (RF-1189) skovvái. Dása čállojit vel máŧasatnogolut jna. mat laktásit láigohuvvon oassái ja du juogadassii dállofidnu goluin, geahča <span type="quote">«Rehketdoallolivdnen»</span> 27 siiddus. Dábálaččat ii addo geasus viessoláigui/oktasašgoluide. Oktasaš vealggi oassemáksin ja goasttideamit opmodagas eai leat geasusvuoigaduvvon. Geahča dárkilat <span type="quote">«Giddodaga láigoheapmi jna.»</span> (RF-1189) skovis. Badjebáza čállo vearrodieđáhusa 2.8.2 postii ja vuollebáza 3.3.12 postii. <em type="bold">Dálloovttasoamastusa ovttasoamasteaddjit </em>Jus leat láigohan dálu/ásodaga ja láigohanboađut leat vearrogeatnegasat, de ii čállo ovttasoamastusa boađuin du juogadas 2.8.1 postii, muhto <span type="quote">«Giddodaga láigoheapmi jna.»</span> (RF-1189) skovvái. Regelat das goas láigohanboađut leat vearuheamit/vearrogeatnegasat leat nugo eará dáluide. Dása čállojit vel láigohanboađut ja máŧasatnogolut jna. mat laktásit láigohuvvon oassái, geahča <span type="quote">«Rehketdoallolivdnen»</span> 27 siiddus. Dábálaččat ii addo geasus oktasašgoluid ovddas. Oktasaš vealggi oassemáksin ja opmodaga goasttideamit eai leat geasusvuoigaduvvon. Geahča dárkilat <span type="quote">«Giddodaga láigoheapmi jna.»</span> (RF-1189) skovis. Badjebáza čállo vearrodieđáhusa 2.8.2 postii ja vuollebáza fas 3.3.12 postii. <em type="bold">Viessosadji </em>Viessosaji láigoheami nettoboahtu (oktan gilvojuvvon eatnamiiguin) ealáhusdoaimma boittolaga, čállo 2.8.2 postii. <span type="quote">«Giddodaga láigoheami jna.»</span> (RF-1189) galgá biddjot vearrodieđáhusa mielde. Vuollebáza čállo 3.3.12 postii. <em type="bold">Boahtu láigoheamis joavdoopmodaga maid ieš leat atnán </em>Jus oamastat joavdodálu maid ieš anát, oktan dállofidnu joavdodáluin, de it vearuhuvvo dán anu ovddas (luvvenlivdnejuvvon joavdodállu). Jus vel láigohat joavdodálu, de leat láigohanboađut vearuheamit gitta 10 000 kr rádjai. Jus láigohanboađut leat alibut, de adno dan badjilmannis 85 proseantta vearrogeatnegas nettoboahtun. Ii addo ereliiggánis geasus máŧasanu, dáhkádusa jna. goluide mat laktásit joavdoopmodahkii, go golut eaktuduvvojit leat fátmmastuvvon dan 15 proseantta gessosii ja 10 000 kr bođusubmái. Jus ieš it ane joavdodálu, muhto láigohat dan, de leat visot láigohanboađut vearrogeatnegasat. Dalle lea dus gáibádus máŧasanu, dáhkádusa js. goluid gessosii, geahča <span type="quote">“Rehketdoallolivdnen”</span> 27 siiddus. <span type="quote">“Giddodaga láigoheapmi jna.”</span> (RF-1189) galgá devdot ja biddjot vearrodieđáhusa mielde. Badjebáza galgá čállot 2.8.2. postii ja vuollebáza fas 3.3.12 postii. ---------------------------------------------------------------------- <em type="bold">Ovdamearka </em>Joavdoopmodat mii lea oamasteaddji anus ja mii láigohuvvo. Láigohanboađut: 15 000 kr Vearrogeatnegas boahtu láigoheamis: Brutto láigohanboađut 15 000 kr – bođusupmi 10 000 kr Báhcánsubmi 5 000 kr Nettoboahtu láigoheamis: 5 000 kr x 85 % = 4 250 kr mii galgá čállot 2.8.3 postii. <em type="bold">Lagaš bearraša atnu </em>Earáid dálu ja joavdodálu nuvttá atnu lea vearrogeatnegas geavaheaddjái. Jus lagaš fuolki atná dálu/joavdodálu nuvttá, ja son máksá visot doallangoluid, ee. máŧasanu, de ii vearuhuvvo geavaheaddji. Oamasteaddji vearuhuvvo opmodaga ovddas. <em type="bold">Vearrogeatnegas vuoitu dálu, viessosaji ja eará giddodaga realisašuvnnas (vuovdimis jna.) </em>Opmodat adno realiserejuvvon go opmodatvuoigatvuohta loahpahuvvo dahje sirdo earái omd. vuovdimis, lonuheamis, eaiggátmolsumis dahje dievaslaš bilideamis. <em type="bold">Vuoitu ja massin dálu vuovdimis jna. </em></p>
<p>Vuoitu dálu vuovdimis jna. lea vearuhis vuoitu, go leat oamastan dálu badjel ovtta jagi ovdal go vuovdin dáhpáhuvvá dahje šihttojuvvo, ja leat dan atnán iežat dállun uhcimusat ovtta jagi dan guovtti maŋimuš jagis ovdal vuovdima áigge. Jus ieš leat ceggen dálu, de oamastanáigi gollagoahtá das rájes go dálus orrugohtet dahje dat huksenduođaštusa mielde lei ceggejuvvon. Ássanáigi adno dan beaivvi rájes go leat fárren sisa ja dan áigemuttu rádjai goabbá ollašuvvá ovdal juogo olgofárrenbeaivi dahje dat beaivi goas čadni vuovdin šihttojuvvo. Olgofárrenbeaivi adno ássanáiggis mielde. Dábálaččat adno ássanáigi dušše iežas oamastanáiggis. Massima dálu vuovdimis ii sáhte geassit, jus vejolaš vuoitu livččii lean vearuhis vuoitu. Jus ássan- ja oamastanáiggi gáibádusat eai leat devdon, de lea vuoitu dálu vuovdimis vearrogeatnegas ja massin fas geasusvuoigaduvvon. Jus ovdal leat atnán dálu bissovaš dállun, ja barggustat, dearvvasvuođastat dahje sullasaš ákkaid geažil it leat sáhttán dan atnit, de adno ássanáigin dat áigige go it leat dálu atnán. Dát guoská dušše dalle go it diehtán dahje berren diehtit dán atnuhehttema birra go šaddet dálu oamasteaddjin. Vástideaddji gusto jus seamma ákkaid geažil it sáhte fárret dálu sisa. Atnuhehttema regelat gusket dallege go dállu láigohuvvo. Ássanáigin go dállu ii leat anus, ii adno dat áigi go ásat eará dálus maid oamastat. Dát ii datte gusto jus nubbi dállu lea sirdobargidállu. Dálle sáhtát čohkket ássanáiggi oktanaga sihke sirdobargidálus ja bissovaš dálus. Ovddeš oktasaš dálu vuovdimis jna. maŋŋil sierraneami dahje earráneami, galgá dan beallelažžii gii lea dálus fárren eret čállot buorrin nuppi beallelačča ássanáigi. Dát gusto vaikke dat beallelaš gii lea fárren eret lea oktooamasteaddji dahje oasseoamasteaddji, ja vaikke dállu vuvdo massimiin. Vástideaddji gusto go ovttaseallin lea loahpahuvvon ovddeš ovttasássiin guđiin lea dahje lea leamaš mánnábeassádat, jus leaba loahpahan ovttasássama 2004 :s dahje dan maŋŋil. Vejolaš vearrogeatnegas vuoitu galgá čállot 3.1.12 postii. Massin galgá čállot 3.3.6 postii. Jus giddodagas maid sáhtášii vuovdit vearuhis vuoittuin, lea stuorát viessosadji go mii opmodahkii lea lunddolaš, de sáhttá vuoittus muhtin oassi vearuhuvvot viessosadjevuovdinvuoitun. Jus šaddá massin go vuovdá dákkár opmodaga, de sáhttá massima oasi geassit viessosadjevuovdima massimin. Geahča dárkilat <span type="quote">«Salg mv. av fast eiendom»</span> gihppagis dás skatteetaten.no. Fertet sihtama mielde sáhttit duođaštit/jáhkehahttit ahte lea vearuhis vuoitu/geasusvuoigaduvvon massin. Vearrogeatnegas vuoittu/geasusvuoigaduvvon massima regeliid ja meroštallama dárkilat máinnašeami oainnát <span type="quote">«Salg mv. av fast eiendom»</span> gihppagis. <em type="bold">Vuoitu ja massin joavdoopmodaga vuovdimis jna. </em>Joavdoopmodaga vuovdimis jna. lea vuoitu vearuheapme, go oamasteaddji ieš lea atnán joavdoopmodaga uhcimusat vihtta jagi dan maŋimuš gávcci jagis ja oamastan dan badjel vihtta jagi (dát gusto vel juogadasas dakkár dállofidnus mas ássanoassi adno joavdodoaimmaide). Oamastanáigi adno dan áigemuttu rájes go opmodat ostui ja dan rádjai go dat vuvdo. Jus ieš leat ceggen joavdodálu, de adno oamastanáigi das rájes go dat lei gárvvis huksenduođaštusa mielde. Jus dan leat ovdal atnigoahtán, de adno oamastanáigin dan rájes. Dušše geavahanáigi iežas oamastanáiggis lohkko. Ii sáhte geassit massima jus vejolaš vuoitu livččii lean vearuheapme. </p>
<p type="listitem">Vearrogeatnegas vuoittu/geasusvuoigaduvvon massima regeliid ja meroštallama dárkilat máinnašeami  oainnát <span type="quote">«Salg mv. av fast eiendom»</span> gihppagis.    Huksekeahtes viessosaji vuovdin jna.  Vuoitu/massin huksekeahtes viessosaji vuovdimis jna. lea vearrogeatnegas/geasusvuoigaduvvon  beroškeahttá man guhká dan leat oamastan. Huksejuvvon viessosaji birra, geahča bajábealde <span type="quote">«Vuoitu ja  massin dálu vuovdimis jna.»</span> oasis.     Eanadoalu/vuovdedoalu vuovdin  Dábálaš eanadoalu dahje vuovdedoalu vuovdima vuoitu/massin lea dábálaččat  vearrogeatnegas/geasusvuoigaduvvon. Dattege lea olles dahje belohahkii vearuhisvuohta go dát njeallje  eavttu leat devdon:</p>
<p type="listitem">Doallu adno <span type="quote">«dábálaš eanadoallun»</span></p>
<p type="listitem">Vuovdi lea oamastan doalu uhcimusat 6 jagi (uhcimusat 10 jagi dahká dievas vearuheami)</p>
<p type="listitem">Oasti ferte vuovdi ektui leat árbevuoigaduvvon árbelága 1 dahje 2 kapihttala mielde</p>
<p>Máksu ii galgga navdon vuovdinárvvus leat badjel 75 proseantta</p>
<p>Jus leat vuovdán olles dahje oasi eanadoalloopmodagas maid ovttaolbmofitnodagas oamastat, de galggat addit RF-1294 skovi. Geahča dieđuid dás skatteetaten.no. <em type="bold">Vuoitu ja massin vuovdimis jna. giddodaga olgoriikkas </em>Vearrogeatnegas vuoitu vuovdimis jna. giddodaga olgoriikkas galgá čállot 3.1.11 postii. Geasusvuoigaduvvon massin galgá čállot 3.3.6 postii. <em type="bold">Opmodat </em>Dállo- ja joavdoopmodagat Dálloopmodagaide gustojit sierra árvobidjanregelat, geahča 4.3.2 poastta. Dát regelat eai fátmmas joavdoopmodagaid. Livnnetárvu dáluin Norggas, čállo 4.3.2 postii. Joavdoopmodagain Norggas čállo livnnetárvu 4.3.3 postii ja olgoriikkalaš dáluin/joavdoopmodagain čállo dat 4.6.1 postii. Jus opmodat dan mihtilmasvuođa/iešvuođaid geažil adno birrajahkedállun, de galgá dat dábálaččat opmodatlivdnejuvvot dálloopmodagaid regeliid mielde. Vearroetáhta bidjá vuođđun matrihkkala (riikka almmolaš giddodagaid registara) dán árvvoštallamis. Masa duođaid anát opmodaga ii leat mearrideaddjin ahte galgá go dat árvobiddjot dálloopmodahkan vai joavdoopmodahkan. Vuođđodáluid ja joavdoopmodagaid livnnetárvu galgá vuoliduvvot jus sáhtát duođaštit ahte livnnetárvu lea badjel 30 proseantta opmodaga duođaštuvvon gávpeárvvus. Sekundáradáluide lea rádjá biddjon 60 prosentii. Galgá go dállu árvobiddjot vuođđodállun vai sekundáradállun, geahča 4.3.2 poastta. Gávpeárvvu galggat sáhttit duođaštit juogo bijadettiin ovdan távstta maid dohkálaš tákstaalmmái lea addán, dahje árvoárvvoštallama opmodatsoabahallis guhte guvlui lea oahpis. Duođaštus ferte leat ođđasat go suoidnemánu 1.b. 2013. Galggat rádjat duođaštusa, muhto galggat sáddet dan dušše jus Vearroetáhta dan sihtá. </p>
<p>It soaitte sáhttit geassit goluid mat dus leat leamaš dákkár duođaštusa oažžut. Rehketdoallolivdnejuvvon dáluid spiehkastagaid birra, geahča <span type="quote">«Rehketdoallolivdnen»</span> vulobealde. Távsttas/árvoárvvoštallamis ferte boahtit ovdan ahte opmodaga lea geahčadan siskkáldasat ja olgguldasat. Vearroetáhta ii dárbbaš beroštit távsttas/árvoárvvoštallamis jus dan lea addán muhtin guđes ii leat doarvái gealbu, jus tákstabargu ii leat leamaš doarvái vuđolaš dahje tákstaboađus čielgasit orro boastut. Gávpeárvvu sáhtát maiddái duođaštit <span type="quote">«áici gávpeárvvu»</span> bokte. <span type="quote">«Áici gávpeárvun»</span> oaivvilduvvo dat vuovdinárvu mii lei go vuvdui dat opmodat dahje sullasaš opmodat seamma guovllus. Vuovdinárvvu ii datte sáhte atnit jus opmodat lea vuvdon soapmásii gii lea vuovdi dahje beallelačča/ovttasássi lagaš bearaš, dahje jus vuovdis ja oastis eará láhkai lea beroštusoktavuohta. Dákkár háviin fertet jáhkehahttit ahte ii leat vuovdán vuollehaddái, omd. čájehettiin távstta. <em type="bold">Erenomážit máŋggadállohuksehusaid birra </em>Máŋggadállohuksehusat leat dálloopmodagat, main leat uhcimusat vihtta dahje eanet juogakeahtes sierra ásodaga (dálu). Dállosekšuvdna (eaiggátjuogus) viđain dahje eanet sierra ásodagain galgá árvobiddjot máŋggadállohuksehussange. Máŋggadállohuksehusat árvobiddjojit eará láhkai go eará dálloopmodagat. Livnnetárvu gártá huksehusa/juhkosa juohke sierra ásodaga meroštallon árvvu submi. Sierra ásodaga árvu meroštallo daid seamma regeliid mielde go mat gusket dábálaš dálloopmodagaid árvobidjamii. Skatteetaten.no dállokalkuláhtor dat galgá adnot meroštallat juohke sierra ásodaga árvvu. Kalkuláhtoras galget addot dieđut makkár dállu lea (galgá álo almmuhit dálu leat <span type="quote">”ásodahkan”</span>), huksenjahki (jahki goas sierra ásodat lei gárvvis) ja sierra ásodaga areála (P-LANJAT/BOA). Jus oamasteaddji ođđajagemánu 1.b. 2014 ásai fásta ovtta dáid sierra ásodagain, de galgá kalkuláhtoras russet vuođđodállu. Vuođđodáluid birra, geahča 4.3.2 poastta. Dat eará sierra ásodagat galget kalkuláhtoras almmuhuvvot sekundáradállun. Sáhtát atnit <span type="quote">“Opplysninger om flerboligbygninger”</span> (RF-1297) skovi addin dihtii dieđuid máŋggadállohuksehusaid birra Norggas. Livnnetárvu galgá čállot 4.3.2 postii. Jus sáhttá duođaštit ahte livnnetárvu lea badjel 60 proseantta máŋggadállohuksehusa gávpeárvvus, de sáhttá gáibidit livnnetárvvu vuolidit. Duođaštusa gáibádusaid birra, geahča bajábealde. <em type="bold">Rehketdoallolivdnen </em>Go dállo- dahje joavdoopmodat luvvenlivdnejuvvo, de ii addo geasus doallogoluide, omd. opmodaga dáhkádusgoluide, eanaláigodivadii, opmodatverrui, gieldda divadiidda ja máŧasatnui. Opmodat mii ii galgga luvvenlivdnejuvvot, dat rehketdoallolivdnejuvvo. Láigohanboađut leat dalle vearrogeatnegasat. Jus dállu rehketdoallolivdnejuvvo, de addo geasus dušše máŧasatnogoluide jna. mat laktásit dálu láigohuvvon oassái. Golut mat laktásit dálu dan oassái maid ieš geavahat, eai leat geasusvuoigaduvvon. Dát lea dan geažil go ovdu iežas dálu anus lea vearuheapme. Jus máŧasatnogolut jna. eai sáhte laktašuvvot dálu dihto oassái, de ferte gorálaččat juohkit goluid iežas dállooasi ja láigohan oasi láigohanárvvu vuođul. Dát šattašii mihtilmassan dalle go dállu máŧasadno olgguldasat, omd. go visot dálu mále. Seamma guoská doallogoluide mat gustojit olles opmodahkii, omd. gieldda divadat, opmodatvearru, mihtidangolut opmodatárvobidjama oktavuođas, golut tákstaalbmái js. go gáibiduvvo livnnetárvvu, dáhkádusa js. vuolidit. Jus opmodat galgá rehketdoallolivdnejuvvot, de galggat deavdit ja addit <span type="quote">«Giddodaga láigoheapmi jna.»</span> (RF-1189). Máŧasatnogolut leat golut barggu oktavuođas dahkamin opmodaga seamma dássái go dat ovdal lea leamaš. Barggut mat buoridit opmodagas standárdda adnojit goasttideapmin. Huksenlaš nuppástusatge adnojit goasttideapmin, vaikke bargu ii buorit standárdda dahje lasit árvvu. Goasttideamit eai gesso njuolga, muhto biddjojit lassin opmodaga gollohaddái. Dát vuolida vejolaš vearrogeatnegas vuoittu, dahje lasiha vejolaš geasusvuoigaduvvon massima, jus opmodaga maŋŋil vuovdá. Mearridettiin galgágo barggu lohkat máŧasatnun vai goasttideapmin, váldo vuhtii ávnnasanu, huksenvugiid js. ovdáneamis das rájes go opmodat lei ođas. Boares osiid molsut ođđa osiiguin mat dálá dásis dollet seamma dási go dat boarrásat (vuolle, gaskageardán dahje alla dási), adnojit máŧasatnun. Buorideamit mat buhtadit máŧasanu leat geasusvuoigaduvvon golu dan oasis mii guoská dárbbašlaš máŧasatnui. Omd. go muorrauvnna molsu parafiidnauvnnain oktan táŋkkain, adno dábálaččat buorideapmin. Dákkár háve sáhttá addit gessosa máŧasatnui, jus datte livččii dárbbašan molsut dahje divvut muorrauvnna. Geasus ráddjejuvvo dan submái maid máŧasatnu livččii máksán. Seamma gusto go adnojit buoret dahje divrasat ávdnasat go álggus, omd. jus biddjojit skávuhuvvon rohpegeađggit dábálaš tiilageđggiid sadjái. Barggut mat dušše leat nuppástuhttimat, ii leat máŧasatnu. Ovdamearkka dihtii ii adno máŧasatnun go gaiku dahje sirdá seainni vai latnja viidu, dahje sirdá basadanlanja. Seamma guoská bargui go ovdalis nuppástusa fas nuppástuhttá, omd. go sirdá fas seainni seamma sadjái go dat lei ovdal. <em type="bold">Livdnenvuogi nuppástuhttin </em>Livdnenvuogi nuppástuhttimis gustojit sierra regelat mo ráddjet gessosa máŧasatnogoluide. Eará doallogoluid geasus, omd. gieldda divadiid, addo ollásit dan jagi rájes go rehketdoallolivdnen álggahuvvo. Go seamma oamasteaddji lea luvvenlivdnejuvvon opmodaga ovddas ovddit boahtojagis, ja opmodaga láigoheapmi bistá vuollil beali boahtojagis (gitta 182 beaivvi), de ii addo geasus máŧasatnogoluide dan vuosttas jagi go lea rehketdoallolivdnen. Láigoheapmin adno boahtojagi visot láigoheapmi beroškeahttá man olu láigoha, dallege jus láigoha dakkár áiggis jagis goas oamasteaddji ieš lea ássan uhcimusat bealis dan dálus. Jus láigohanbadji bistá guhkibut, de galget badjel 10 000 kr máŧasatnogolut mat laktásit láigohuvvon oassái, vuoliduvvot 10 proseanttain juohke jagi ovddas go oamasteaddji lea luvvenlivdnejuvvon vihtta maŋimuš boahtojagi botta. <em type="bold">Máŧasatnogeasus meroštallo ná: </em><em type="italic">Galle jagi luvvenlivdnemiin </em></p>
<p type="listitem">Geasus máŧasatnogoluide mat  maŋimuš viđa jagis laktásit láigohuvvon oassái addo geasus ná:  0 jagi   Olles geasus  1 jagi   10 000 kr + 90 % das mii lea badjel 10 000 kr 2 jagi   10 000 kr + 80 % das mii lea badjel 10 000 kr 3 jagi   10 000 kr + 70 % das mii lea badjel 10 000 kr 4 jagi   10 000 kr + 60 % das mii lea badjel 10 000 kr 5 jagi   10 000 kr + 50 % das mii lea badjel 10 000 kr ---------------------------------------------------------    Eará giddodagat  Ealáhusopmodat - opmodat  Ealáhusopmodagaid livnnetárvu ferte juohke boahtojagi meroštallot. Láigohuvvon ja láigotkeahtes  ealáhusopmodagaide leat sierralágan regelat. Ealáhusopmodahkan adnojit ee. kantuvra, rájus, buvda, bádji,  fabrihkka ja viessosajit. Joavdoopmodat mii láigohuvvo oamasteaddji doibmii, adno maiddái  ealáhusopmodahkan.  Láigohuvvon ealáhusopmodagaid regelat gustojit dákkár opmodagaidege mat leat olgoriikkas. Láigotkeahtes  ealáhusopmodagaid regelat eai datte gusto láigotkeahtes ealáhusopmodagaide olgoriikkas. Láigotkeahtes  ealáhusopmodaga olgoriikkas árvobidjama birra, geahča meroštanregeliid § 2-1-1.    Dát opmodagat datte eai adno ealáhusopmodahkan:</p>
<p type="listitem">eana- ja vuovdedoalloopmodat</p>
<p type="listitem">fápmorusttet</p>
<p><em type="bold">Láigohuvvon ealáhusopmodat </em>Láigohuvvon ealáhusopmodaga livnnetárvu galgá mearriduvvot oamasteaddji duohta láigohanboađuid vuođul. Dát guoská sihke opmodagaide mat leat Norggas ja opmodagaide mat leat olgoriikkas. Livnnetárvu meroštallo <span type="quote">«Formue av næringseiendom»</span> (RF-1098) skovis. Geahča dárkilat dieđuid RF-1099 bagadusas. <em type="bold">Láigotkeahtes norgalaš ealáhusopmodat </em>Láigotkeahtes norgalaš ealáhusopmodaga livnnetárvu galgá meroštallot šabloŋgavuogi mielde opmodaga sajádaga, opmodatšlája ja areála vuođul. Livnnetárvvu rehkenastimii galggat atnit kalkuláhtora láigotkeahtes ealáhusopmodagas dás skatteetaten.no. Jus diibmá addet opmodaga ovddas RF-1098 skovi ja devdet láigotkeahtes ealáhusopmodaga diehtosajiid, de lea Vearroetáhta dutnje ovdagihtii deavdán livnnetárvui evttohusa daid dieđuid vuođul. Jus ovdagihtii devdon livnnetárvu lea riekta, de it dárbbaš addit RF-1098. Jus ii leat riekta, de fertet deavdit RF-1098 ja sirdit rivttes supmi vearrodieđáhussii. Jus omd. diimmá skovis ii leat šat riekta dat mii lea areála birra ja makkár opmodat lea, de fertet addit dieđuid RF-1098 skovis. Galggat vel deavdit RF-1098, jus láigotkeahtes opmodagas jorrá dat láigohuvvon opmodahkan, ja nuppegežiid. Jus ii leat vearrodieđáhussii ovdagihtii devdon makkárge submi, omd. go 2013:s leat oastán opmodaga, de fertet deavdit RF-1098 ja sirdit livnnetárvvu vearrodieđáhussii. Dárkilat dieđuide geahča RF-1099 bagadusa. <em type="bold">Alimusrádjá (sihkarvuohta) </em>Ealáhusopmodaga livnnetárvu galgá vuoliduvvot vearromáksi gáibádusa mielde jus dat lea badjel 60 proseantta opmodaga duođaštuvvon gávpeárvvus. Vuolideapmi eaktuda ahte sáhtát duođaštit opmodaga gávpeárvvu. Gávpeárvu sáhttá omd. duođaštuvvot távsttain dahje árvoárvvoštallamiin. Duođaštus galgá ovdanbiddjot dušše jus Vearroetáhta dan sihtá. Dát regel gusto sihke opmodagaide mat leat Norggas ja daidda mat leat olgoriikkas. <em type="bold">Dáluid ja joavdoviesuid láigoviessosajit </em>Dáluid ja joavdoviesuid viessosajiid eanaláigovuoigatvuođat adnojit álo áigeráddjekeahttá (agálašbisti). </p>
<p>Dákkár láigolašgaskavuođaide leat sierra vearroregelat. <em type="bold">Láigoviessosajit joavdoviesuide </em>Láigolažžan galggat opmodatvearuhuvvot dego viessosaji oamasteaddjin. Viessosaji árvu galgá danne biddjot huksehusa(-id) livnnetárvvu oassin. Opmodaga (oktan viessosajiin) opmodatárvu galgá čállot 4.3.3 postii. Jus ieš it leat ovdal lasihan viessosaji árvvu huksehusa livnnetárvui, de ii leat viessosaji árvolasáhus mielde dan ovdagihtii devdon 2013 livnnetárvvus. Dalle fertet lasihit dan ovdagihtii supmi 4.3.3 poasttas. Viessosaji lasáhus biddjui 2008:s šabloŋgalaččat 10 geardde 2008 jahkásaš láigodivadii. 2013 ovddas galgá livnnetárvu biddjot 13,31 geardde 2008 jahkásaš láigodivadii. Dus lea vealgegessosii gáibádus dan geažil go leat geatnegas máksit láigodivada (kapitaliserejuvvon láigodivada). 2013 ovddas šaddá vealgegeasus 10 geardde jahkásaš láigodivada. Jus láigodivat lea jagis nuppástuhtton, de anát dan mii gusto jagi loahpas. Vealgegessosa galgá čállit 4.8.1 postii. <em type="bold">Dálloovttasoamasteaddjit </em>Dálloovttasoamasteaddjiide guđiin lea joavdoviessu huksehusas(-in) láigoeatnamiin galgá vealgegeasus leat ovdagihtii devdon jus viessoovttasoamastus lea Vearroetáhtii sádden livnnetdieđáhusaid. Geahča 4.8.1 poastta. Juohke ovttasoamasteaddji ferte ieš lasihit livnnetárvvu 4.3.3 poasttas bajábeale njuolggadusaid mielde. Du 2008 láigodivada juogadasa birra dieđuid oaččut viessoovttasoamastusas. <em type="bold">Ássanvuoigatvuođasearvvi juogadaseaiggádat </em>Dállofidnuid juogadaseaiggádiidda guđiin lea joavdoviessu huksehusas(-in) láigoeatnamiin galgá vealgegeasus ja livnnetárvu leat ovdagihtii devdon jus dálloovttasoamastus lea Vearroetáhta sádden livnnetdieđáhusaid. Geahča fidnu dieđáhusa ja 4.3.1 ja 4.8.1 poasttaid. <em type="bold">Livnnetárvvu vuolideapmi </em>Jus alideapmi dagaha ahte opmodaga livnnetárvu šaddá sakka badjel tákstadási buohtalasti opmodagaiguin gielddas muđui, dahje gávpeárvvus 30 proseantta, de sáhttá láigolaš gáibidit dan vuoliduvvot. Geahča dárkilat dán birra <span type="quote">«Dállu ja eará giddodat»</span> 49. siiddus. <em type="bold">Bearašviesuid láigoviessosajit </em>Viessosaji árvu gullá dálloopmodaga opmodatávvu oassái. Dálu opmodatvearuheami birra, geahča 4.3.2 poastta. Dus lea vealgegessosii gáibádus dan geažil go leat geatnegas máksit láigodivada (kapitaliserejuvvon láigodivada). 2013 ovddas šaddá vealgegeasus 10 geardde jahkásaš láigodivada. Jus láigodivat lea jagis nuppástuhtton, de anát dan láigodivada mii gusto jagi loahpas. Vealgegessosa galgá čállit 4.8.1 postii. <em type="bold">Dálloovttasoamasteaddjit </em>Viessoovttasoamasteaddjiide guđiin leat huksehus(-at) láigoeatnamiin galgá vealgegeasus leat ovdagihtii devdon jus viessoovttasoamastus lea Vearroetáhtii sádden livnnetdieđáhusaid. Geahča 4.8.1 poastta. <em type="bold">Ássanvuoigatvuođasearvvi dahje dállooasusfidnu juogadaseaiggádat </em>Dállofidnuid juogadaseaiggádiidda guđiin leat huksehus(-at) láigoeatnamiin galgá vealgegeasus leat ovdagihtii devdon jus dállofidnu lea Vearroetáhtii sádden dieđáhusaid. Geahča fidnu dieđáhusa ja 4.8.1 poastta. </p>
<p><em type="bold">Láigoheaddjit </em>Láigoheaddji ii galgga opmodatvearuhuvvot dan láigohuvvon viessosaji árvvu ovddas. Láigoheaddji lea dan sadjái opmodatvearrogeatnegas iežas vuoigatvuođa ovddas gáibidit láigodivada, namalassii láigodivada kapitaliserejuvvon árvvu. 2013 ovddas šaddá submi 10 geardde jahkásaš láigodivada. Jus láigodivat lea nuppástuhtton dan jagis, de adno dat láigodivat mii gusto jagi loahpas. Láigoheaddji galgá čállit láigodivada kapitaliserejuvvon árvvu 4.5.4 postii. Jus láigohuvvon viessosadji gullá ovdagihtii devdon submái, de ferte láigohuvvon viessosaji árvu das gessot. Jus visot opmodat lea láigohuvvon, de sihkkojuvvo olles livnnetárvu. Dieđuide mo dán galgá vuolidit, geahča skatteetaten.no/festetomt. <em type="bold">Giddodat olgoriikkas </em>Dábálaččat leat vearrogeatnegasat Norggas giddodaga opmodat olgoriikkas, das boahtu ja vuoitu vuovdimis. Dát gusto luopmorusttegiid (<span type="quote">«time-share»</span>) juogadasaidege olgoriikkas ja olgoriikkalaš <span type="quote">«time-share»</span> fidnuid juogadasaide, go dát adnojit giddodahkan. Go olgoriikkas giddodaga opmodat, das boahtu ja vuoitu vuovdimis eai leat vearrogeatnegasat Norggas, de fertet datte čilget boađu jna. vearrodieđáhusas dahje sierra mildosis. <em type="bold">Boahtu giddodagas olgoriikkas </em>Boahtu giddodagas olgoriikkas lea dábálaččat vearrogeatnegas Norggas. Go giddodat lea dakkár riikkas mainna Norggas lea vearrošiehtadus ja mii atná juohkinmálle garvin dihtii guovttegeardán vearuheami, de ii galgga giddodaga boahtu vearuhuvvot Norggas. Guđe riikkaide dát guoská oainnát 60. siiddus. Go boahtu giddodagas mii lea olgoriikkas lea vearrogeatnegas Norggas, de galgá boahtu mearriduvvot norgalaš regeliid mielde. Iežas atnu dan dálus/joavdodálus olgoriikkas lea vearuheapme seammaláhkai go jus dállu/joavdodállu lea Norggas. Jus láigohat joavdodálut olgoriikkas, de leat láigohanboađut vearuheamit gitta 10 000 kr rádjai. Jus láigohanboađut leat eanet, de lohkko 85 proseanta badjilmannis vearrogeatnegas nettoboahtun. Netto badjebáza čállo 2.8.5 postii. Geahča <span type="quote">«Dállu ja eará giddodat»</span> 49. siiddus. Vearrogeatnegas láigoboađut giddodagas olgoriikkas galget čállot 2.8.5 postii. Fertet deavdit ja addit <span type="quote">«Giddodaga láigoheapmi jna.»</span> (RF-1189) skovi. Láigoheami vuollebáza čállo 3.3.12 postii. It galgga addit RF-1189 skovi jus ieža atnibehtet joavdoopmodaga. Sáhttá gáibidit gessosa norgalaš vearus dan olgoriikkalaš vearu ovddas mii adno opmodat- dahje boahtovearrun. Jus gáibidat dákkár gessosa, de ferte olgoriikkalaš vearromáksin duođaštuvvot. Fertet vel addit <span type="quote">«Fradrag for skatt betalt i utlandet av person – kreditfradrag»</span> (RF-1147) skovi, geahča bagadusa RF-1148. Ii sáhte gáibidit gessosa norgalaš vearus olgoriikkalaš opmodatvearu ovddas. Go dan giddodaga boahtu mii lea olgoriikkas lea vearrogeatnegas Norggas, de sáhttá gáibidit boahtogessosa dan opmodatvearu ovddas maid leat máksán olgoriikkas. Go giddodagas olgoriikkas lea vearuhis atnu Norggas, de ii sáhte gáibidit gessosa olgoriikkalaš opmodatvearus dahje eará vearus mákson olgoriikkas. Dákkár anu birra, geahča <span type="quote">«Dállu ja eará giddodat»</span> 49. siiddus. </p>
<p type="listitem">Vuoitu/massin vuovdimis giddodaga olgoriikkas  Vuoitu vuovdimis dahje eará realisašuvnnas giddodaga olgoriikkas lea dábálaččat vearrogeatnegas Norggas.  Massin go vuovdá giddodaga olgoriikkas lea dábálaččat geasusvuoigaduvvon. Geahča <span type="quote">«Dállu ja eará  giddodat»</span> 49. siiddus.    Go giddodat lea dakkár riikkas mainna Norggas lea vearrošiehtadus ja mii atná juohkinmálle garvin dihtii  guovttegeardán vearuheami, de ii galgga vuoitu vearuhuvvot Norggas. Dus iige dalle leat  geasusvuoigatvuohta massima ovddas. Guđe riikkaide dát guoská oainnát tabeallas olgešbealde.    Vearrogeatnegas vuoitu giddodaga olgoriikkas vuovdimis dahje eará realisašuvnnas, galgá čállot 3.1.11  postii.    Jus gáibidat gessosa norgalaš vearus dan vearu ovddas maid leat máksán olgoriikkas vuoittu ovddas, de ferte  máksin duođaštuvvot. Fertet vel addit <span type="quote">«Fradrag for skatt betalt i utlandet av person – kreditfradrag»</span> (RF-1147) skovi, geahča RF-1148 bagadusa.    3.3.6 postii  čállo massin go vuovdá dahje earaláhkai realisere giddodagas olgoriikkas mii lea  geasusvuoigaduvvon Norggas. Galggat addit dieđuid opmodaga birra ja mo leat meroštallan massima.  Vearroetáhta sáhttá gáibidit duođaštusa.  --------------------------------------------  Jus opmodat lea ovtta daid riikkain mat vulobealde leat namuhuvvon, de ii galgga opmodat ja boahtu  vearuhuvvot Norggas. Ii šatta dievas geasus velggiide iige vealgereanttuide. Jus eaiggádušat dálu dahje  joavdodálu dušše Belgias, Bulgárias, Itálias, Kroátias, Maltas dahje Duiskkas, de addo datte dievas geasus  vealgereanttuid ovddas.</p>
<p type="listitem">Barbados</p>
<p type="listitem">Belgia</p>
<p type="listitem">Benin</p>
<p type="listitem">Bosnia-Hercegovina</p>
<p type="listitem">Brasil</p>
<p type="listitem">Bulgaria</p>
<p type="listitem">Duiska</p>
<p type="listitem">Filippiinnat</p>
<p type="listitem">Hollándalaš Antilat</p>
<p type="listitem">Indonesia</p>
<p type="listitem">Israel</p>
<p type="listitem">Italia</p>
<p type="listitem">Kenya</p>
<p type="listitem">Kina</p>
<p type="listitem">Kroatia</p>
<p type="listitem">Malta</p>
<p type="listitem">Marokko  Montenegro</p>
<p type="listitem">Serbia</p>
<p type="listitem">Sri Lanka</p>
<p type="listitem">Tunisia</p>
<p type="listitem">USA</p>
<p type="listitem">Zimbabwe ----------------------------------------------------------------  Jus opmodat lea ovtta daid riikkain mat vulobealde leat namuhuvvon, de ii galgga boahtu vearuhuvvot  Norggas. Ii šatta dievas geasus vealgereanttuid ovddas.</p>
<p type="listitem">Egypta</p>
<p type="listitem">Elfenbenariddu</p>
<p type="listitem">Jamaica</p>
<p type="listitem">Malaysia</p>
<p type="listitem">Mátta-Korea</p>
<p type="listitem">Pakistana</p>
<p type="listitem">Trinidad ja Tobago</p>
<p>Zambia ------------------------------------------------------------------ Jus opmodat lea Mexicos, de ii galgga opmodat vearuhuvvot Norggas. Ii šatta dievas geasus velggiid ovddas. ----------------------------------------- <em type="bold">Opmodat giddodagas olgoriikkas </em>Opmodat giddodagas lea dábálaččat vearrogeatnegas Norggas. Go giddodat lea dakkár riikkas mainna Norggas lea vearrošiehtadus mii atná juohkinmálle garvin dihtii guovttegeardán vearuheami, ii galgga giddodaga opmodat vearuhuvvot Norggas. Guđe riikkaide dát guoská oainnát gurutbeale bálsttás. Visot opmodat giddodagas olgoriikkas ferte liikká vearrodieđáhusas almmuhuvvot. Almmut vel guđe riikkas opmodat lea. Opmodat giddodagas olgoriikkas galgá čállot 4.6.1 postii, maiddái giddodat mii ii leat vearrogeatnegas Norggas. Livnnetárvu galgá biddjot norgga regeliid mielde. Árvobidjama birra, geahča 4.3.3 ja 4.3.5 poasttaid. Dálloopmodagat olgoriikkas árvobiddjojit seammaláhkai go joavdoopmodagat Norggas. Joavdoopmodagaid árvobidjama birra, geahča 4.3.3 poastta. Jus ovdal ii leat mearriduvvon makkárge norgalaš livnnetárvu, de deavdá Vearroetáhta dán poastta. Vearroetáhta dárbbaša dieđuid das makkár opmodat lea (joavdoopmodat, viessosadji jna.), guđe riikkas dat lea, goas dat lea oston (beaivi), olu mávssii ja vuovdinárvvu, jus dat leš. Dat opmodatárvu mii lea mearriduvvon olgoriikkalaš vearroeiseválddiin, ii galgga biddjot vuođđun. Jus leat addán dieđuid opmodaga birra 2012 vearrodieđáhusas, de galgá livnnetárvu vearrodieđáhussii ovdagihtii leat čállon. Jus opmodat lea láigohuvvon ealáhusopmodat, de galggat deavdit <span type="quote">«Formue av næringseiendom»</span> (RF-1098) skovi, geahča 4.3.5 poastta. <em type="bold">Velggiid ja vealgereanttuid ovddas geasus </em>Jus dus lea loatna olgoriikkas, de fertet duođaštit olu vealgereanttuid leat máksán. Olgoriikkalaš lonejeaddjiide vealgereanttut leat geasusvuoigaduvvon dušše jus reantogollu duođaštuvvo. Vearroetáhta sáhttá addit dárkilat dieđuid das makkár duođaštus gáibiduvvo. </p>
<p type="listitem">It oaččo dievas gessosa velggiid/vealgereanttuid ovddas go opmodat/boahtu giddodagas olgoriikkas ii  dárbbaš Norggas vearuhuvvot vearrošiehtadusa mielde. Guđe riikkaide dát guoská oainnát gurutbealde.    Leat sierranas regelat jus eaiggádušat dálu dahje joavdodálu eará EEO-riikkas, ja opmodat, boahtu ja vuoitu  leat vearuheamit Norggas vearrošiehtadusa mielde dainna riikkain gos dállu dahje joavdodállu lea. Dalle  oaččut datte dievas gessosa velggiid ja vealgereanttuid ovddas. 2013 boahtojahkái guoská dát dušše jus lea  dállu dahje joavdodállu Belgias, Bulgárias, Itálias, Kroátias, Maltas ja Duiskkas. Jus leat gáibidan gessosa  vealggi ja/dahje vealgereanttuid ovddas dan riikkas gos dállu ja joavdodállu lea, de it oaččo geassit supmi  Norggas. Danne fertet 4.6.1 poasttas dieđihit guđe gessosiid leat gáibidan dan riikkas gos dállu dahje  joavdodállu lea.     Daid háviid go vealggit/vealgereanttut galget ráddjejuvvot, juogaduvvojit ollislaš vealggit ja vealgereanttut  Norggas ja olgoriikkas dan juohkinčoavdaga mielde mii lea vuođđuduvvon gorrái gaskal árvvu giddodagas  mii ii vearuhuvvo Norggas, ja dan árvvu mii lea vearromáksi visot háldoomiin. Vealggit ja vealgereanttut  mat juohkimis lágiduvvojit giddodahkii olgoriikkas, eai leat geasusvuoigaduvvon Norggas. Seamma  juohkinčoavdaga galgá atnit velggiide ja vealgereanttuide. Beallelaččaide galget goappašiid vealggit ja  vealgereanttut váldot juohkimii mielde. Boahtojagi juovlamánu 31.b. árvvut dat galget biddjot vuođđun. Dát  mearkkaša ahte vealggi/vealgereanttuid geasus galgá ráddjejuvvot dušše go vearromáksi jahkemolsašumis  oamasta giddodaga olgoriikkas.    Vealge-/vealgereantojuohkin galgá dahkkot vaikke giddodat olgoriikkas ii vearuhuvvo.    Árvu giddodagas olgoriikkas ja vearromáksi eará ollislaš vearrogeatnegas háldoomiin, galgá mearriduvvot  norgalaš livnnetárvui (verolaš opmodatárvui). Árvobidjama birra, geahča ovddabealde. Opmodat Norggas  lea vearrogeatnegas opmodat maŋŋil reaidaruđa, dállodávviriid ja eará gándimiid bođusupmi gessosa.      Vearroetáhta mearrida árvvu giddodagas olgoriikkas ja juohká velggiid ja vealgereanttuid vearrodieđáhusa  dieđuid vuođul. Vealge- ja vealgereantojuohkima regelat gustojit daid háviidge go luopmohuksehusa (<span type="quote">«timeshare»</span>) juogadasat olgoriikkas ja olgoriikkalaš <span type="quote">«time-share»</span> fidnuin adnojit giddodahkan, mat eai  vearuhuvvo Norggas.      Gollobuhtadus  Gollobuhtadusat leat addosat mat galget máksit goluid dan oktavuođas go doaimmaha barggu, dahkamuša  dahje ámmáha, omd. borran-, telefon-, mátke- ja biilabuhtadusaid. Jus gollobuhtadus lea alibut goluid, de lea  badjebáza vearrogeatnegas ja galgá čállot 2.1.4 postii.  Jus buhtadus lea uhcit go golut, de sáhtát gáibidit gessosa vuollebáhcaga ovddas 3.2.2 poasttas, jus it gáibit  uhcimusgessosa. Jus gáibidat uhcimusgessosa, de lea vuollebáza das mielde.    Dát ii datte gusto buhtadussii dakkár vuollebáhcagii mainna máksá lassigoluid go bargoorrun ii leat ruovttus.  Dákkár vuollebáhcagiid sáhttá geassit lassin uhcimusgessosa, ja galgá čállot 3.2.7 postii. Vuollebáhcaga  buhtadit ruovttufitnamiidge sáhttá geassit lassin uhcimusgessosa. Vuollebáhcaga galgá čállit 3.2.9 postii.    -----------------------------------------------------  Vearroetáhta sáhttá gáibidit duođaštit ahte buhtadus lea gokčan goluid mat leat virggis čoggon. Dát gusto  vaikke leage ožžon buhtadusa stáhta mátkeregulatiivva mielde (sierrašiehtadus). Duođaštusgáibádus mearkkaša omd. ahte sihtama mielde fertet ovdanbidjat jotkkolaš bajásbidjama das maid leat dahkan dán  bargodilis.    Biilabuhtadusa birra, geahča <span type="quote">«Biila»</span>  46. siiddus.    Borranbuhtadus virgemátkkis idjademiin – sisriikkas ja olgoriikkas  Virgemátkkiin Norggas ii buhtaduvvo vearrogeatnegas badjebáza go ieš leat máksán visot borrangoluid, ja  máksámuš jándora nammii ii leat badjel:</p>
<p type="listitem">670 kr hoteallaorrumis go iđitborran ii gula latnjahaddái</p>
<p type="listitem">603 kr hoteallaorrumis go iđitborran gullá latnjahaddái</p>
<p type="listitem">295 kr eará orrumis vuoššanvejolašvuođa haga, omd. penšunáhta dahje láigolatnja/bráhkká</p>
<p type="listitem">192 kr eará orrumis vuoššanvejolašvuođain (láigolatnja/bráhkká dahje priváhta idjadeapmi)    Virgemátkkiin olgoriikkas eai adno máksámušat stáhta máksomeriid mielde dan guoski riikkas addit  badjebáhcaga go sáhtát duođaštit ahte leat orrun hoteallas. Jus leat idjadan eará láhkai, de gustojit seamma  máksomearit go sisriikka mátkkiin.    Sirdobargit – borranseastin ruovttus  Bálkkolaččat galget vearuhuvvot seston borrangoluid ovddas ruovttus sirdobargiorrumis (namalassii go  orrun eret ruovttus ii leat virggi/ámmáha mátkki geažil) go:</p>
<p type="listitem">bargoaddi fuolaha borrama ja orruma (hálddahuslaš dikšun)</p>
<p type="listitem">golut leat mákson rehkega mielde</p>
<p>Borranseastin meroštallo 80 kr jándora nammii. Submi lea almmuhuvvon bálká- ja geassindieđáhusa 143-A kodas. <em type="bold">Borranbuhtadus virgemátkkis idjadeami haga – sisriikkas ja olgoriikkas </em>Go borranbuhtadus virgemátkkiin idjadeami haga lea mákson gitta a) 175 kr gitta 5 diibmosaš mátkkiide (legitimerejuvvon máksomearri) á) 195 kr 5 diibmosaš gitta 9 diibmosaš mátkkiide b) 300 kr 9 diibmosaš gitta 12 diibmosaš mátkkiide c) 495 kr badjel 12 diibmosaš mátkkiide ii adno dát addán vearrogeatnegas badjebáhcaga. Oažžun dihtii gessosa dákkár buhtadusa vejolaš vuollebáhcagis, de ferte goluid mat gusket visot dákkár buhtadussii sáhttit duođaštit sihtama mielde. Buhtadusa vuollebáza virgemátkkis idjadeami haga lea uhcimusgessosis mielde go dat adno. <em type="bold">Gollobuhtadus máksit ruovttufitnama goluid </em>Jus leat ožžon buhtadusa máksit ruovttufitnamiid goluid, de it galgga vearuhuvvot buhtadusa ovddas jus dat ii leat badjel dan gessosa maid livččet sáhttán gáibidit dákkár buhtadusa haga, geahča 3.2.9 poastta. Gessosa meroštallamis galgá 13 950 kr iežasoassi vuos gessot ruovttu ja bissovaš bargosaji gaskasaš mátkegessosis. Vejolaš báhcán iežasoassi gesso fitnangessosis. Jus buhtadus lea alibut go báhcán geasus, de galgá erohus čállot boahtun 2.1.4 postii, geahča 1 ovdamearkka. Jus dat lea vuolibut, de galgá erohus (vuollebáza) čállot geasusin 3.2.9 postii. <em type="bold">Spiehkastat guđiin lea 10 proseantta standárdageasus </em></p>
<p>Mo meannudit buhtadusa ruovttufitnamiidda go bargoaddi máksá goluid ollásit dahje belohahkii sidjiide guđet gáibidit standárdagessosa olgoriikkalaš bargiid ovddas, geahča <span type="quote">«Rettledning for utenlandske arbeidstakere og selvstendige næringsdrivende»</span> dás skatteetaten.no. <em type="bold">Elektrovnnalaš gulahallanbálvalusaide (telefovdna, govdafierbmi jna.) buhtadus </em>Vearrogeatnegas badjebáza buhtadusas telefovdnii ja govdafierbmái jna. meroštallo seamma regeliid mielde go jus bálkkolaš oažžu máksot goluid naturálaaddosin, geahča <span type="quote">«Naturálaaddosat – árvobidjan»</span> 68. siiddus. Jus bargoaddi máksá bálkkolačča mávssuid virggálaš ságastallamiid ovddas ja dát leat dárkilat čielggaduvvon rehkegiin, de sáhttá bálkkolaš oažžut dan vearuheapmin. Čielggadeamis fertejit dalle leat doarvái dieđut nu ahte lea čabučielggas ahte justá dát gollu lea virggálaš anu geažil. Čielggadeamis ferte omd. leat beaivi, diibmomearri, guđe nummarii lea čuojahan, vuostáváldi namma ja ságastanáigi. Bissovaš divadiid golut nugo doallan ja sullasaččat, eai adno virggálaš máksun, eaige sáhte danne máksot ruovttoluotta vearuheapmin. ------------------------------------------------ <em type="bold">1 ovdamearka </em>Badjebázameroštallan - ruovttufitnamat: Ožžon gollobuhtadusa ruovttufitnamiin 12 000 kr Geasus bargomátkki ovddas ovdal iežasoasi (geahča 3.2.8 poastta) 5 000 kr Geasus ruovttufitnama ovddas ovdal iežasoasi (geahča 3.2.9 poastta) 11 000 kr </p>
<p>Badjebáza mii galgá čállot 2.1.4 postii meroštallo ná: Ožžon gollobuhtadusa ruovttufitnamiin 12 000 kr</p>
<p>Geasus ruovttufitnamiid ovddas ovdal iežasoasi 11 000 kr</p>
<p>Báhcán iežasoassi (13 950 kr – 5 000 kr) – 8 950 kr</p>
<p>Geasus masa vearromáksis livččii gáibádus jus ii lean mákson buhtadus 2 050 – 2 050 kr</p>
<p>Badjebáza 9 950 kr <em type="bold">2 ovdamearka </em>Bargoaddi addá buhtadusa telefovdnii ja govdafierbmái 4 000 kr. Bálkkolaš máksá ieš 5 000 kr. Duohta golut (bissovaš golut + atnu) 9 000 kr – Vearuhis submi 1 000 kr = kr 8 000 kr </p>
<p type="listitem">Ráddjejuvvon guovtti bálvalusa alimussubmái  6 000 kr  – Bálkkolačča iežasmáksin    5 000 kr   = Vearrogeatnegas badjebáza  1 000 kr       Heaggadáhkádus  Heaggadáhkádusain oaivvilduvvo dáhkádusortnet mii laktašuvvo soapmása heggii ja dearvvasvuhtii. Dás  máinnašuvvojit vearroregelat guovttelágan heaggadáhkádussii:</p>
<p type="listitem">kapitáladáhkádusaide</p>
<p type="listitem">heaggareantodáhkádusaide    Kapitáladáhkádusat sáhttet juogo čállot sieiva riskadáhkádussan dahje lotnolas dáhkádussan.  Heaggareantodáhkádusat (heaggareanttut) leat álo lotnolas dáhkádusat. Lotnolas dáhkádusat leat  riskadáhkádus ja seastin. Dušše dáhkádusaid seastinoassi vearuhuvvo ja máinnašuvvo vulobealde. Eai  máinnašuvvo oktagaslaš heaggareanttut mat čuvvot sierra vearroregeliid mat gustojit oktagaslaš  penšunšiehtadusaide/oktagaslaš penšunortnegiidda (IPA ja IPS).    Sihke heaggareanttut ja kapitáladáhkádusat čállojit dábálaččat dáhkiduvvon vuoittuin. Šiehtadusaide  dáhkiduvvon vuoittu haga (Unit Link) lea vuoitu dan duohken mo vuoitu lea daid árvobábirjuogadasain  maidda seastinruhta lea biddjon. Eaktun lea ahte dáhkiduvvon vuoittu haga dáhkádusšiehtadusain lea  doarvái dáhkádusoassi vearuhuvvot daid regeliid mielde mat gustojit kapitála- ja heaggareantodáhkádusaide.    Heaggareanttut  Máksámušat  Heaggareantodáhkádusa termiidnamáksámušat leat dábálaččat dievas vearrogeatnegasat kapitálaboahtun.  Seastinoasi vuoitu ii vearuhuvvo dađistaga, nu go báŋkobidjamiid reantoboađut. Jus lága eavttut buktaga ja  dáhkádusáiggi hárrái leat devdon, de lea datte vearrogeatnegasvuohta ráddjejuvvon máksámuša dan oassái  mii lea badjel ovdalis mákson premiija. Vearrogeatnegasvuođas gusto dát ráddjen dalle go heaggareanttut  leat čállon dakkár fidnus mas lea dahje lea leamaš lohpi jođihit dáhkádusdoaimma Norggas. Dát gusto eanaš  heaggareantošiehtadusaide mat dahkkojit Norggas. Šiehtadusaide fidnuiguin eará EEO-riikkas, dahje  oalgeossodagaiguin dakkár fidnuin mat eai leat EEO-guovllus, ferte árvvoštallat leatgo dát eavttut devdon.    Jus heaggareanttut máksojit olgoriikkalaš dáhkádusfidnus mas ii leat iige leat leamaš vuoigatvuohta jođihit  dáhkádusdoaimma Norggas, lea olles máksámuš vearrogeatnegas boahtu ja čállo vearrodieđáhusa 2.2.2  postii. Oktagaslaš heaggareanttuid vearrogeatnegas boahtu čállo vearrodieđáhusa 2.6.2 postii. Dáhkiduvvon  vuoittu haga oktagaslaš heaggareanttuide sáhttá šaddat massin mákson ruđa ektui. Dákkár massin lea  geasusvuoigaduvvon dáhkádusa máksámušas, ja galgá čállot 3.3.7 postii.    Vearrodieđáhusa 2.6.2 postii čállojit vearrogeatnegas máksámušat heaggareanttuin mat leat čállon  joatkkadáhkádussan ja vearrogeatnegas máksámušat heaggareanttuin čállon oktagaslaš penšunortnega lága  mielde, main ii leat addon boahtogeasus livnnegis. 2.2.2 postii čállojit vearrogeatnegas máksámušat  heaggareanttuin mat leat čállon joatkkadáhkádussan ja vearrogeatnegas máksámušat heaggareanttuin čállon  oktagaslaš penšunortnega lága mielde, main leat addon boahtogeasus livnnegis,. Submi lea ollásit  vearrogeatnegas, ja galgá meroštallat oadjodivat vuollegis máksomeriin.    Máksámušat kollektiivva heaggareanttuin ásahuvvon ovdal ođđajagemánu 1.b. 2007 leat ollásit  vearrogeatnegasat, ja galgá meroštallat oadjodivada vuollegis máksomeriin dan supmis mii galgá čállot 2.2.2  postii. Máksámušaide kollektiivva heaggareanttuin ásahuvvon ođđajagemánu 1.b. 2007 rájes, lea  vearrogeatnegasvuohta ráddjejuvvon máksámuša dan oassái mii lea badjel ovdalis mákson premiija ja galgá  čállot 2.6.2 postii.      Vearrokoarttas ii leat vuhtii váldon vearrogeatnegas boahtu heaggareanttus mii lea čállon fidnus mii ii leat  Norggas. Vuosttas máksámušas berret danne váldit oktavuođa Vearroetáhtain vai čálášii ovdavearu vai it  dárbbaš máksit báhcánvearu ja reanttuid.</p>
<p><em type="bold">Opmodat </em>Oktagaslaš heaggareantodáhkádusaid ruovttoluottaoastinárvu lea dábálaččat opmodatvearrogeatnegas. Opmodatgeatnegas submi galgá čállot 4.5.2 postii. Jus heaggareantodáhkádusa lea háhkan olbmoroasmmohuvvama mieđihuvvon buhtadusruđain roasmmohuvvanbuhtaduslága 3 kapihttala olis, ja buhtadussubmi lea mearriduvvon čadni mađđásiin ovdal golggotmánu 6.b. 2006, de ii leat heaggareantodáhkádus dattege vearrogeatnegas opmodahkan. Dát gusto dušše dalle go buhtadussubmi ollásit dahje belohahkii lea adnon heaggareanttuid oastimii ovdal geassemánu 30.b. 2007. Spiehkastat opmodatvearus ii gusto heaggareantodáhkádussii háhkkon mieđihuvvon buhtadusruđaiguin roasmmohuvvanbuhtaduslága § 3-2 a olis. Oktagaslaš heaggareantodáhkádus lea aŋkke spiehkastuvvon opmodatvearrogeatnegasvuođas jus boahtojagis leat 21 jahkásaš dahje nuorabut (riegádan 1992 dahje dan maŋŋil) ja háhkan heaggareanttu dihto geardelunddot buhtadusruđaiguin dahje dáhkádusmáksámušaiguin olbmoroasmmohuvvama dahje fuolaheaddji massima ovddas. Guđe máksámušat addet vuoigatvuođa luvvejuvvot opmodatvearus, dallege go dat leat biddjon oktagaslaš heaggarentui, geahča bajábealde Váhnemat ja mánát, Gearddelunddot buhtadus ja dáhkádusmáksin mánáide ja nuoraide. Árvu dakkár oktagaslaš heaggareantošiehtadusain mat leat sohppon fidnuiguin main ii leat dahje ii leat leamaš lohpi jođihit dáhkádusdoaimma dáppe riikkas, ii leat opmodatvearrogeatnegas. Oktasaš heaggareantodáhkádusaid árvu ii leat opmodatvearrogeatnegas. <em type="bold">Kapitáladáhkádus </em>Kapitáladáhkádus lea dáhkádus mas dáhkádusmáksámuš lea dihto submi. Dábálaš lea ahte dát mákso geardelunddot submin, muhto submi sáhttá leat juhkkon termiinnaide. Kapitáladáhkádusat dáhkiduvvon vuoittuin vearuhuvvojit dađistaga seastinoasi jahkásaš vuoittus. Kapitáladáhkádusaide dáhkiduvvon vuoittu haga, vearuhuvvo vuoitu easka máksámušas. Kapitáladáhkádusat seastinoasi haga eai meannuduvvo dás. <em type="bold">Kapitáladáhkádus dáhkiduvvon vuoittuin Vuoitu </em>Jahkásaš meroštallon vuoitu lea vearrogeatnegas boahtu, vaikke máksámuš ii galgga leat ovdal maŋŋil šiehtaduvvon áigemuttus. Vearuheapmi lea dađistaga, muhto jagi maŋŋil dinenjagi. Dát mearkkaša ahte 2013:s vearuhuvvot vuoittu ovddas mii lea dinejuvvon 2012:s. Fidnu dat mearrida vuoittu. Dáhkádusain maid lea čállán norgalaš fidnuin dahje olgoriikkalaš fidnuid norgalaš oalgefidnuin, sáhtát bivdit fidnu geassit vearu dán boađu vearu máksimii. Boahtu čállo vearrodieđáhusa 3.1.4 postii. Dáhkádusat čállon fidnuin eará EEO-riikkas vearuhuvvojit seammaláhkai, geahča datte boddosaš regela birra vulobealde. Dákkár dáhkádusaide fertet almmuhit vearrogeatnegas boađu vearrodieđáhusa 3.1.11 postii, ja Vearroetáhta sihtama mielde sáhttit ovdanbidjat duođaštusa das mo submi lea šaddan. Vearroetáhta ii leat vuhtii váldán vearrogeatnegas boađu kapitáladáhkádusas mii lea čállon fidnus mii ii leat Norggas. Danne berrešit váldit oktavuođa Vearroetáhtain vai čálašii ovdavearu vai it dárbbaš máksit báhcánvearu ja reanttuid. </p>
<p><em type="bold">Máksámuš </em>Máksámuš kapitáladáhkádusas dáhkiduvvon vuoittuin ii adno dábálaččat vearrogeatnegas boahtun. Go dákkár kapitáladáhkádus lea čállon maŋŋil ođđajagemánu 1.b. 1986 dakkár fidnuin mat eai leat EEOguovllus, de galgá datte visot máksámuš vearuhuvvot mákson premiijaid gessosa haga. Submi čállo vearrodieđáhusa 3.1.11 postii. Ii datte vearuhuvvo oarbásiidda máksámuš olgoriikkalaš dáhkádusfidnuin. <em type="bold">Ovddeš boddosaš regel 2004 boahtojahkái </em>Jus leat čállán kapitáladáhkádusa dáhkiduvvon vuoittuin dakkár fidnuin mat leat eará EEO-riikkas, ja 2004 boahtojahkái gáibidit vearuhuvvot ovdalis jagiid vuoittu ovddas boddosaš regela mielde, de it galgga vearuhuvvot dáhkádusa máksámušaid ovddas. 2004 maŋŋil galggat datte jahkásaččat vearuhuvvot dáhkádusa dinejuvvon vuoittu ovddas. Ferte ovdal 2004 vearrodieđáhusa addináiggi sáddet gáibádusa vearuhuvvot boddosaš regela mielde. Jus it gáibidan vearuhuvvot boddosaš regela mielde kapitáladáhkádusaide dáhkiduvvon vuoittuin eará EEO-riikkas, de lea dáhkádusa máksámuš belohahkii vearrogeatnegas. Máksámuša dat oassi lea vearrogeatnegas, mii siskkilda premiija máksán ovdal ođđajagemánu 1.b. 2004 ja oppalaš vuoitu dinejuvvon ovdal namuhuvvon beaivvi. Máksámuša báhcán oassi ii vearuhuvvo. 2004 maŋŋil galggat vearuhuvvot jahkásaččat dáhkádusa dinejuvvon vuoittus. Vearrogeatnegas supmit čállojit 3.1.11 postii. <em type="bold">Opmodat </em>Opmodatlivdnemis árvobiddjo kapitáladáhkádus ruovttoluottaoastinárvvus 100 prosentii. Submi čállo vearrodieđáhusa 4.5.2 postii go dáhkádus lea čállon norgalaš fidnus ja 4.6.2 postii go dáhkádus lea čállon olgoriikkalaš fidnus. <em type="bold">Kapitáladáhkádus dáhkiduvvon vuoittu haga (Unit Link) Vuoitu </em>Dákkár dáhkádusaide lea vuollásaš foandaosiid jna. gávpeárvvu nuppástus dat mii lea vuoitu mas dáhkádusa golut leat gesson. Dákkár vuoitu vearuhuvvo easka máksámušas. Seamma gusto go don árbbolažžan oaččut dákkár dáhkádusas máksámuša. <em type="bold">Máksámuš </em>Dáhkádusas lea máksámuš dábálaččat geardelunddot submi. Vearrogeatnegas boahtu lea vuollásaš foandaosiid jna. brutto gávpeárvu mas mákson premiijaid ja dáhkádusfidnuid goluid supmi gesso. Jus dus lea kapitáladáhkádus dáhkiduvvon vuoittu haga dakkár fidnus mii ii leat EEO-guovllus, de galgá máksámuš vearuhuvvot ollásit, mákson premiijaid gessosa haga. Jus erohus gaskal gávpeárvvu ja mákson premiijaid ja goluid lea negatiiva, de lea dus leamaš massin mákson premiijaid ektui. Dán massima sáhtát geassit vearrodieđáhusa 3.3.7 poasttas. Fidnu dan meroštallá dakkár kapitáladáhkádussii mii lea čállon norgalaš fidnuin dahje olgoriikkalaš fidnuid norgalaš oalgefidnuin. Jus dus lea dákkár dáhkádus fidnus mii lea eará EEO-riikkas, de fertet ieš gávnnahit ja čállit vearrogeatnegas boađu dahje geasusvuoigaduvvon massima. <em type="bold">Opmodat </em>Kapitáladáhkádussii investerenválljemiin dáhkiduvvon vuoittu haga, biddjo livnnetárvu dan ruovttoluottaoastinárvui mii dahká árvvu daid vuollásaš juogadasain mat laktásit dáhkádusa seastinoassái. Go kapitáladáhkádus lea čállon norgalaš fidnuin dahje olgoriikkalaš fidnuid norgalaš oalgefidnus, de oainnát livnnetárvvu dan dieđáhusas maid fidnus leat ožžon. Livnnetárvu čállo vearrodieđáhusa 4.5.2 postii dakkár dáhkádussii mii lea čállon norgalaš fidnus, ja 4.6.2 postii jus dat leat čállon olgoriikkalaš fidnus. ---------------------------------------------------- <em type="bold">Ná meroštallo: </em>Vuollásaš foandajuogadasaid gávpeárvu – </p>
<p>Mákson premiijat ja golut dáhkádusfidnui =</p>
<p>Vearrogeatnegas boahtu/geasusvuoigaduvvon massin</p>
<p>Vearroetáhta sihtama mielde galggat sáhttit ovdanbidjat duođaštusa mii čájeha mo boahtu/massin lea meroštallon. ---------------------------------------------------------- <em type="bold">Naturálaaddosat – árvobidjan </em>Naturálaaddosat leat addosat mat addojit gálvvuid, ossosiid, govttolaš loanaid, bálvalusaid, geavahanvuoigatvuođaid dahje eará buriid hámis mat eai leat reaidaruđat, šeahkat dahje sullasaččat. Naturálaaddosat bargodilis leat dábálaččat vearrogeatnegasat. Dát guoská biddjoš dal attus oažžu háldui nuvttá dahje vuollehaddái. Boađut čállojit 2.1 postii. --------------------------------------------------------------------- <em type="bold">Ovdamearka </em>Bálkáboahtu 40 000 kr </p>
<p>Penšuvdna (ii mánnápenšuvdna) 80 000 kr</p>
<p>Bálkká ja penšuvnna submi 120 000 kr</p>
<p>Uhcimusgeasus 1 molssaeavttu mielde: Uhcimusgeasus meroštallon bálkáboađus: 38 % 40 000 kr:s = 16 000 kr, muhto uhcimusgeasus ii galgga datte biddjot vuollelii go 31 800 kr. <em type="bold">Uhcimusgeasus 2 molssaeavttu mielde: </em>Uhcimusgeasus meroštallon bálkáboađus: 40 % 40 000 kr:s = 16 000 kr Anedettiin 2 molssaeavttu lea vuolimuš rádjá 4 000 kr, iige 31 800 kr. Bálkáboađu uhcimusgeasus 2 molssaeavttu mielde šaddá danne 16 000 kr </p>
<p>Uhcimusgeasus meroštallon penšuvnnas 26 % 80 000 kr:s = 20 800 kr</p>
<p>Uhcimusgeasus 2 molssaeavttu mielde = 36 800 kr</p>
<p>Go 2 molssaeavttu mielde šaddá alimus uhcimusgeasus, de galgá 36 800 kr čállot 3.2.1 postii. Vearroetáhta meroštallá goappašiid molssaeavttuid mielde ja válljet dan gánnáheamosa. -------------------------------------------------- Muhtin naturálaaddosiidda lea váttis mearridit justa árvvu. Danne leat mearriduvvon máksomearit mat adnojit meroštallat muhtin dákkár naturálaaddosiid árvvu. Ovddu máksomearri mii lea govttolaš loanain bargodilis, nuvttá borramis ja orrumis ja elektrovnnalaš gulahallamis (nuvttá telefovdna jna.) leat bájuhuvvon vulobealde. Bargoaddi biila iežas anus, geahča <span type="quote">«Biila»</span> 46. siiddus. Jus vearrogeatnegas naturálaaddosa árvu ii leat ovdagihtii devdon, de galggat vearrodieđáhusas almmuhit addosa. Jus eai leat máksomearit árvobidjamii (geahča vulobealde), de it dárbbaš almmuhit árvvu. Vearroetáhta árvobidjá naturálaaddosa du dieđuid vuođul. <em type="bold">Govttolaš loana ovdu bargodilis </em>Govttolaš loana ovdu bargodilis adno vearrogeatnegas boahtun jus 2013:s ledje loatnareanttut vuollegat go </p>
<p type="listitem">Finánsadepartemeantta bidjan norbmareantomeari ja loana lea</p>
<p type="listitem">addán dálá dahje ovddeš bargoaddi, dahje</p>
<p type="listitem">addán earát ja bargoaddi lea gaskkustan loana, dahje loatna lea dagahuvvon bargodilis  Norbmareantomearri mearriduvvo gitta 6 geardde jahkái. 2013:s lea govttolaš loanaid norbmareantomearri   guovtti mánotbajis:    ođđajagemánus ja guovvamánus 2,25 proseantta     njukčamánus ja cuoŋománus 2,25 proseantta     miessemánus ja geassemánus 2,25 proseantta     suoidnemánus ja borgemánus 2,25 proseantta     čakčamánus ja golggotmánus 2,25 proseantta     skábmamánus ja juovlamánus 2,25 proseantta</p>
<p>Ii mearkkaš maidege jus bargoaddi ieš lea lonen ruđa hálbbit reanttuide. Ii datge mearkkaš maidege ahte livččet ožžon seamma govttolaš loana bargodili boittolaga. Govttolaš loana ovdu ii datte vearuhuvvo go bargoaddi addá loana seamma eavttuiguin sutnje gii ii leat bargi dan bargosajis. Vearrogeatnegas ovdu dahká erohusa gaskal duohta mákson reanttu oktan divadiiguin loatnašiehtadusa mielde, ja reanttu norbmareantomeari vuođul. Jus ovdu ii leat ovdagihtii devdon, de fertet ieš meroštallat ovddu ja čállit dan 2.1.1 postii. Vearrogeatnegas ovdu ja dat reantu maid leat máksán leat geasusvuoigaduvvon ja čállojit 3.3.1 postii. <em type="bold">Nuvttá borran ja orrun </em>Nuvttá borran/orrun leat dábálaččat vearrogeatnegasat ja galget leat dieđihuvvon bálká- ja geassindieđáhusa 110-A kodii ja vearrodieđáhussii ovdagihtii devdon. Jus dus lea nuvttá borran ja orrun bargoorruma oktavuođas mii ii leat ruovttus, de ii galgga nuvttá borran ja orrun vearuhuvvot. Bargiin guđiin lea nuvttá borran sirdobargiorrumis galget vearuhuvvot seston borrangoluid ovddas ruovttus. Borranseastin meroštallo 80 kr jándora nammii ja galgá leat dieđihuvvon bálkán 143-A kodas. Vearrogeatnegas nuvttá borrama ja orruma máksomearit leat 2013 boahtojahkái jándora nammii: nuvttá orrun (borran ja orrun) 110 kr nuvttá borran (buot borramat) 80 kr nuvttá borran (guktii borran) 63 kr nuvttá borran (oktii borran) 41 kr nuvttá orrun (sierra dahje juohkán lanja) 30 kr </p>
<p type="listitem">Nuvttá borran áhpebargiide  Áhpebargit guđiin 2013:s lea ollislaš personboahtu badjel 600 000 kr, galget nuvttá borrama ovddu ovddas  máksit vearu.     Vearrogeatnegas nuvttá borrama árvu galgá čállot bálká- ja geassindieđáhusa 119 (-A) kodii ja galgá leat  ovdagihtii devdon vearrodieđáhusa 2.1.1 postii.    Áhpebargit 2013:s 600 000 kr dahje vuolibut boađuin, eai galgga máksit vearu nuvttá borrama ovddu ovddas.  Vearuhis ovdu galgá čállot bálká- ja geassindieđáhusa 527 (-A) kodii. Dát submi ii galgga čállot  vearrodieđáhussii.    Bargoaddi ii dieđe álo du jagi ollislaš personboađu. Bálká- ja geassindieđáhus sáhttá danne leat  boasttoeavttuid vuođul. Bálká- ja geassindieđáhusa dieđut leat sirdon vearrodieđáhussii. Danne fertet dárkilit dárkkistit ovdagihtii devdon dieđuid. Jus ovdagihtii devdon supmit leat boastut, de fertet ieš divvut  vearrodieđáhusa 2.1.1 poastta.    Elektrovnnalaš gulahallan (nuvttá telefovdna, govdafierbmi jna.)  Meroštallon ovdu go lea bargoaddi telefovdna, govdafierbmi jna. (EK-bálvalusat) iežas anus go bálkkolaš ii  leat dábálaš bargodilis, mearriduvvo gitta 4 000 kr ovtta EK-bálvalusas ja gitta 6 000 kr guovtti dahje máŋga  ovddas. Ovdu meroštallo bálvalusa dan oasi oppalaš árvvu vuođul mii lea badjel 1 000 kr. Bálvalusa árvvus  adnojit fásta golut ja atnu mas gesso sisdoallobálvalusaid árvu, geahča vulobealde. Vejolaš iežasmáksu  bálkkolaččas vuolida vearrogeatnegas ovddu mii vástida iežasmávssu. Ovddu galgá bargoaddi dieđihit 130-A kodas.    Sisdoallobálvalussan adnojit čuojahan 820- ja 829-ráiddu nummariidda, 4-logut nummariidda 1850-1899  intervállas ja sms/mms 4- ja 5-logut nummariidda. Jus bargoaddi máksá sisdoallobálvalusaid goluid, de ferte  earuhit gaskal sisdoallobálvalusaid goluid iežas anus ja dákkár goluid fidnu anus. Bálkkolaš galgá  vearuhuvvot bálkán dan maid bargoaddi máksá sisdoallobálvalusaid goluid ovddas iežas anus oktan  šabloŋgasupmiin. Jus leat ealáhusdoalli, de geahča vel <span type="quote">«Ealáhusdieđáhusa 1»</span> deavdán bagadusa 6995  poastta.      Jus dus lea leamaš nuvttá telefovdna jna. boahtojagi osiin, de lea vuođđun dat ollislaš golut dan áiggis go  dus lea leamaš nuvttá telefovdna jna., muhto 4 000 kr (okta EK-bálvalus), 6 000 kr (guokte dahje máŋga  EK-bálvalusa) ja 1 000 kr (vearuhis submi) supmit, mat leat namuhuvvon bajábealde, galget meroštallamis  vuoliduvvot gorálaččat nu galle olles ja álggahuvvon mánu ovddas go bálvalusat leat leamaš du hálddus.      Ossosat jna.   Oainnát ođastuvvon dieđuid oasusvearuheami birra dás skatteetaten.no/aksjer.    Oasuseaiggátmálle  Oasuseaiggátmálle gusto fysalaš persovnnaide, árbeomiide ja reastaluvvanomiide mas reastaluvvandebitora  lea fysalaš persovdna. Regelat gustojit eaiggátvuhtii sihke norgalaš ja olgoriikkalaš fidnuin.     Oasuseaiggátmálle prinsihppa lea dat ahte oasusfitnet ja oasusvuoitu leat vearrogeatnegasat, muhto  suddjengeasus sáhttá geahpedit vearrogeatnegas fitnega ja vearrogeatnegas vuoittu. Jagáš suddjengeasus  galgá meroštallot juohke áidna ossosa ovddas ja addot sutnje guhte oamasta ossosa boahtojagi loahpas.  Suddjengeasus ii sáhte goassige čállot gessosiin eará ossosiid boađuin.     Jagáš suddjengeasus sáhttá vuolidit vearrogeatnegas fitnega maid 2013:s lea ožžon.     Ovddit jagiid anekeahtes suddjengessosa sáhtát 2013 boahtojagis čállit seamma ossosa sihke oasusfitnega ja  oasusvuoittu gessosiin.   Ossosiin dásseduvvo ee. iežaskapitáladuođaštus ja oasusfoandda juogadasat.     Mo meroštallo suddjengeasus?   Suddjengeasus = suddjenvuođđu x suddjenreantu     2013 suddjenvuođđu biddjo dábálaččat seamma go (ossosa) háhkanárvu/boahttiárvu masa biddjo ossosa ovddit jagiid anekeahtes suddjengeasus. 2013 boahtojagi lea suddjenreantu 1,1 proseantta.Boahttiárvvu mearridit   2013:s háhkkon ossosiid, iežaskapitáladuođaštusaid ja oasusfoandda juogadasaid boahttiárvvu mearrida  Vearroetáhta 2014 čavčča. Dát árvvut leat vuođđun suddjengessosa meroštallamii ja vuitui/massimii go  maŋŋil realisere ossosiid.     Eanaš norgalaš ossosiid ja olgoriikkalaš ossosiid ovddas mat leat logahallon Oslo burssas, oaččut  Vearroetáhtas <span type="quote">“Aksjer og egenkapitalbevis”</span> (RF-1088). Ossosiid boahttiárvvu dieđut ovdanbohtet dán  dieđáhusas, ja fertet dan dárkkistit. Jus dohkkehat daid árvvuid mat dieđáhusas bohtet ovdan, de it dárbbaš  dan addit. Jus Vearroetáhtas it leat ožžon iežat ossosiin dieđáhusa, de galggat addit <span type="quote">“Aksjer og fondsandeler  mv.”</span> (RF-1059). Soaittát maid ožžon <span type="quote">“Aksjer og egenkapitalbevis”</span> (RF-1088) gos oainnát ahte galggat addit  RF-1059 dárkilat mearriduvvon ossosiid ovddas mat sierra tabeallas bohtet ovdan. RF-1059:s almmuhat  boahttiárvvu, meroštalat vejolaš vearrogeatnegas fitnega mas suddjengeasus lea gesson ja meroštalat  vearrogeatnegas vuoittu/geasusvuoigaduvvon massima. Jus elektrovnnalaččat attát dieđáhusa, de oaččut  veahki daid meroštallamiidda.     Vearroetáhta lea mearridan boahttiárvvu daid ossosiin jna. maid leat háhkan ovdal ođđajagemánu 1.b. 2013  ja maid birra Vearroetáhtas leat dieđut. Eanaš oasuseaiggádat leat Vearroetáhtas ožžon reivve mii čájeha  mearriduvvon árvvuid.       Ovttasássit  Ovttasássit leaba soai guđet náitalkeahttá ássaba ovttas. Ovttasássit galgaba addit goabbatge vearrodieđáhusa  ja galgaba dábálaččat livdnejuvvot sierralaga opmodaga ja boađu ovddas. Spiehkastagaid birra, geahča  <span type="quote">«Beallelaččat, logahallon guimmežat ja dieđihangeatnegas ovttasássit»</span> 41. siiddus.    Opmodat ja opmodaga vuoitu vearuhuvvo nuppis dudnos guhte lea duohta oamasteaddji. Dállofidnu  boađu/golu juogadas galgá álo vearuhuvvot nuppis dudnos guhte lea juogadasoamasteaddji, vaikke  goappašagat ássabeahtti ásodagas.      Ovttasássin sáhtát gáibidit gessosa dušše dan vealggi/daid vealgereanttuid ovddas maid ieš vástidat. Fuomáš  ahte dus ii leat vuoigatvuohta oažžut gessosa reanttuid ovddas maid leat máksán ovttasássit ovddas. Dát  gusto vaikke doai gaskaneatte leahppi soahpan goabbá galgá máksit reanttuid/oassemáksima.    Ovttasássit oktasaš opmodagain ja velggiin  Háldooamit maid ovttas oamasteahppi, mahkáš dállu, čállo dainna juogadasain maid goabbáge oamasta. Jus  oamastangorri ii boađe ovdan šiehtadusas, de juhkko opmodatárvu luohtta dudno gaskka.    Oktasaš vealgi man ovddas goappašagat vástideahppi loneheaddjái seamma bajis, čállo beliin goabbáige.  Vejolaš siskkáldas, duohta šiehtadusa vealggi eará juohkima hárrái, ferte sáhttit čájehit sihtama mielde.  Dákkár šiehtadus ferte leat čállon vealgeváldimis. Šiehtadusa nuppástusat eai adno gustojeaddjin jus eai  čájehuvvo duohta ákkat nuppástusaide (omd. sakka bissovaš nuppástusat boahtodiliin). Vealggi reanttut  juhkkojit seamma goris go vealgi.    Jus goappašagat leahppi dállofidnu juogadasoamasteaddjit, de galgá dállofidnu boađuid/goluid juogadasa juohkit oamastanjuogadasaid mielde. Jus oamastangorri ii boađe ovdan šiehtadusas, de juhkko boahto- ja  gollojuogadas luohtta dudno gaskka.    Jus nubbi (dahje goappašagat) ii beasa atnit gessosiid dievaslaččat nu ahte šaddá vuollebáza, de sáhttá  dákkár vuollebáhcaga čállit geasusin goappáge maŋit jagiid positiivva bohtosii. Ovddit jagiid vuollebáza  čállo 3.3.11 postii. Nuppi vuollebáhcaga ii sáhte sirdit gessosiin nuppi ovttasássái.    Báhcán ovttasássi juogakeahtes árbeopmodagas  Báhcán ovttasássi guhte lea juogakeahtes árbeopmodagas ovddeš ovttasássi háldoomiiguin, lea geatnegas  jápminjagi addit sierra vearrodieđáhusa rohki boađu ovddas.    Jápminjagi livdnejuvvo báhcán ovttasássi iežas ja rohki boađus. Boađut livdnejuvvojit oktasaččat 2  vearroluohkás dahje sierra 1 vearroluohkás, das goabbá dagaha vuolimuš vearu oktiibuot. Olles opmodat  (juogakeahtes árbeopmodagas) jagi loahpas livdnejuvvo ovttas (guovttegeardán opmodatgessosiin) báhcán  ovttasássis. Livdnen ovttas birra, geahča <span type="quote">«Beallelaččat, logahallon guimmežat ja dieđihangeatnegas  ovttasássit»</span> 41. siiddus.      Čuovvovaš jagis livdnejuvvo báhcán ovttasássi ovttaskas vearromáksin visot juogakeahtes árbeopmodaga  boađu ja opmodaga ovddas.       Rohkis báhcán háldoomiid maid báhcán ovttasássi ii váldde juogakeahtes árbbis, šaddá sierra árbeomiid  mielde. Árbeoamit livdnejuvvojit sierra vearrosubjeaktan omiid opmodaga ovddas ja opmodaga vuoittus, ja  árbeoamit leat almmolaš dahje priváhta árbejuohkimis. Árbeomiid ovddas galgá addit vearrodieđáhusa.    Báhcán ovttasássi guđes lea juogakeahtes árbeopmodat sáhttá oažžut rohki ovdagihtii devdon  vearrodieđáhusa go dan jearrá Vearroetáhtas.       Penšunboađu vearrogeasus ja vearroráddjen vuollegis dábálaš boađus   Ahkepenšunisttat – penšunboađu vearrogeasus   Penšunboađu vearrogeasus lea boahtovearus ja oadjodivadis geasus daid penšunisttaide guđiin penšunboahtu  oktiibuot lea dihto supmi rádjai.     Gii sáhttá oažžut vearrogessosa</p>
<p>Guđet ožžot ahkepenšuvnna álbmotoadjolága mielde</p>
<p>Guđet ožžot AFP almmolaš suorggis Guđet ožžot AFP priváhta suorggis ovdal 2011 mađisáiggiin Guđet ožžot vástideaddji penšuvnnaid EO/EEO-riikkain. Vástideaddji penšuvnnain oaivvilduvvo penšuvdna dábálaš ja geatnegas penšunortnegiin mat fátmmastit riikka visot ássiid</p>
<p>Jus oaččut dušše eará penšunaddosiid, omd. mearraolbmuidpenšuvnna dahje Stáhta penšunkássas sierraahkepenšuvnna, de it oaččo sierragessosa. <em type="bold">Vearrogessosa meroštallamii vuođđu – ollislaš penšunboahtu </em>Ollislaš penšunboahtu šaddá vuođđun vearrogessosa meroštallamii. Ollislaš penšunbohtui gullet dábálaččat dát addosat: vearrogeatnegas penšuvdna bargodilis ja dan boittolaga maiddái penšuvdna olgoriikkas mii lea vearrogeatnegas Norggas penšuvdna olgoriikkas mii ii leat vearrogeatnegas Norggas dáluealáhat heaggareanttut oassin penšunortnegii bargodilis earret máksámuš kollektiivvalaš heaggareanttuin bargodilis ásahuvvon maŋŋil 2006 boahtojagi, mas premiija lea vearuhuvvon bargoboahtun </p>
<p>Ollislaš penšunbohtui eai gula vearuhis penšunaddosat, nu go priváhta suorggi ođđa AFP` kompensašunlasáhus ja álbmotoaju beallelašlasáhus ahkepenšuvnna ja AFP oažžuide go doaibmaáigi beallelašlasáhussii lea ovdal ođđajagemánu 1.b. 2011. Dan boahtojagis go vearromáksi álgá atnit álbmotoaju ahkepenšuvnna dahje AFP, de ii galgga ollislaš penšunbohtui gullat penšunboahtu maid lea ožžon ovdal dán áiggi. Jus leat náitalan dahje dieđihangeatnegas ovttasássi, de mearriduvvo vearrogeasus beroškeahttá du beallelačča dahje ovttasássi boađus. <em type="bold">Vearrogessosa sturrodat </em>2013 boahtojahkái lea alimus vearrogeasus 30 300 kr. It sáhte oažžut alibut vearrogessosa go du boahtovearu ja oadjodivada supmi. Vearrogeasus vuoliduvvo dáid háviid: </p>
<p>Álbmotoaju ahkepenšuvnna vearrogeasus vuoliduvvo go leat olles penšuvnnas váldán vuollil 100 proseantta. Ahkepenšuvnna sáhttá cehkiid mielde váldit ná 20, 40, 50, 60, 80 dahje 100 proseantta (penšunceahki). Jus penšunceahkki lea omd. 50 proseantta, de šaddá vearrogeasus 50 proseantta eanemus gessosis. Jus penšunceahkki lea nuppástuhtton boahtojagi botta, de meroštallo boahtojahkái vihkkedallon gaskamearri. Jus omd. válddát 50 proseantta penšuvnna vuosttas jahkebeali ja 100 proseantta penšuvnna nuppi jahkebeali, de šaddá boahtojahkái vihkkedallon gaskamearri 75 proseantta.</p>
<p>Almmolaš suorggi AFP dahje priváhta suorggi boares AFP (ovdal 2011) ja oktanaga lea bargoboahtu, de vuoliduvvo penšuvdna bargoboađu ektui. Vearrogeasus vuoliduvvo seamma proseanttain go penšuvdna. Jus omd. oaččut olles AFP:s 35 proseantta, de šaddá vearrogeasus 35 proseantta alimus gessosis.</p>
<p>Vearrogeasus vuoliduvvo vástideaddji nu galle mánu jagis go leat ožžon álbmotoaju ahkepenšuvnna dahje AFP. Jus dus lea 8 mánu leamaš penšuvdna, de oaččut dan 12 mánus vearrogessosa 6 mánu ovddas.</p>
<p>Vearrogeasus geahpeduvvo dađis badjel 170 750 kr penšuvnna ovddas ja nohká áibbas go du olles penšunboahtu lea 537 709 kr dahje dan eanet.</p>
<p><em type="bold">Submeráját </em>Vearrogeasus vuoliduvvo dađis go vearromáksi ollislaš penšunboahtu lea badjel Stuorradikki bidjan submerájáid. 2013 ovddas vuoliduvvo dađis geasus ná 15.3 proseantta ollislaš penšunboađus badjel 170 750 kr rájes 259 800 kr rádjai 6 proseantta ollislaš penšunboađus gaskal 259 800 kr ja 537 709 kr </p>
<p>Go váldá iežas atnui dássáduvvon penšuvnna ja/dahje oažžu penšuvnna dušše oasis boahtojagis, de vuoliduvvojit submeráját seammaláhkai go vearrogeasus.</p>
<p type="listitem">Ávkkálaš dieđut dutnje gii leat náitalan/dieđihangeatnegas ovttasássi ja lea vuollegis penšuvdna  Penšunboađu vearrogeasus meroštallo oktagaslaččat brutto penšunboađu vuođul. Geasus addo dan  boahtovearus ja oadjodivadis mii goappásge meroštallo. Jus dus lea vuollegat jahkásaš penšuvdna go  170 750 kr eaige leat eará boađut, de šaddá boahtovearu ja oadjodivada submi vuollegat go alimus  vearrogeasus. Anekeahtes alimus vearrogessosa ii sáhte sirdit beallelažžii iige geassit dan nuppis. Jus dudnos  leat kapitálaboađut (reanttut jna.), de soaitá vearrodieđáhusas gánnáhit čállit kapitálaboađuin muhtin oasi  sutnje guđes lea vuolimuš penšuvdna. Guđes lea vuollegis penšuvdna sáhttá dalle buorebut ávkkástallat  vearrogessosa ja dudnuide šaddá oktiibuot vuolibut vearru. Jus dudnos leat kapitálagolut (reantogessosat jna.)  de soaitá gánnáhit čállit kapitálagoluid dan beallelažžii guđes lea alimus penšuvdna/boahtu. Guđe boađuid ja  gessosiid sáhttá ieš juohkit, geahča <span type="quote">“Beallelaččat, logahallon guimmežat ja dieđihangeatnegas ovttasássit”</span>  fáttá 41. siiddus.    Go ovdagihtii deavdá vearrodieđáhusa, de ii sáhte Vearroetáhta dákkár boađuid ja gessosiid gánnáheamos  vuogi mielde juohkit. Dát mearkkaša ahte jus dudnuide gánnáha eará juohkin go dat mii boahtá ovdan  ovdagihtii devdon vearrodieđáhusas, de fertebeahtti ieža divvut ja addi vearrodieđáhusaid. Boddosaš  meroštallama das mii vearru šaddá maŋŋil vearrogessosa, sáhtát iskkastit dás skatteetaten.no.      Vearroráddjen vuollegis dábálaš boađus   Vearroráddjen addo ihcalassii livnnegis. Danne it dárbbaš dan gáibidit. Sáhtát oažžut vearroráddjema go  oaččut lámispenšuvnna danne go fidnonávccat leat hedjonan uhcimusat 2/3. Vástideaddji gusto jus  álbmotoajus oaččut juogo boddosaš doarjaga, oarbásiidpenšuvnna dahje penšuvnna bearašdikšuide.     Sáhtát oažžut vearroráddjema dallege go oaččut lassi doarjaga go lea oanehis ássanáigi Norggas.     Jus oaččut álbmotoajus bargočielggadanruđa seamma áiggis go oaččut lámispenšuvnna, de ii leat dus  gáibádus vearroráddjemii.     Vearroráddjenregel mearkkaša ahte ii galgga máksit boahtovearu dahje oadjodivada jus boahtu ii leat badjel  dihto submerájáid maid Stuorradiggi mearrida. Submerájáid birra, geahča <span type="quote">”Vearromeroštallama”</span> oasis.  Vearroráddjen addo dallege go namuhuvvon vearuid submi maŋŋil dábálaš vearromeroštallama lea badjel 55  proseantta boađu ja submerájá erohusas.     Geahča <span type="quote">“Skatteregler for pensjonister”</span> dás skatteetaten.no eanet dieđuide vearroráddjema birra. Boađu meroštallan   Vearroráddjema meroštallanvuođđu lea dábálaš boađu vuođul. Vearrodieđáhusas ii leat sierra poasta dábálaš  bohtui. Gávnnahan dihtii boađu (boahtovearu vuođu submi) lea 3.6 poasta vuođđun. Dábálaš boađu  lasáhusat vásttolaš fidnu juogadeamis (2.7.10 dahje 2.7.11 poasta) galget das gessot. Dasto lasiha jus ležžet</p>
<p type="listitem">sierragessosa (3.5 poasta)</p>
<p type="listitem">oasusfitnegis ja/dahje oasusvuoittuin suddjengessosa, geahča <span type="quote">«Ossosat jna.»</span> fáttá 70. siiddus.</p>
<p>Galgá lasihuvvot 1,5 proseantta šabloŋgalaš boahtolasáhus dan nettoopmodahkii mii lea badjel 200 000 kr (100 000 kr goappáge beallelažžii). Beallelaččaide/dieđihangeatnegas ovttasássiide galgá nettoopmodat biddjot 50 prosentii sudno ollislaš nettoopmodagas. Boahtolasáhusa meroštallamis ii leat vuođđodálu opmodatárvu dan nettoopmodagas mielde (namalassii iežas dállu mas fásta ásset 31.12.2013).</p>
<p>Vuođđodállun adno dás maiddái eanadoalu ássanviessu lunddolaš merkejuvvon viessosajiin. --------------------------------------------------------------- <em type="bold">1 ovdamearka </em>Eva váldá 100 proseantta penšuvnna ja lea penšunista miehtá jagi. Penšunboahtu lea 150 000 kr. Sus eai leat eará boađut. Eva vearru meroštallo ná: Eva vearru ovdal vearrogessosa 24 928 kr -Vearrogeasus (alimus seamma go livdnejuvvon vearru) 24 928 kr = Eva vearru 0 kr </p>
<p>Eva ii sáhte oažžut alibut vearrogessosa go boahtovearu ja oadjodivada supmi. Eva lea náitalan, ja beallelaččas ii leat vuoigatvuohta penšunboađu vearrogessosii. Beallelaččas leat 20 000 kr reantoboađut. Vai galgá sáhttit ávkkástallat vearrogessosa dievvasit, de berre beallelačča reantoboahtu čállot Eva fárus. Eva vearru dalle lassána 5 600 kr ( 20 000 kr:s 28 %) 30 528 kr rádjai, seammás vuoliduvvo beallelačča vearru 5 600 kr:in. Eva vearru meroštallo dalle ná: Eva vearru ovdal vearrogessosa 30 528 kr -Vearrogeasus 30 300 kr = Eva vearru 228 kr</p>
<p>Boahtosirdin dagaha ahte son oažžu alimus vearrogessosa. Oktiibuot oažžuba beallelaččat vuoliduvvot vearu 5 372 kr:in. ---------------------------------------------------------------------- <em type="bold">2 ovdamearka </em>Bente váldá 100 proseantta ahkepenšuvnna ja lea penšunistan miehtá jagi. Penšuvdna lea 480 000 kr. Vearrogeasus galgá vuoliduvvot guovtti ceahkis. Vearrogeasus vuoliduvvo 15,3 proseanttain ollislaš penšunboađus badjel 170 750 kr rájes 259 800 kr rádjai ja 6 proseantta ollislaš penšunboađus gaskal 259 800 kr ja 537 709 kr. Bente vearrogeasus meroštallo ná: Alimus vearrogeasus 30 300 kr -Vuoliduvvo dađis (259 800-170 750) x 15,3 proseantta 13 625 kr -Vuoliduvvo dađis (480 000-259 800) x 6 proseantta 13 212 kr = Bente vearrogeasus 3 463 kr ---------------------------------------------------------------------- <em type="bold">Ovdamearka: Ovttaskas lámispenšunista Dábálaš vearromeroštallan: </em>2.2.1 poasta </p>
<p>Lámispenšuvdna 180 000 kr 3.1.1 poasta</p>
<p>Reantoboađut 6 000 kr 3.2.1 poasta</p>
<p>Uhcimusgeasus 46 800 kr 3.5 poasta</p>
<p>Sierrageasus 32 004 kr 3.6 poasta Boahtovearu vuođu submi 107 196 kr</p>
<p><em type="bold">Vearromeroštallan vearroráddjenregela mielde </em></p>
<p>Meroštallanvuođđu vearru (3.6 poasta) 107 196 kr + sierrageasus 32 004 kr + boahtolasáhus 1,5 % badjel 200 000 kr nettoopmodagas, namalassii 800 000 kr – 340 000 kr (vuođđodállu) – 200 000 kr 3 900 kr = Vearroráddjema meroštallanvuođđu 143 100 kr -Submerádjá 127 000 kr = Submi mas galgá 55 % vearru meroštallot 16 100 kr</p>
<p>Alimus vearru vearroráddjenregela mielde 8 855 kr</p>
<p>Boahtovearru ráddjejuvvo ná: Dábálaš boahtovearru vearroráddjema haga livččii šaddan 25 273 kr. Dábálaš vearru lea badjel alimusvearu mii lea 8 855 kr. Vearromáksis galgá danne ráddjet vearu mii su vearu vuolida 16 418 kr:in. Opmodatvearru ii vuoliduvvo, go opmodatvearru ii fátmmastuvvo vearroráddjenregelii. ------------------------------------------------------- <em type="bold">Vearromeroštallan Ovttaskas </em>Jus boahtu lea badjel 127 000 kr, de ii galgga vearrosubmi dan boađus mii lea gildii ja fylkii, oktasašverrui ja oadjodivadii leat badjel 55 proseantta dan supmis mii lea badjel 127 000 kr. Vejolaš alimusvearru ja/dahje opmodatvearru ii galgga njeidot. <em type="bold">Beallelaččat – váldoregel </em>Beallelaččaide meroštallo vearroráddjen oktagaslaččat goabbáige. Opmodat, kapitálaboađut ja kapitálagolut maid beallelaččat sáhttiba vearrodieđáhusas ieža juohkit gaskaneaskka, galgá juogaduvvot beliin goabbáige. Guđe boađuid ja gessosiid sáhttiba ieža juohkit, geahča <span type="quote">“Beallelaččat, logahallon guimmežat ja dieđihangeatnegas ovttasássit”</span> fáttá. Jus goappáge beallelačča meroštallon boahtu lea badjel 116 700 kr, de ii galgga submi gildii ja fylkii boahtovearus, oktasašvearus ja oadjodivadis leat badjel 55 proseantta dan supmis mii lea badjel 116 700 kr. Vejolaš alimusvearru ja/dahje opmodatvearru ii galgga njeidot. Mii vearru šaddá dábálaš regeliid mielde meroštallo dan vuođul mo leahppi vearrodieđáhusas juohkán kapitálaboađuid/-goluid. Juohkin sáhttá danne mearkkašit dasa ahte galgá go vearru ráddjejuvvot ja vearroráddjema sturrodahkii. Vai fidnešii nu vuollegis vearu go vejolaš, de dábálaččat gánnáha čállit kapitálaboađuid dan beallelačča vearrodieđáhussii guđes lea vuolimuš boahtu ja guđes lea vearroráddjen, ja kapitálagoluid fas dan beallelačča vearrodieđáhussii guđes lea alimus boahtu. Go ovdagihtii deavdá vearrodieđáhusa, de ii sáhte Vearroetáhta juohkit dákkár boađuid ja gessosiid gánnáheamos vuogi mielde. Dát mearkkaša ahte jus dudnuide gánnáha eará juohkin go dat mii boahtá ovdan ovdagihtii devdon vearrodieđáhusas, de fertebeahtti ieža divvut ja addit vearrodieđáhusaid. Boddosaš meroštallama das mo vearru šaddá maŋŋil vearrogessosa, sáhtát iskkastit dás skatteetaten.no <em type="bold">Beallelaččat geain nubbi oažžu lámispenšuvnna ja beallelašlasáhusa –váldoregelis spiehkastat </em>Jus don dahje du beallelaš oažžu lámispenšuvnna oktan beallelašlasáhusain, de vearroráddjen meroštallo ovttas du ja beallelačča ollislaš boađu vuođul. Dát gusto beroškeahttá livdnejuvvoba go beallelaččat sierra vai ovttas. Jus boahtu lea alibut go 233 400 kr, de ii galgga dábálaš boađu ja oadjodivada vearu submi leat badjel 55 proseantta badjilmanni supmis. Vearrovuolideapmi galgá juhkkojuvvot gorálaččat goappáge beallelačča vearrojuogadasas ovdal vuolideami. Vejolaš alimusvearru ja/dahje opmodatvearru ii galgga vuoliduvvot. --------------------------------------------- Ovdamearka: náitalan lámispenšunista Dábálaš vearromeroštallan 1. luohkás 1 beallelaš 2.2.1 poasta Lámispenšuvdna 220 000 kr </p>
<p>Oadjodivat 10 340 kr 3.1.1 poasta Reantoboahtu 4 000 kr 3.2.1 poasta Uhcimusgeasus 57 200 kr 3.5 poasta Sierrageasus 32 004 kr 3.6 poasta Boahtovearu vuođu submi 134 796 kr</p>
<p>Boahtovearru 24 541 kr</p>
<p>Boahtovearu ja oadjodivada submi 34 881 kr 2 beallelaš 2.2.1 poasta Lámispenšuvdna 260 000 kr</p>
<p>Oadjodivat 12 220 kr 3.2.1 poasta Uhcimusgeasus 67 600 kr 3.3.1 poasta Reantogolut 3 000 kr 3.5 poasta Sierrageasus 32 004 kr 3.6 poasta Boahtovearu vuođu submi 157 396 kr</p>
<p>Boahtovearru 30 869 kr</p>
<p>Boahtovearu ja oadjodivada submi 43 089 kr Vearromeroštallan vearroráddjenregela mielde Reantoboađuid/-goluid juohkin Reantoboađut: 4 000 kr /2 = 2 000 kr Reantogolut: 3 000/2 kr = 1 500 kr 1 beallelaš Vearu meroštallanvuođđu (3.6 poasta) 134 796 kr + Sierrageasus (3.5 poasta) 32 004 kr</p>
<p>Iežas reantoboađuid ovddas geasus 4 000 kr</p>
<p>Lasáhus bealis beallelaččaid ollislaš reantoboađuin 2 000 kr Geasus bealis beallelaččaid ollislaš reantogoluin 1 500 kr =Vearroráddjema meroštallanvuođđu 163 300 kr</p>
<p>Submerádjá 116 700 kr</p>
<p>Alimus vearru šaddá 46 600 kr:s 55% (163 300 kr -116 700) 25 630 kr Dábálaš vearru 34 881 kr lea badjel alimusvearu mii lea 25 630 kr. 1 beallelaš galgá danne oažžut 9 251 kr vearrovuolidusa. 2 beallelaš Vearu meroštallanvuođđu (3.6 poasta) 157 396 kr + Sierrageasus (3.5 poasta) 32 004 kr</p>
<p>Iežas reantogoluid ovddas geasus 3 000 kr</p>
<p>Lasáhus beallelaččaid ollislaš reantoboađuin bealli 2 000 kr Geasus beallelaččaid ollislaš reantogoluin bealli 1 500 kr =Vearroráddjema meroštallanvuođđu 192 900 kr</p>
<p>Submerádjá 116 700 kr</p>
<p>Alimus vearru šaddá 76 200 kr:s 55% (192 900 kr – 116 700 kr) 41 190 kr Dábálaš vearru 43 089 kr lea badjel alimusvearu mii lea 41 910 kr. 2 beallelaš galgá danne oažžut 1 179 kr vearrovuolidusa. ---------------------------------------------------- <em type="bold">Vearrogeasus dahje vearroráddjen </em>Muhtin háviid sáhttet vearromáksis leat addosat mat devdet sihke penšunboađu vearrogessosa ja vearroráddjema eavttuid, juogo vearrol. § 17-1 (vuollegis dábálaš boahtu) dahje § 17-4 (heajos vearronávccaid) mielde. Dát sáhttet ovdamearkka dihtii gustot -sirdimis nuppi addosis nubbái -oarbásiidpenšuvnnas ahkepenšuvdnii -lámispenšuvnnas dan geažil go fidnonávccat leat hedjonan uhcimusat 2/3 ahkepenšuvdnii -oažžu sihke ahkepenšuvnna ja lámispenšuvnna dan geažil go fidnonávccat leat hedjonan uhcimusat 2/3:in - ovdamearkka dihtii 80 proseantta lámispenšuvdna ja 20 proseantta ahkepenšuvdna </p>
<p>Vearroetáhta sáhttá dáid háviid meroštallat vearu dan regela mielde mii dagaha dan boahtojahkái vuolimuš vearu. <em type="bold">Boddosaš regelat </em>Boddosaš regelat leat addon penšunisttaide guđiin lea vuollegis dábálaš boahtu guđet ožžot sakka stuorát vearronoađi daid ođđa regeliid geažil. Boddosaš regelat leat ráddjejuvvon náitalkeahtes olbmuide geain lea vuollil 400 000 kr bruttoboahtu ja náittospáraide guđiin ollislaš bruttoboahtu lea vuollil 770 000 kr. Geaidda gustojit boddosaš regelat? -Ovttaskas vearromáksái guđes lea gáibádus vearrogessosii ja leat alibut kapitálagolut go kapitálaboađut ja guhte 2010 ovddas oaččui vearroráddjema -Náittospárrii mas dušše nuppis lea gáibádus vearrogessosii, vearroráddjemii dahje lámisvuođa sierragessosii vearrolága § 6-81 vuosttas lađđasa mielde ja 2010:s oaččui vearroráddjema mearriduvvot ovttas -Náittospárrii mas goappašiid beallelaččain lea gáibádus juogo vearroráddjemii dahje vearrogessosii ja oktiibuot leat eanet kapitálagolut go kapitálaboađut ja mii 2010:s oaččui vearroráddjema mearriduvvot ovttas. <em type="bold">Lassivearu meroštallan </em>Lassivearru galgá ná meroštallot: -Náitalkeahtes olbmuide meroštallo dat buohtastahtedettiin vearu mii lea meroštallon daid ođđa regeliid mielde vearrogessosa birra dainna vearuin mii lea meroštallon vearroráddjenregela mielde. -Náittospáraide meroštallo dat buohtastahtedettiin vearu mii lea meroštallon vearrogessosa dahje vearroráddjema birra ođđa regeliid mielde dainna vearuin mii lea meroštallon daid regeliid mielde mat gustojit lámis náittospáraide mat ožžot mearriduvvot boađuid ovttas vearroráddjenregela mielde vearrol. § 17-2 nuppi lađđasis. Guđiin lea ahkepenšuvdna ja leat ožžon vearuhis beallalašlasáhusa, galgá vearuhis beallelašlasáhus vuoliduvvon sierra uhcimusgessosiin biddjot vearroráddjema meroštallanvuđđui vai buohtastahttinvuođđu galgá šaddat riekta. </p>
<p><em type="bold">Vearrovuolideapmi 2013 boahtojagi ovddas </em>Bruttoboahtu lea vuođđun. -Ovttaskasat vuollil 220 000 kr bruttoboađuin ožžot vearrovuolideami mii vástida 33 prosentii visot lassivearus mii lea badjel 600 kr. -Ovttaskasat badjel 440 000 kr bruttoboađuin eai oaččo vearrovuolideami. - Guđiin lea badjel 220 000 kr bruttoboahtu vuoliduvvo vearrovuolideapmi gorálaččat lassáneaddji boađuin gitta 440 000 kr rádjai. Vearru vuoliduvvo 33 proseanttain dan vearrovuolideamis mii šaddá dán vuogi mielde. -Náittospárra vuollil 330 000 kr bruttoboađuin oažžu vearrovuolideami mii vástida 33 % visot lassivearus mii lea badjel 1 200 kr -Náittospárra badjel 770 000 kr bruttoboađuin ii oaččo vearrovuolideami -Guđiin lea badjel 330 000 kr bruttoboahtu vuoliduvvo dađis vearrovuolideapmi gorálaččat lassáneaddji boađuin gitta 770 000 kr rádjai. Vearru vuoliduvvo 33 proseanttain dan vearrovuolideamis mii šaddá dán vuogi mielde. <em type="bold">Sierrageasus ovttaskas fuolaheaddjái </em>2013 rájes lea álggahuvvon ođđa sierrageasus ovttaskas fuolaheaddjái guhte lea NAV:s ožžon viiddiduvvon mánnáoaju mánnáoadjolága § 9 mielde. Sierrageasus buhtte 2 vearroluohká ovttaskas fuolaheaddjái. Buot ovttaskas fuolaheaddjit galget 2013 rájes livdnejuvvot 1 luohkás. Sierrageasus addo guđiide orrot okto ja guđiin lea fuolahus vuollil 18 jahkásaš mánnái/mánáide. Dát guoská biebmománá/-mánáid oktofuolahussiige. Oaččut gessosa seamma galle mánu ovddas go leat ožžon viiddiduvvon mánnáoaju. Viiddiduvvon mánnáoadju lea mánnáoadju ovtta máná eanet ovddas go gallis duođaid ásset duinna ovttas. 2013 ovddas lea sierrageasus 3 930 kr mánnui. Dievas geasus šaddá 47 160 kr jahkái. Jus leat mánnái (mánáide) šiehtadan juohkit ássanbáikki nuppiin váhnemiin ja danne oaččut NAV:s viiddiduvvon mánnáoaju, de addo sierrageasus bealle mánnomávssuin. Ovttaskassan lohkko son guhte lea náitalkeahttá, earránan, sierranan, leaska dahje guhte lea vuollil jagi leamaš ovttasássi. It adno ovttaskassan jus leat leamaš ovttasássi badjel 12 mánu ožžon ovttasássiin máná leat náitalan </p>
<p type="listitem">Maŋit mánu rájes go dákkár dilli šaddá, de viiddiduvvon mánnáoaju máksin nohká ja maiddái sierragessosa  vuoigatvuohta ovttaskas fuolaheaddjái. Viiddiduvvon mánnáoadju ja sierrageasus addo dassái go mánná  deavdá 18 jagi. It oaččo sierragessosa jus dus dušše leat badjel 18 jahkásaš mánná/mánát, vaikke ain  fuolahat máná. Eanet dieđut dan birra ahte geas lea gáibádus viiddiduvvon mánnáodjui oainnát dás nav.no.    Sierrageasus oidno 3.5.5 poasttas. Sierrageasus oktiibuot lea rehkenaston NAV dieđuid vuođul viiddiduvvon  mánnáoaju birra maid don leat ožžon. Geasus addo ihcalassii livnnetmeannudeamis.     It sáhte 3.5.5 poastta supmi nuppástuhttit. Jus oaivvildat ahte submi dahje galle mánu viiddiduvvon mánnáoadju lea leamaš, lea boastut, de fertet NAV:in váldit oktavuođa jus áiggožat dieđuid divvut. NAV  sádde daid divvojuvvon dieđuid viiddiduvvon 2013 mánnáoaju birra Vearroetáhtii.     Sierrageasus bealle meriin goappáge váhnemiidda gáibida ahte viiddiduvvon mánnáoadjuge lea  juogaduvvon NAV máksimis. Váhnemiid gaskasaš šiehtadus sierragessosa juogadeamis ii dagat ahte  sierrageasus juogaduvvo livnnegis.     Jus leat EEO-riikavuloš ráddjejuvvon vearrogeatnegasvuođain boađu ovddas Norggas, de lea dus  sierragessosii vuoigatvuohta jus gáibidat dábálaš gessosiid vearrolága § 6-71 mielde, dego ledjet verolaččat  ássi. Eaktun lea ahte olles dahje lagabui olles du barggu, doaimma dahje penšuvnna boahtu galgá  vearuhuvvot Norggas.           Sierragessosat stuorra buohcogoluid ovddas  Buohcogoluid sierragessosa mearrádus lea loahpahuvvon 2012 boahtojagi rájes. Stuorradiggi lea mearridan  boddosaš regela ahte galgá stuorra buohcogoluid sierragessosa heaittihit 3 jagi áiggis. 2015 boahtojagi rájes  nohká stuorra buohcogoluid sierrageasus ollásit.     Sáhtát gáibidit stuorra buohcogoluid sierragessosa dušše jus ovdal leat ožžon buohcogoluid sierragessosa  sihke 2010` ja 2011` livnnegis. It datte sáhte gáibidit sierragessosa daid goluid ovddas mat laktásit  bátnedikšumii, sáhttui ja dállui. Dát guoská vaikke ožžotge sierragessosa dákkár goluid ovddas 2010` ja  2011` livnnegis.     2013 boahtojahkái galgá sierrageasus geahpeduvvot. 2013 boahtojahkái addo sierrageasus 67 prosentii  geasusvuoigaduvvon goluin. Dát geahpedeapmi dahkko livnnetvuogádagas ihcalassii.      Sierrageasus addo daid goluid ovddas mat leat bistevaš buohcuvuođa dahje hedjodaga geažil, jus golut  boahtojagis šaddet uhcimusat 9 180 kr. <span type="quote">«Bistevažžan»</span> oaivvilduvvo ahte buohcuvuohta/hedjodat adno bistit  uhcimusat guokte jagi. Ii addo sierrageasus goluide mat earáin dábálaččat leat vástideaddji buohcuvuođa  dahje hedjodaga haga. Fertet sihtama mielde sáhttit jáhkehahttit/duođaštit dáid goluid. Jus fuolahat máná  guđes lea bistevaš buohcuvuohta dahje hedjodat, de sáhtát oažžut sierragessosa geahččolassigoluide, jus  golut eai leat gesson máná geahččo- ja dikšogollun, geahča 3.2.10 poastta Váhnengeasus mánáidgárddi jna.  goluide. Dákkár goluid sáhttá geassit vaikke dat leat vuollil 9 180 kr.       Jus dus dahje earáin geaid fuolahat leat eará geasusvuoigaduvvon buohcogolut, de sáhttá dáidge geassit jus  dat oktan geahččogoluiguin šaddet uhcimusat 9 180 kr. Jus buohcogolut oktiibuot leat vuollil 9 180 kr, de  addo sierrageasus dušše geahččolassigoluide. Fuolahus lea dalle go mávssát viehka stuorra oasi su dábálaš  eallingoluin. Buohcogolut eai galgga lohkkot go árvvoštallá lea go fuolahus.      Jus beallelaččat gáibideaba goabbatge sierragessosa, de fertejit goappásge leat badjel 9 180 kr ovddas golut.    Buohcogolut fertejit Vearroetáhta sihtama mielde jáhkihahttot/duođaštuvvot. Geasus addo lassigoluide maid  Vearroetáhta gávnnaha sakka jáhkehahttin ahte dus leat leamaš. Skovit maid beroštussearvvit leat ráhkadan  čielggadan dihtii dihto buohcuvuođa lassigoluid, eai dárbbaš leat doarvái duođaštit/jáhkehahttit goluid. Jus  jeavddalaččat oaččut lassigoluid maid sáhttá leat váttis duođaštit, de sáhttá leat doarvái jáhkehahttit lassigoluid maŋŋálas áigodagas jagi áigge (uhcimusat ovtta mánu).    Sáhttá addot sierrageasus stuorra buohcogoluid ovddas lassin sierragessosa lámisvuođa geažil.  Bistevaš buohcuvuođa/bistevaš hedjodaga geažil gollun adnojit ee. njuolga golut (dálkkas- ja doaktárgolut  jna.), eahpenjuolga golut (lassigolut bajiduvvon dáhkáduspremiijas jna.), lassigolut divruduvvon  biebmodoalu (divrras diehtta) geažil ja golut gehččui, dikšui ja veahkkái dálus. Golut mat dus livččii  beroškeahttá buohcuvuođas, eai vuoigadahte sierragessosii.    Jus almmolašvuođas leat ožžon doarjaga máksit goluid guoski buohcuvuođas dahje hedjodagas, ja lea  vearuhis doarjja (omd. vuođđodoarjja dahje veahkkedoarjja), de galgá doarjja vuolidit goluid.  Máksingolut dálkkodeami, divššu dahje orruma ovddas ásahusas dahje boittolaga almmolaš norgalaš  dearvvašvuođasuorggi priváhtadoaimmaheaddji dearvvasvuođabargiid luhtte, vuoigadahttet dušše  sierragessosii jus vástideaddji dálkkodeami, divššu dahje fuola eai sáhte fállat norgalaš dearvvasvuođa- ja  sosiálasuorggis, ja fálaldat árvvoštallo fágalaččat dohkálažžan.    Ovdamearka  Dus leat buohcogolut mat šaddet 10 000 kr (eai geahččogolut). Buohcuvuođa oktavuođas oaččut 1 000 kr  vearuhis almmolaš doarjaga. Du buohcogolut šaddet dán maŋŋil 9 000 kr. Dalle ii leat dus gáibádus  sierragessosii, go submi lea vuollil 9 180 kr submerájá. Doarjja ii datte galgga gessot eará goluin go daid  goluin maid doarjja galggašii máksit.  -------------------------------------------------------  Erenoamážit sohkardávddalaččaid birra:  Guoski lassigolut mat laktásit diabetesii, sáhttet ovdamearkan leat lassigolut dáidda:</p>
<p type="listitem">liigegollamii biktasiin ja gávnniin</p>
<p type="listitem">aliduvvon dáhkáduspremiijai jna.</p>
<p type="listitem">juolgedikšumii</p>
<p type="listitem">fysioterapiijii</p>
<p type="listitem">veahkkeneavvuide ja biergasiidda dikšumii, oktan sierraskuovaiguin ja suohkuiguin</p>
<p type="listitem">borramuššii, oktan dovdaborramuša goluiguin</p>
<p type="listitem">dálkasiidda    Duođašteami/jáhkehahtti gáibádusat lassigoluid ovddas mat laktásit sohkardávdii, leat seamma go eará  buohcogoluid ovddas. Dát mearkkaša ahte lassigoluid maid álkit sáhttá duođaštit guittiiguin, galgá sáhttit  ovdanbidjat Vearroetáhta sihtama mielde. Ovdamearkkat dákkár goluide leat golut iežasosiide,  veahkkeneavvuide ja biergasiidda.  Borranlassigoluid mearrideamis, biddjo vuođđun SIFO (Statens institutt for forbruksforskning) 2013  standárdabušeahtta borramušaid ja juhkamušaid atnugoluide, geahča sifo.no. Dát standárdabušeahtta earuha  borramuša ja juhkamuša goluid gaskal iešguđet ahkejoavkkuid ja sohkabeliid, ja váldá vuhtii  stuorradoalloovdduid dan láhkai ahte máŋggas juogadit dállodoalu. Lea doarvái ahte sáhttá ovdanbidjat  goluid guittiid mat gullet borramuša (muhto ii šukuláda, chipsa ja sullasaččaid) ja juhkamuša  (muhto ii fal  juhkamušaid main lea alkohola) oastimii boahtojagis uhcimusat ovtta mánu maŋŋálas áiggis.    Geasusvuoigatvuohta lea dušše dárbbašlaš borranlassigoluide. Dát mearkkaša ahte it sáhte oažžut gessosa  eahpegovttolaš divrras biebmodoalu lassigoluide. Jus biebmodoallu gullá stuorát dállodollui, de lea  geasusvuoigatvuohta dušše du lassigoluide, vuoliduvvon vejolaš stuorradoalloovdduin. Jus it sáhte  jáhkehahttit man olu leat duohta lassigolut borramii, de sáhttá lassigoluid bidjat šabloŋgalaččat 4 000 kr olles 2013 boahtojahkái. Submái gullet vel dovdoborramuša golut.    Ereliiggánit dálu divodeami/heiveheami birra ovdal 2012.   Sáhtát ain gáibidit sierragessosa buohcogoluid ovddas divodit/heivehit dálu 2013 ja 2014 boahtojagiide jus   golut leat šaddan ovdal 2012 ja     2011 dahje árabut boahtojagi livnnegis lea dohkkehuvvon ahte golut juogaduvvojit gessosii máŋgga boahtojahkái.</p>
<p>Sierrageasus dákkár báhcánsubmái ii galgga vuoliduvvot.</p>
<p><em type="bold">Ovdamearka </em>Golut dálu heiveheapmái Káre fertii 2008:s atnigoahtit juvlastuolu. Buohcuvuođa/hedjodaga geažil divodii/heivehii son seamma jagi dálu juvlastuolloatnui nu ahte sáhttá ain orrut das birra jagi. Golut šadde 450 000 kr. 2008 boahtojagi livnnegis adnojuvvo golut ollásit buohcogollun maid sáhtii juohkit 10 jahkái, namalassii 45 000 kr jahkái. Báhcán submi gessosii 2012 boahtojagi livnnegis šaddá de 225 000 kr (450 000 – 225 000 = 225 000). Káre sáhttá 2013-2014 boahtojagiin gáibidit sierragessosa báhcánsupmi ovddas. <em type="bold">Sirdobargit </em>Dus lea borrama ja orruma lassigoluide, ja ruovttumátkkiide (ruovttufitnamiidda) geasusvuoigatvuohta go it sáhte orrut ruovttustat (verolaš ássanbáiki) barggu dahje doaimma geažil, geahča 3.2.7 ja 3.2.9 poastta. Eaktun lea ahte gaskka gaskal bargosaji dálu ja du ruovttu lea nu guhkki ahte it sáhte johtit dan gaskka beaivválaččat. Lohkamat (studiat) eai adno bargun dán oktavuođas. Jus lohkamat leat váldoággan dasa ahte ii oro ruovttus, de it adno sirdobargin vaikke dus lea oasseáigebargu lassin lohkamiid. Jus leat boahtojagi loahpas ovttaskas ja 22 jahkásaš dahje boarrásat (riegádan 1991 dahje dan árabut), de lea maiddái dábálaččat eaktun ahte finat ruovttus uhcimusat juohke goalmmát vahkku. Jus lea oanehis mátkegaska, de gáibiduvvo ahte finat dávjjibut. Hárvenut ruovttufitnamiid sáhttá dohkkehit jus erenoamáš ákkat dan bearihit, omd. buohcuvuođa, heajos ruhtadili dahje eahkediid lohkamiid geažil. Jus boahtojagi loahpas leat ovttaskas ja vuollil 22 jahkásaš, de ii leat biddjon makkárge vuolimuš rádjá dasa man dávjá fertet ruovttus fitnat, muhto regelat gáibidit ahte finat nu jeavddalaččat ja dávjá go lea govttolaš dilálašvuođaid mielde. Jus eahpidat ahte finat go doarvái dávjá, de váldde Vearroetáhtain oktavuođa. Du verolaš ássanbáiki lea dat gos du ruoktu adno leamen. Dus sáhttá leat dušše okta verolaš ássanbáiki. Verolaš ássanbáiki ja ássanbáiki logahallon álbmotregistaris lea dábálaččat dat seamma. Jus oaivvildat ahte deavddát eavttuid leat sirdobargin, de berrešit Vearroetáhtii dan birra dieđihit. --------------------------------------------------------------------- <em type="bold">A ovdamearka </em>Nuvttá telefovdna miehtá 2013 boahtojagi Bálvalusa árvu 3 000 kr – Vearuhis submi 1 000 kr = Vearrogeatnegas ovdu 2 000 kr </p>
<p><em type="bold">B ovdamearka </em>Bargoaddi ruhtaduvvon telefovdna ja govdafierbmi miehtá 2013 boahtojagi. Bargi máksá ieš 1 500 kr. Bálvalusa árvu (govdafierbmi + telefovdna) 9 000 kr – </p>
<p>Vearuhis submi 1 000 kr =</p>
<p>Meroštallon ovdu ovdal ráddjema 8 000 kr</p>
<p>Ráddjejuvvon guovtti bálvalusa alimussubmái 6 000 kr –</p>
<p>Bargi iežasmáksin 1 500 kr =</p>
<p>Vearrogeatnegas ovdu 4 500 kr</p>
<p><em type="bold">C ovdamearka </em>Nuvttá telefovdna (okta EK-bálvalus) guhtta mánu. Bálvalusa árvu dan áiggis 3 500 kr – </p>
<p>Vearuhis submi 1 000 kr x 6/12 500 kr =</p>
<p>Meroštallon ovdu ovdal ráddjema 3 000 kr</p>
<p>Ráddjejuvvon 6/12 rádjai alimus ovddus mii lea 4 000 kr 2 000 kr =</p>
<p type="listitem">Vearrogeatnegas ovdu  2 000  kr ---------------------------------------------------------------------    Máŋggalágan regelat gustojit dasa ahte gos du verolaš ássanbáiki adno, ja lea dan duohken adnot go  bearašsirdobargin vai ovttaskas sirdobargin, geahča vulobealde. Dábálaččat lea nu ahte gos dávjjimusat  idjadat (jándorvuoiŋŋastanregel) dat adno du verolaš ássanbáikin, jus eará ii čuovo daid ereliiggánis  mearrádusain mat gusket bearašsirdobargiide ja ovttaskas sirdobargiide.    Árvvoštallamis ahte gos du verolaš ássanbáiki adno leamen, sáhttá leat mearrideaddjin nannet ahte adno go  dállu iehčanassan vai sorjavažžan.    Iehčanas dahje sorjavaš dállu  Dállu adno iehčanas dállun go dálu vuođđooasi (dahje ássanareála) atnuviidodat lea uhcimusat 30 kvm. Jus  máŋggas ásset dálus, de lasihuvvo dálu uhcimus rádjá vel 20 kvm juohke badjel 15 jahkásaš ássi nammii.  Vai dállu galgá adnot iehčanassan, fertet dan vel hálddašit uhcimusat 12 mánu ja sáhttit dan atnit buot  vahkkobeivviid. Dálus ferte maiddái leat čáhci ja golggiidus siste.    Jus láigohat dálu sierra ásodagas gos earát ásset (láigolatnja), de sáhtát gáibidit ahte dat areála mii galgá  biddjot vuođđun, lea dat areála maid hálddašat okto ja du juogadas oktasaš areálas oktiibuot. Jus sierra  ásodagas leat čieža dahje eanet badjel 15 jahkásaš ássi, de galgá biddjot vuođđun dušše dat areála maid don  okto hálddašat.    Sorjavaš dállun oaivvilduvvo dállu mii ii deavdde iehčanas dálu gáibádusaid.    Bearašsirdobargit  Adnot bearašsirdobargin go ruovttugielddastat ásat ovttas:</p>
<p type="listitem">beallelaččain/ logahallon guimmežiin</p>
<p type="listitem">mánáinat(-datguin) dahje</p>
<p type="listitem">oarbinaččaidatguin geaid fuolahat</p>
<p>Biebmománát dássiduvvojit iežas mánáiguin go biebmováhnemat eaba oaččo biebmoruovttobuhtadusa ja dilli muđui sulastahttá adopšuvnna. Adnot ássamin doppe gos du beallelaš dahje mánát ásset. Jus ásat ovttas oarbinaččaiguin geaid fuolahat, de adnot ássamin doppe gos du oarbinaččat ásset. Oktasaš ruoktu beallelaččain lea datte ovddabealde oktasaš ruovttu earáiguin. Jus goappašagat beallelaččainat leahppi sirdobargit, de adnobeahtti ássamin doppe gos dudnos lea oktasaš dállu mánáiguin. Jus dudnos eai leat mánát, adnobeahtti ássamin dan dálus mii adno iehčanassan. Jus johtibeahtti máŋga iehčanas dálu gaskka, de adnobeahtti ássamin dan dálus gos dudnos oktiibuot leat eanemus idjadeami (lea dudno mealgadaš jándorvuoiŋŋasteapmi). <em type="bold">Ovttaskas sirdobargit </em>Adnot ovttaskas sirdobargin go it leat bearašsirdobargi bajábeale čilgehusa mielde. Jus leat ovttasássi, de adnot ovttaskassan dán oktavuođas. Jus ásat vel ovttas mánáidatguin, de adnot baicce bearašsirdobargin. Árvvoštallamis ahte mii lea du verolaš ássanbáiki, leat máŋggalágan regelat boahtojagi loahpas vuollil 22 jahkásaš sirdobargiide ja sidjiide guđet leat boarrásat. Jus leat vuollil 22 jahkásaš ja jođát gaskal váhnenruovttu ja eará dálu, de adno váhnenruoktu du verolaš ássanbáikin. Jus boahtojagis deavddát 22 jagi dahje eanet, ja du dállu bargosajis lea iehčanas, de adno dát dállu du ruoktun. Jus jođát gaskal iehčanas dálu ja sorjavaš dálu bargosajis, de adno dat iehčanas dállu du ruoktun. Jus goappašat dálut leat iehčanasat dahje sorjavaččat, de gusto jándorvuoiŋŋastanregel, geahča bajábealde. <em type="bold">Dehálaš spiehkastat verolaš ássanbáikki dáfus </em>Jus johtigoađát dakkár gielddas gos leat ássan uhcimusat golbma jagi go johtin álgá, de sáhtát almmatge gáibidit bissut dán gieldda registaris, nu ahte dát šaddá du verolaš ássanbáikin. Eaktun lea ahte dálus ferte leat uhcimusat guovttegeardán stuorát atnuviidodat dálu vuođđoareálas (dahje ássanareálas) go bargogieldda dálus, ja ahte don juogo oamastat dan dahje dus leat golut dán láigoheapmái. Spiehkastat gusto sihke ovttaskasaide ja bearašsirdobargiide. Eaktun dasa ahte galggat sáhttit dán regela atnit, lea ahte dálut leat goappáge gielddas. Eanet dieđuid, geahča <span type="quote">“Pendlere, bosted, skatteforhold”</span> dás skatteetaten.no. <em type="bold">Uhcimusgeasus - meroštallan </em>Uhcimusgeasus lea bálkká, penšuvnna ja sullasaš boađu standárdageasus. Go duohta golut mat laktásit bargui ja sullasaččaide leat eanet go uhcimusgeasus, de sáhtát gáibidit gessosa dáid ovddas 3.2.2 poasttas dan sadjái go uhcimusgessosa. Uhcimusgeasus meroštallo nugo čájehuvvon vulobealde. <em type="bold">Jus dus lea dušše bálkáboahtu js. de meroštallo uhcimusgeasus ná: </em></p>
<p type="listitem">Uhcimusgeasus galgá bálkáboađus gártat 40 proseantta. Bálkáboahtun adno vel bargočielggadanruhta.  Uhcimusgeasus galgá biddjot uhcimustá 31 800 kr:i ja eanemustá 81 300  kr:i. Jus bálkáboahtu lea vuollil 31  800 kr, de galgá uhcimusgeasus leat seamma go bálkáboahtu. Jus omd. boahtu lea 20 050 kr, de šaddá  uhcimusgeasus 20 050 kr.    Jus leat Norggas ássan dušše oasi jagis, de galgá uhcimusgessosa bajimuš rádjá (81 300 kr) ja vuolimuš  rádjá (31 800 kr) oaniduvvot vástideaddji nu galle olles dahje álggahuvvon mánu go leat boahtojagis ássan  dáppe. Fertet dieđihit galle mánu leat Norggas ássan. Uhcimusgeasus ii datte galgga leat vuolibut go 4 000  kr.    Dušše penšuvdna, áigodatlaš doarjagat jna. (ii bálkáboahtu js.)  Jus dus lea dušše penšuvdna, áigodatlaš doarjagat jna. de gártá uhcimusgeasus 26 proseantta 2.2.1, 2.2.2,  2.2.3, 2.6.1 ja 2.6.2 poasttaid supmis. Uhcimusgeasus galgá uhcimustá biddjot 4 000 kr:i ja eanemustá 68  050 kr:i. Jus penšuvdna lea vuollil 4 000 kr, de galgá uhcimusgeasus leat seamma go penšuvdna. Jus omd.  boahtu lea 3 550 kr, de šaddá uhcimusgeasus 3 550 kr.    Jus leat Norggas ássan dušše oasi jagis, de galgá uhcimusgessosa bajimuš rádjá (68 050 kr) oaniduvvot  vástideaddji nu galle olles dahje álggahuvvon mánu go leat boahtojagis ássan dáppe. Vuolimuš rádjá 4 000  kr ii oaniduvvo.    Bálkáboahtu ja penšuvdna jna. lotnolasat  Jus du bálkáboahtu lea 203 250 kr dahje alibut, de lea dus gáibádus 81 300 kr uhcimusgessosii. Dát gusto  vaikke dus vel lea penšuvdna jna.    Jus bálkáboahtu lea vuollil 203 250 kr ja dus lassin lea penšuvdna, de lea dus gáibádus dan bajimuš  uhcimusgessosii meroštallon vulobeale molssaeavttuid mielde:</p>
<p type="listitem">1 molssaeaktu:</p>
<p type="listitem">Uhcimusgeasus meroštallo dušše bálkkás js. iige penšuvnnas jna.</p>
<p type="listitem">2 molssaeaktu:</p>
<p>Uhcimusgeasus šaddá uhcimusgessosa submi meroštallon bálkáboađus js. sierra ja uhcimusgeasus meroštallon penšuvnnas js. sierra. Gessosat eai datte sáhte oktiibuot šaddat eanet go 81 300 kr. Uhcimusgessosa meroštaladettiin adnojit bálkábohtui ja penšuvdnii proseantamearit ja submeráját nugo namuhuvvon bajábealde. Jus válljet dán molssaeavttu uhcimusgessosa meroštallamis, de šaddá bálkáboađu vuolimuš rádjá 4 000 kr iige 31 800 kr nugo jus dus lea dušše bálkáboahtu. Geahča ovdamearkka 2 molssaeavttu. Uhcimusgessosa birra mánnápenšuvnnas ja bálkkás, geahča 3.2.6 poastta. <em type="bold">Váhnemat ja mánát Geat adnojit váhnemin? </em>Biebmováhnemat adnojit máná váhnemin go biebmodilli lea adopšunlágan eabage biebmováhnemat oaččo biebmoruovttobuhtadusa. Jus váhnenovddasvástádus lea dohkkehuvvon rievttálaš vuođuin, ja son/soai duođaid fuolaha/-heaba máná, de lea dat adopšunlágan dilli. </p>
<p><em type="bold">Mánáid livdnen 12 jahkásaš dahje nuorabut mánát (riegádan 2001 dahje dan maŋŋil) </em>Boahtojagi loahpas 12 jahkásaš dahje nuorabut mánáide leat dat bálkámáksimat vearuheamit mat leat 10 000 kr dahje dan vuollil boahtojagi loahpas. Badjilmanni submi lea vearrogeatnegas ja biddjo váhnemiid bohtui. Opmodat ja dat vearrogeatnegas boahtu mánnái galgá dábálaččat livdnejuvvot beliin goappáge váhnema fárus, go váhnemat ássaba ovttas. Váhnemat sáhttiba gáibidit eará juogu. Go váhnemat eaba ása ovttas boahtojagi loahpas, de galgá máná opmodat ja boahtu dábálaččat livdnejuvvot dan váhnema fárus gean luhtte mánná lea logahallon álbmotregistaris ássamin boahtojagi loahpas. Dát váhnen datte sáhttá gáibidit ahte mánná livdnejuvvo su fárus guhte lea máná fuolahan eanaš áigge jagis. Jus dat váhnen gean fárus máná opmodat ja boahtu livdnejuvvo, ássá ovttas earáin guhte ii leat adopteren máná, de galgá máná opmodat/boahtu dábálaččat livdnejuvvot su fárus guhte lea máná eadni dahje áhčči. Jus dat váhnen lea náitalan, de galgá máná opmodat ja boahtu livdnejuvvot beliin goappáge beallelačča fárus. Dat beallelaš guhte ii leat sierrabeassádatmáná biologalaš eadni dahje áhčči iige leat máná adopteren, sáhttá gáibidit ahte máná opmodat ja boahtu váldo nuppi váhnema fárus. Jus máná váhnemat eaba leat eallimin, de mánná livdnejuvvo iehčanas vearromáksin. Mánná livdnejuvvo iehčanasat dallege go ii ása ovttas váhnenguvttiin, go goappašiid váhnemiin lea váldán váhnenovddasvástádusa, dahje máná beaivválaš fuolahusa. <em type="bold">Gaskal 13 ja 16 jahkásaš mánát ja nuorat (riegádan gaskal 1997 ja 2000) </em>Mánát ja nuorat guđet leat deavdán 13 jagi boahtojagi loahpas, ja guđiin lea leamaš boahtu barggusteaset, galget sáddet bargoboađuset ovddas iežaset vearrodieđáhusa. Eará boahtu ja opmodat galgá livdnejuvvot váhnemiid fárus, nugo nuorat mánáid ovddasge, geahča bajábealde. Ovttasássiid mánáide lea dákkár boahtu ja opmodat dábálaččat ovdagihtii devdon eatni vearrodieđáhussii. <em type="bold">17 jahkásaš dahje boarrásat nuorat (riegádan 1996 dahje dan árabut) </em>Nuorat guđet boahtojagi loahpas leat 17 jahkásaččat dahje boarrásat, galget addit iežaset vearrodieđáhusa visot opmodagaset ja boađuset ovddas. <em type="bold">Geardelunddot buhtadus ja dáhkádusmáksin mánáide ja nuoraide </em>Mánáide ja vuollil 22 jahkásaš nuoraide leat sierra regelat opmodatvearu luvvema dáfus, dan supmi ovddas maid leat ožžon geardelunddot buhtadussan dahje dáhkádusmáksimin olbmoroasmmohuvvama dahje fuolaheaddji massima ovddas. Buhtadussupmi vuoitu (reanttut jna.) sáhttá livdnejuvvot sierra mánás, dallege go mánná livdnejuvvo váhnemiid fárus (vuollil 17 jahkásaš mánát). Čuovvovaš máksimat mánáid ja vuollil 22 jahkásaš nuoraide spiehkastuvvojit opmodatvearus: -Gearddelunddot buhtadus olbmoroasmmohuvvama dahje fuolaheaddji massima ovddas -Gearddelunddot máksin lihkohisvuođa,- buohco- dahje lámisdáhkádusas vahága, buohcuvuođa dahje liittu geažil -Gearddelunddot máksin lihkohisvuođadáhkádusas dahje jápmindáhkádusas fuolaheaddji massimis Vahátbuhtadusaide gáibiduvvo ahte buhtadus lea mihtiduvvon vahátbuhtaduslága 3 kapihttala prinsihpaid, dahje fidnovahátdáhkáduslága mielde. Máná vahágahttimii ii leat gáibádus ahte hedjonit fidnonávccat. Opmodatvearroluvven gusto dan boahtojahkái go mánná/nuorra deavdá 21 jagi. </p>
<p type="listitem">Opmodatvearu luvven gusto beroškeahttá mo submi lea biddjon, ovdamearkka dihtii báŋkobidjan,  heaggareantodáhkádus, opmodat, biila jna. Ferte leat doarvái oktavuohta gaskal dáhkádus-/buhtadussupmi ja  bidjama. Vearroluvven lea ráddjejuvvon álgodáhkádus-/buhtadussubmái, dahje álgosupmi dan oassái mii lei  ođđajagemánu 1.b. 2014.     Go mánná lea vuollil 17 jahkásaš  Dábálaččat galgá vuollil 17 jahkásaš máná boahtu ja opmodat livdnejuvvot váhnemiid fárus. Buhtadussupmi  dahje dáhkádussupmi opmodat ja vuoitu sáhttet datte livdnejuvvot sierralaga mánás, jus dán geažil šaddá  vuollegat vearru go jus submi vearuhuvvo váhnemiid fárus. Sierra livdnen dáhkida ahte mánná oažžu  boahtolivdnemis iežas persongessosa. Jus ovddit jagiid čohkkejuvvon reanttut leat šaddan opmodahkan, de ii  fátmmastuvvo dát opmodatvearroluvvemii. Dákkár opmodat ii sáhte livdnejuvvot sierra mánás guhte dalle  oažžu iežas bođusupmi opmodatlivdnemis. Vearroetáhta meroštallá dan mii lea gánnáhahttimus. Vearru  galgá ovdanboahtit váhnemiid vearroloahpparehkegis ja mánná ii galgga danne addit sierra vearrodieđáhusa  mii guoská buhtadussii.     Vai Vearroetáhta galgá sáhttit meroštallat rivttes vearrovuolideami gearddelunddot buhtadusas dahje  dáhkádusmáksimis, de ferte lassidieđuide (vearrodieđáhusa 5.0 poasttas) dieđihit:   -ollislaš álgobuhtadus-/dáhkádussupmi  -máksinjagi  -guđe supmi 2013 vearrodieđáhusas gullá buhtadus-/dáhkádussubmái. Soitet leat reantoboađut,  láigohanboađut, oasusfitnet, báŋkobidjamat, heaggareantodáhkádus, opmodat, biila jna.   FUOM! Don/doai it/eahppi galgga vearrodieđáhusa poasttaid supmiid nuppástuhttit.     It/eahppi dárbbaš sáddet duođaštusa oktan vearrodieđáhusain, muhto duođaštusa ferte sáhttit čájehit sihtama  mielde.     Dát regelat opmodatvearroluvvema birra mánáide nuppástuhtto boahtojagi 2012 mađđásiin. Dáhkádusoažžut  guđet ožžo máksima ovdal 2012, sis ii leat vuoigatvuohta nuppástuhttit 2011 dahje árabut livnnetjagiid  livnnega, muhto easka 2012 boahtojagis gitta dan boahtojahkái mánná/nuorra deavdá 21 jagi. Jus it/eahppi  ožžon opmodatvearroluvvema 2012 boahtojagi livdnemis, de galggašit/galggašeidde váldit oktavuođa  Vearroetáhtain.       Váhnengeasus (mánáidgárdái jna. golut)  Ovttaskas fuolaheaddji    Ovttaskas fuolaheaddjit ožžot gessosa duođaštuvvon goluid ovddas mánáid geahččat ja dikšut gitta</p>
<p type="listitem">25 000 kr ovtta máná nammii ja</p>
<p type="listitem">15 000 kr lassin juohke lasi máná nammii.    Ovttaskas fuolaheaddjin lohkko guhte lea náitalkeahttá, earránan, sierranan, leaska ja guhte okto fuolaha   máná/mánáid.     Juogaduvvon fuolahusa birra, geahča <span type="quote">«Juogaduvvon fuolahus mánnái»</span>  Ovttasássi sierrabeassádatmánáin dahje mánnábeassádagain, geahča <span type="quote">“Ovttasássit”</span>.</p>
<p type="listitem">Beallelaččat – váldoregel  Beallelaččat guđet ealliba ovttas, oažžuba oktiibuot duođaštuvvon goluid ovddas mánáid geahččat ja dikšut  gitta</p>
<p type="listitem">25 000 kr ovtta máná nammii</p>
<p type="listitem">15 000 kr lassin juohke lasi máná nammii.    Dát guoská beroškeahttá lea go sudnos mánnábeassádat ja/dahje sierrabeassádatmánát. Geasus juogaduvvo  beliin goappásge, jus eaba leat soahpan eará juogu.       Spiehkastat: Jus leaba boahtojagis náitalan, ja goappašiin lea sierrabeassádatmánná (-mánát) ovdal  náittosdili, de sáhttiba goabbáge gáibidit váhnengessosa iežaska sierrabeassádatmánáid ovddas, jus dát  dagaha beallelaččaide buohkanassii stuorát váhnengessosa go váldoregela mielde. Maŋit jagi ii leat  beallelaččain dákkár válljenvuogasvuohta. Geahča ovdamearkkaid 44. siiddus.       Ovttasássit    Ovttasássit (sihke dieđihangeatnegas ja dieđihangeatnegasvuođa haga) guđiin lea mánnábeassádat, oažžuba  gessosa duođaštuvvon goluid ovddas mánáid geahččat ja dikšut (váhnengessosa) gitta</p>
<p type="listitem">25 000 kr ovtta máná nammii</p>
<p type="listitem">15 000 kr lassin juohke lasi máná nammii.    Dát gusto vaikke nuppis dahje goappašiin lea sierrabeassádatmánná earret mánnábeassádaga. Jus  ovttasássiin leat dušše sierrabeassádatmánát, gusto alimussubmi sierra goabbáige.    Goabbá beallelaččain/ovttasássiin galgá oažžut gessosa?  Beallelaččat guđet livdnejuvvoba ovttas (oktasaš dahje sierralaga boahtolivdnen)  Váhnengeasus juogaduvvo beliin goappáge beallelažžii, earret jus beallelaččat válljeba eará juogu.    Náittosdilli luoddanan dan jagi  Jus beallelaččat earráneaba dahje sierraneaba, de lea váhnengessosii vuoigatvuohta sus gii váldá badjelasas  oktofuolahusa ja gean luhtte mánná joatká orrumin. Jus leat máŋga máná ja goabbáge váhnen doalaheaba  oktofuolahusa uhcimusat ovtta mánnái, de soaitá goappašiid váhnemiin leat gáibádus váhnengessosii.  Eaktun lea ahte váhnenguovttos duođaid ealliba sierralaga. Dasto ferte mánáid fuolahusdoaimma juohkin  leat bistevaš. Geahča vulobealde fuolahusjuohkima birra.    Ovttasássit (dieđihangeatnegas ja dieđihangeatnegasvuođa haga)  Jus ovttasássiin lea mánnábeassádat, de addo geasus beliin goabbáige, earret jus leaba soahpan eará juogu.  Dát gusto beroškeahttá leago nuppi dahje goappašiid ovttasássiin maiddái sierrabeassádatmánná.    Ovttasássiide guđiin ii leat mánnábeassádat, addo váhnengeasus sutnje gii lea sierrabeassádatmáná áhčči  dahje eadni. Dáid háviid ii sáhte válljet eará juogu. Jus nuppi ovttasássis lea sierrabeassádatmánná, iige  páras leat mánnábeassádat, de ii sáhte nubbi ovttasássi dalle geassit váhnengessosa iežas boađus.    Earráneapmi dan jagi  Jus leat dilálašvuođat mat bearihit ahte nuppi váhnemis lea váldofuolahus mánnái, de addo váhnengeasus  dan váhnemii guđes lea leamaš beaivválaš fuolahus mánnái eanaš áiggi jagis, namalassii sutnje gean luhtte  mánná lea ássan jagis eanemus oasi.</p>
<p><em type="bold">Fuolahusjuohkin mánnái (go váhnemat eaba ása ovttas) </em>Fuolahusjuohkin lea go mánná duohtavuođas orru seamma guhká goappáge váhnema luhtte (ii goappáge váhnemis leat váldofuolahus). Jus goappašat váhnema máksiba máná geahču ja divššu ovddas, de sáhttiba goappašagat gáibidit váhnengessosa juohke jagi, muhto sáhttiba oktiibuot gáibidit gessosa dušše goluid ovddas dan alimussupmi rádjai mii gusto ovtta dahje moatti mánnái, geahča bajábealde. Váhnemat oažžuba gessosa dan ektui man stuorra juogadasa goluin goabbáge lea máksán. Váhnemat sáhttiba molssaevttolaččat gáibidit ahte goabbáge oažžu váhnengessosa juohke nuppi jagi. Dat váhnen gean luhtte mánná (mánát) lea (leat) dan jagi loahpas go earráneaba/sierraneaba/luoddana ovttasássan, sáhttá gáibidit váhnengessosa dan jagi, nubbi váhnen maŋit jagi jna. Jus váhnemiin leat máŋga máná, de ferte juohke máná váhnengeasus árvvoštallot sierra. <em type="bold">Nuppástuhtton fuolahus </em>Jus goabbáge váhnen lea okto (oktofuolahus) fuolahan máná (mánáid) osiid boahtojagis, de dan váhnemis lea gáibádus váhnengessosii guđes lea leamaš oktofuolahus boahtojagi eanaš oasis. Jus jápmá dat váhnen guđes lea oktofuolahus, de galgá datte rohkkái addit váhnengessosa su mánnágeahččogoluid ovddas. Jus leaska váldá badjelasas máná fuolahusa, de lea susge váhnengessosii gáibádus. ------------------------------ <em type="bold">Ovdamearka </em>Váhnemat náitaleaba 2013:s. Oktiibuot leat sudnos golut mánáid geahččat ja dikšut 55 000 kr. Golut juhkkojit ná: Sierrabeassádatmánát: 29 000 kr </p>
<p>Sierrabeassádatmánát: 26 000 kr</p>
<p>Ovdal go náitaleigga, lei goappásge gáibádus gessosii gitta 25 000 kr rádjai (go goappásge lea sierrabeassádatmánát). Váldoregela mielde sáhttiba gáibidit gessosa eanemustá 40 000 kr ovddas (guokte máná: 25 000 kr + 15 000 kr). Gánnáheamos čoavddus šattašii dás čuovvut spiehkastatregela. Dalle lea sudnos oktiibuot gáibádus 50 000 kr gessosa dan sadjái go 40 000 kr. -------------------------------------------------------------------------- <em type="bold">Ovdamearka </em>Váhnemat náitaleaba 2013:s. Sudnos lea goappásge sierrabeassádatmánná. Sudnos leat golut mánáid geahččat ja dikšut oktiibuot 39 000 kr. Golut juhkkojit ná: Sierrabeassádatmánná: 36 000 kr </p>
<p>Sierrabeassádatmánná: 3 000 kr</p>
<p>Ovdal go náitaleigga, de lei goappásge gáibádus gessosii gitta 25 000 kr rádjai (go goappásge lea sierrabeassádatmánná).</p>
<p>Bajábealde ovdamearkkas sáhtášii nubbi gáibidit 25 000 kr (alimussubmi) ja nubbi fas 3 000 kr gessosa, namalassii oktiibuot 28 000 kr. Váldoregela mielde sáhttiba gáibidit gessosa oktiibuot eanemustá 40 000 kr ovddas (guokte máná: 25 000 kr + 15 000 kr), muhto go sudno golut eai šatta badjel 39 000 kr, de ferte geasus ráddjejuvvot dán submái. Gánnáheamos čoavddus šattašii danne čuovvut váldoregela, ja gáibidit gessosa 39 000 kr ovddas. <em type="bold">Earráneapmi, sierraneapmi ja luoddanan ovttaseallin Fuolahus mánnái </em>Go beallelaččat earráneaba, sierraneaba dahje fárreba goabbatge sadjái, de soaitá nuppis dahje goappašagain gáibádus sierragessosii ovttaskas fuolaheaddjin. Sierrageasus lea laktašuvvon mákson viiddiduvvon mánnáodjui, geahča <span type="quote">“Sierrageasus ovttaskas fuolaheaddjái”</span> fáttá 79. siiddus. </p>
<p type="listitem">Vearroráddjen uhcán vearronávccaid geažil  Vearroráddjen uhcán vearronávccaid geažil sáhttá addot ovttaskas vearromáksái dahje náittospárrii, guđet eai  oaččo addosiid mat fátmmastuvvojit vuollegis dábálaš boađu vearroráddjema dahje penšunboađu  vearrogessosa regeliidda. Vejolaš vearroráddjen addo oktagaslaš dárboiskama mielde.    Vearroráddjen uhcán vearronávccaid geažil ii addo ihcalassii. Fertet ieš dasa ovddidit gáibádusa.     Dábálaččat ii addo vearroráddjen vearromáksiide</p>
<p type="listitem">guđiin lea vuoigatvuohta lohkanlotnii Loatnakássas stuorra oasis jagis</p>
<p type="listitem">guđet leat ožžon boađu mearriduvvot árvvošteami mielde</p>
<p type="listitem">guđiin lea nohkavaš boahtovuolidus (ii biste badjel 2-3 jagi). Dát sáhttá leat dalle go vearromáksi oažžu  bargočielggadanruđa mii iešalddes lea áigeráddjejuvvon</p>
<p type="listitem">guđiin lea leamaš bargu jagis dušše oasis dahje oasseáigebargu (omd. oahpu geažil)</p>
<p type="listitem">guđet eai leat válljen dáhttut dienasbarggu     Vearroetáhta árvvoštallá oppalaččat vearromáksi ekonomalaš dili mearridan dihtii ahte leago vearromáksis  nu uhcán boahtu ahte sáhttá oažžut vearroráddjema. Uhcán boađuin oaivvilduvvo ahte boahtu ii leat doarvái  dárbbašlaš, mearálaš birgemii alcces vearromáksái ja sidjiide guđiid son lea geatnegas fuolahit. Ollislaš  árvvoštallamis deattuhuvvo mii vearromáksis alddis dahje earáin dan bearatgottis lea boahtu ja opmodat  hálddus, earret vuođđodálu. Dás váldojit vuhtii árbi, skeaŋkkat, vuoittut ja eará soaitevaš boađut. Datte eai  váldo sosiála doarjagat dasa mielde. Ruovttoluottamákson vearru dahje báhcánvearru eai váldo vuhtii.     Árvvoštallamis galgá gávnnahit meroštallanvuođu. 3.6 poasta lea dasa vuođđun. Lasáhus lea dáid ovddas:</p>
<p type="listitem">sierragessosa</p>
<p type="listitem">suddjengessosa</p>
<p type="listitem">vearuhis ovdduid nugo mánnádoarjaga, árbbiid, skeaŋkkaid, mánnáoaju, stipeanddaid, vuorbevuoittuid jna.</p>
<p type="listitem">goluid maidda lea livnnegis addon geasus, muhto mat eai gáibiduvvo dárbbašlaš birgemii. Dát gusket omd. joavdoopmodaga, lustafatnasa, biilla ja dárbbašmeahttun divrras dálu jna. vealgereanttuide. Eará  ovdamearkkat leat máksin oktagaslaš penšunortnegii ja massimii vuovdimis, omd. giddodaga.   Lista ii leat dievas.</p>
<p>Galgá lasihuvvot šjablonalaš 1,5 proseantta boahtolasáhus vejolaš nettoopmodagas mii lea badjel 200 000 kr. Boahtolasáhusa meroštallamis ii gula dasa vuođđodálu (namalassii iežas dállu mas ásset fásta 31.12.2013) opmodatárvu. Vuođđodállun lohkko dás maiddái eanadoalus ássanviessu mas lea lunddolaš viessosadji dan birra. ------------------------------------------------- Galgá váldit vuhtii beallelačča boađuge. Beallelaččaid boahtu gehččo ovttas, beroškeahttá livdnejuvvoba sierralaga vai ovttas. Vástideaddji guoská dieđihangeatnegas ovttasássiide. Beallelaččaid boahtu galgá maiddái ovttas gehččot dan jagis go náitaleaba, vaikke livdnejuvvobage sierralaga. Beallelaččat guđet leaba sierranan, árvvoštalloba ovttaskassan sierrananjagi rájes. Vearrovuolideapmi juhkkojuvvo gorálaččat goappáge beallelačča vearrojuogadassii ovdal vuolideami. Bohtui lasihuvvojit daid mánáid boahtu guđet livdnejuvvojit ovttas vearromáksiin. Seamma guoská bearatgotti earáid bohtui, earret dan mii adno dárbbašuvvot sin iežaset birgemii. Jus Vearroetáhta gávnnaha ahte sáhttá vuolidit vearu, de galgá vearru meroštallot seamma regeliid mielde go čilgejuvvon <span type="quote">“Vearroráddjen vuollegis dábálaš boađus”</span> oasis. Jus dál oaivvildat ahte dus lea vearroráddjemii gáibádus, de bijat gáibádusa 5.0 (Lassidieđut) postii. Jus seamma boahtojagis deavddát eavttuid sihke vearroráddjema vuollegis dábálaš boađus, vearroráddjema heajos vearronávccaid geažil ja vearrogessosa penšunboađus, de oaččut vearu mearriduvvot dan mearrádusa mielde mii addá vuolimuš vearu. <em type="bold">Dehálaš skovit </em>Vulobealde sáhtát lohkat dakkár skoviid birra mat vearrodieđáhussii soitet leat guoskevaš mildosat. Geahča maiddái skatteetaten.no/skjema. Jus vearrodieđáhusa attát elektrovnnalaččat, de gávnnat masá visot skoviid laktašuvvon dan postii masa gullet. <em type="bold">Oassálastidieđáhus </em>Oassálastilivdnejuvvon fidnu (ANS, DA, KS jna.) oassálastit ožžot fidnus RF-1233 Selskapets oppgave over deltakerens formue og inntekt i deltakerliknet selskap. Fertet ieš rahkadit RF-1221 Deltakerens oppgave over egen formue og inntekt i deltakerliknet selskap, vearrodieđáhusat mielddusskovvin, dárkkistit RF-1233:s dieđuid ja RF-1233:s sirdit guoskevaš poasttaid RF-1233:s RF-1221:i. Jus vearrodieđáhusa attát elektrovnnalaččat, de it nákce ráhkadit RF-1221 Bálkkolaččaid ja penšunisttaid jna. vearrodieđáhusa, mielddusskovvin. Geahča de 2.7 <span type="quote">“Ealáhusboađuid”</span> bagadusa das mo molssut Ealáhusdoalliid jna. vearrodieđáhussii. Jus dutnje lea sáddejuvvon Bálkkolaččaid ja penšunisttaid jna. vearrodieđáhus, de lea dan dihtii go Vearroetáhta ii leat ožžon diehttevassii ahte leat šaddan oassálastilivdnejuvvon fidnu oassálastin. Jus attát vearrodieđáhusa bábirhámis, de čálát vuollái RF-1221 ja sáddet dan vearrodieđáhusa mielddusin. </p>
<p><em type="bold">RF-1059 Aksjer og fondsandeler mv. </em>Gulli RF-1072 bagadus. <em type="bold">RF-1070 Renteinntekt til ekstra skattlegging </em>Dát lea skovvi maid sáhtát atnit jus attát vearrodieđáhusa elektrovnnalaččat. Muđui oainnát vástideaddji veahkkemeroštallama dás skatteetaten.no. Ii leat sierra bábirskovvi. <em type="bold">RF-1084 Vuolidahttin </em>Bagadus lea skovis. <em type="bold">RF-1088 Aksjer og egenkapitalbevis </em>Gulli bagadus lea RF-2033. <em type="bold">RF-1098 Formue av næringseiendom </em>Gulli bagadus lea RF-1099. <em type="bold">RF-1125 Biilla atnu </em>Bagadus lea skovi duogábealde. <em type="bold">RF-1141 Gevinst og tap på aksjer og andeler ved utflytting </em>Gulli bagadus lea RF-1280. <em type="bold">RF-1147 Fradrag for skatt betalt i utlandet av person - kreditfradrag </em>Jus dus lea boahtu ja/dahje opmodat mii vearuhuvvo olgoriikkas ja vearrošiehtadus dainna riikkain atná kredihttavuogi garvin dihtii guovttegeardán vearuheami, de galgá boahtuge vearuhuvvot Norggas. Jus gáibidat gessosa norgalaš vearus dan vearu ovddas mii lea olgoriikkas mákson, de galggat addit RF-1147 skovi. Jus dus lea ealáhusboahtu mii vearuhuvvo olgoriikkas, de galggat vel addit RF-1149 skovi. <em type="bold">RF-1150 Nedsetting av inntektsskatt på lønn </em>Jus gáibidat vuolidit vearu bálkkás molssaevttolaš juohkinmálle mielde, de galggat addit RF-1150 skovi. Bagadus lea skovis. <em type="bold">RF-1189 Giddodaga láigoheapmi jna. </em>Bagadus lea skovi duogábealde. <em type="bold">RF-1219 Vuoito- ja massinkontu </em>Gulli bagadus lea RF-1210. <em type="bold">RF-1221 Deltakerens oppgave over formue og inntekt i deltakerliknet selskap </em>Gulli bagadus lea RF-1222. <em type="bold">RF-1231 Bankinnskudd i utlandet </em>Bagadus lea skovis. <em type="bold">RF-1314 Realisasjon av aksjer og andeler etter opphør av skattemessig bosted i Norge </em>Bagadus lea skovis. </p>
<p><em type="bold">Čoavddasátneregisttar </em>Registtar čujuha vearrodieđáhusa poasttaid nummariidda. <em type="bold">A </em>Ahkepenšuvdna penšuvdna 2.2.1 poasta sierrageasus 3.5.1 poasta </p>
<p type="listitem">Á  Áigeráddjejuvvon lámisvuođadoarjja</p>
<p type="listitem">boahtu  2.1.1 poasta</p>
<p type="listitem">sierrageasus   3.5.2 poasta</p>
<p type="listitem">Ámmátlihttomáksu   3.2.11 poasta  Ámmátpenšuvdna</p>
<p type="listitem">geasus premiija ovddas 3.2.12 poasta</p>
<p type="listitem">mákson  2.2.2 poasta</p>
<p>Árvobáhpárat - geahča ossosat ja obligašuvnnat Ásodat - geahča dállu</p>
<p type="listitem">Ássanvovdna</p>
<p type="listitem">opmodat  4.2.6 poasta</p>
<p type="listitem">B  Badjebáza gollobuhtadusain  2.1.4 poasta  Bargguhisvuohta</p>
<p type="listitem">beaiveruhta   2.1.1 poasta</p>
<p type="listitem">Bargoboahtu</p>
<p type="listitem">eará bargoboahtu  2.1.5 poasta</p>
<p type="listitem">bálká   2.1.1, 2.4.1 poasttat</p>
<p type="listitem">naturálaaddosat  2.1.1 poasta</p>
<p type="listitem">Bargoneavvobuhtadus</p>
<p type="listitem">badjebáza  2.1.4 poasta</p>
<p>Barguimáhcahanruhta 2.1.1 poasta</p>
<p>Barta - geahča dállu Bálkkát - geahča bargoboahtu</p>
<p type="listitem">Báŋkobidjamat - sisriikkalaš   - geahča olgoriika</p>
<p type="listitem">opmodat  4.1.1 poasta</p>
<p type="listitem">reanttut  3.1.1 poasta</p>
<p type="listitem">Beaivedikšuneadni</p>
<p type="listitem">geahčču beaivedikšuneatni  geahčen (boahtu)  2.1.3 poasta</p>
<p type="listitem">geahčču máná  ruovttus (boahtu)  2.1.1 poasta</p>
<p type="listitem">váhnengeasus  (mánnágehččui golut) 3.2.10 poasta</p>
<p>Beaiveruhta 2.1.1 poasta Beallelašlasáhus 2.2.4 poasta</p>
<p type="listitem">Bearašmánáidgárdi   2.1.3 poasta  Bearašviessu   - geahča dállu  Biila</p>
<p type="listitem">bargomátkkit   3.2.8 poasta</p>
<p type="listitem">buhtadus  2.1.4 poasta</p>
<p type="listitem">ruovttufitnamat  3.2.9 poasta</p>
<p type="listitem">opmodat  4.2.5 poasta</p>
<p type="listitem">ovdu (fitnodatbiila)   2.1.1 poasta</p>
<p type="listitem">Birgendoarjja  (ovddeš beallelaččas/beallelažžii)</p>
<p type="listitem">boahtu  2.6.1 poasta</p>
<p type="listitem">geasus  3.3.3  poasta</p>
<p>Boddosaš doarjja 2.2.1 poasta</p>
<p>Boddosaš lámisvuođadoarjja - geahča penšuvdna Borranbuhtadus 2.1.4 poasta</p>
<p type="listitem">Borran ja orrun</p>
<p type="listitem">lassigolut idjadeami haga 3.2.2 poasta</p>
<p type="listitem">lassigolut idjademiin   3.2.7 poasta</p>
<p>Buohcoruhta 2.1.1, 2.7.13 poasttat</p>
<p>Buohcogolut 3.5.4 poasta <em type="bold">D </em>Dáhkádus 3.1.4, 3.1.11, 3.3.5, 3.3.7, 4.5.2, 4.6.2 poasttat </p>
<p type="listitem">Dállodávvirat ja gándimat   4.2 poasta  Dállu</p>
<p type="listitem">joavdodállu -  boahtu 2.8.3 poasta -   opmodat  4.3.3 poasta</p>
<p type="listitem">láigoheapmi (láigoboahtu) 2.8.2 poasta</p>
<p type="listitem">livnnetárvu iežas dálus  4.3.2 poasta</p>
<p type="listitem">massin vuovdimis jna. 3.3.6 poasta</p>
<p type="listitem">ovttasoamasteaddji – boađu juogadas  2.8.1 poasta – goluid juogadas  3.3.4 poasta – opmodaga juogadas  4.5.3 poasta – velggiid juogadas   4.8.2 poasta</p>
<p type="listitem">dállofidnu – boađu juogadas 2.8.1 poasta – goluid juogadas  3.3.2 poasta – livnnetárvvu juogadas  4.3.2 poasta – opmodaga juogadas  4.5.3 poasta – velggiid juogadas   4.8.2 poasta</p>
<p type="listitem">vuollebáza láigoheamis  3.3.12 poasta</p>
<p type="listitem">vuoitu vuovdimis jna.  2.8.4 poasta</p>
<p type="listitem">Dálu, viessosaji jna. vuovdin</p>
<p type="listitem">vuoitu  2.8.4 poasta</p>
<p type="listitem">massin  3.3.6 poasta</p>
<p>Dálu, viessosaji jna. vuovdimis massin 3.3.6 poasta</p>
<p>Dálu rehketdoallolivdnen - geahča dállu</p>
<p type="listitem">Dáluealátaddosat</p>
<p type="listitem">eana- ja vuovdedoalu boittolaga – boahtu  2.6.2 poasta – geasus  3.3.3 poasta</p>
<p type="listitem">eana- ja vuovdedoalus – boahtu  2.2.2 poasta – geasus (ealáhusdieđáhus)</p>
<p>Diabetes 3.5.4 poasta</p>
<p>Diehttabuhtadus 2.1.4 poasta</p>
<p type="listitem">Doarjja</p>
<p type="listitem">dutkan ja fidnooahpahus   3.3.7 poasta</p>
<p>Duodji 2.1.5 poasta</p>
<p>Duohta golut bargodilis 3.2.2 poasta</p>
<p>Durdelasáhus 2.1.4 poasta</p>
<p><em type="bold">E </em>Ealáhusboađut 2.7 poasta </p>
<p>Ealáhusopmodat 4.3.5 poasta</p>
<p>Eanaláigodivat 4.5.4, 4.8.1 poasta</p>
<p>Ereliiggánis boahtogeasus 3.3.7 poasta</p>
<p type="listitem">F  Fatnasat</p>
<p type="listitem">vuovdinárvu 50 000 kr dahje alibut   4.2.4 poasta</p>
<p type="listitem">vuovdinárvu vuollil 50 000 kr4.2.3 poasta</p>
<p>Fárrenbuhtadus 2.1.4 poasta</p>
<p><em type="bold">G </em>Gealbudandoarjja 2.1.1 poasta </p>
<p>Giddodat - geahča dállu</p>
<p type="listitem">Gollobuhtadusat</p>
<p type="listitem">badjebáza  2.1.4 poasta</p>
<p type="listitem">vuollebáza  3.2.2, 3.2.7 poasttat</p>
<p type="listitem">Govttolaš loanat</p>
<p type="listitem">boahtu  2.1.1 poasta</p>
<p type="listitem">geasus 3.3.1 poasta</p>
<p type="listitem">vealgi  4.8.1 poasta</p>
<p type="listitem">Guolásteaddjit</p>
<p type="listitem">bálká/boahtu   2.1.1 poasta</p>
<p type="listitem">guolásteaddjiid ja bivdiid ereliiggánis geasus  3.2.14 poasta</p>
<p><em type="bold">H </em>Heaggadáhkádus - geahča heaggareantodáhkádus ja kapitáladáhkádus </p>
<p type="listitem">Heaggareantodáhkádus</p>
<p type="listitem">máksámuš  2.2.2, 2.6.2 poasttat</p>
<p type="listitem">ruovttoluottaoastinárvu 4.5.2 poasta</p>
<p><em type="bold">I </em>Iežaskapitáladuođaštus - geahča ossosat </p>
<p type="listitem">J  Joavdodállu   - geahča dállu  Juogadasásodat – geahča dállu     K  Kapitáladáhkádus</p>
<p type="listitem">vuoitu  3.1.4 poasttas</p>
<p type="listitem">ruovttoluottaoastinárvu 4.5.2 poasta</p>
<p type="listitem">L  Lasiheaddji doarjja   2.2.2 poasta  Lassigolut</p>
<p type="listitem">virgemátkkit/bargoorrun  3.2.7 poasta</p>
<p type="listitem">Lámisvuođadoarjja, áigeráddjejuvvon</p>
<p type="listitem">boahtu  2.2.1 poasta</p>
<p type="listitem">sierrageasus   3.5.2 poasta</p>
<p type="listitem">Lámispenšuvdna</p>
<p type="listitem">boahtu  2.2.1 poasta</p>
<p type="listitem">sierrageasus   3.5.2 poasta</p>
<p type="listitem">Livnnetárvu   4.3 poasta  Lustafatnasat</p>
<p type="listitem">opmodat  4.2.3, 4.2.4 poasttat</p>
<p type="listitem">M  Maŋŋebálká ja maŋŋepenšuvdna 2.6.2 poasta  Máksu  2.1.1 poasta  Mánát</p>
<p type="listitem">bálkáboahtu   2.4.1 poasta</p>
<p type="listitem">mánnápenšuvdna 2.2.1, 2.2.2,  2.6.3 poasttat</p>
<p type="listitem">sierra boahtogeasus nuoraid várás   3.3.7 poasta</p>
<p type="listitem">Mánáidgárdegolut, AÁF 3.2.10 poasta  Mánnágeahčču iežas ruovttus</p>
<p type="listitem">boahtu  2.1.3 poasta</p>
<p>Máŋggadállohuksehus 4.3.2 poasta geahča Dállu ja eará giddodat</p>
<p>Mátkebuhtadus 2.1.4 poasta</p>
<p type="listitem">Mátkkit</p>
<p type="listitem">bargomátkkit   3.2.8 poasta</p>
<p type="listitem">fidnomátkkit   3.2.2 poasta</p>
<p type="listitem">ruovttufitnamat  3.2.9 poasta</p>
<p type="listitem">Mearraolbmot</p>
<p type="listitem">boahtu  2.1.2 poasta</p>
<p type="listitem">mearraolbmuid ereliiggánis sierrageasus  3.2.13 poasta</p>
<p>Mohtorfievrrut 4.2.5 poasta</p>
<p><em type="bold">N </em>Naturálaaddosat 2.1.1 poasta </p>
<p type="listitem">Nuoraid dálloseastin (BSU)  1.5.1 poasta    O  Oahpástuvvandoarjja  2.2.2 poasta  Oarbásiidpenšuvdna   2.2.1 poasta  Oasusfoanda</p>
<p type="listitem">fitnet   3.1.6 poasta</p>
<p type="listitem">massin vuovdimis  3.3.9 poasta</p>
<p type="listitem">opmodat  4.1.4 poasta</p>
<p type="listitem">vuoitu vuovdimis  3.1.9 poasta</p>
<p type="listitem">Obligašunfoanda</p>
<p type="listitem">fitnet   3.1.2 poasta</p>
<p type="listitem">massin vuovdimis  3.3.9 poasta</p>
<p type="listitem">opmodat  4.1.5 poasta</p>
<p type="listitem">vuoitu vuovdimis  3.1.9 poasta</p>
<p type="listitem">Obligašuvnnat</p>
<p type="listitem">massin  3.3.10 poasta</p>
<p type="listitem">opmodat  4.1.7, 4.1.8 poasttat</p>
<p type="listitem">reanttut  3.1.2 poasta</p>
<p type="listitem">vuoitu  3.1.10 poasta</p>
<p type="listitem">Oktagaslaš penšunortnet (IPS) 3.3.5 poasta  Oktagaslaš penšunšiehtadus (IPA)</p>
<p type="listitem">boahtu  2.2.2 poasta</p>
<p type="listitem">opmodat  4.5.1 poasta</p>
<p type="listitem">Olgoriika</p>
<p type="listitem">bálkkát  2.1.1 poasta</p>
<p type="listitem">báŋkobidjamat  4.1.9 poasta</p>
<p type="listitem">boahtu giddodagas   2.8.5 poasta</p>
<p type="listitem">eará boahtu   3.1.11 poasta</p>
<p type="listitem">oasusfitnet    3.1.7 poasta</p>
<p type="listitem">oasusvuoitu   3.1.10 poasta</p>
<p type="listitem">opmodat (eará)  4.6.2 poasta</p>
<p type="listitem">opmodat giddodagas   4.6.1 poasta</p>
<p type="listitem">ossosat, opmodat  4.6.2 poasta</p>
<p type="listitem">reanttut báŋkobidjamiin  3.1.11 poasta</p>
<p type="listitem">reanttut velggiin  3.3.2 poasta</p>
<p type="listitem">vealggit  4.8.3 poasta</p>
<p type="listitem">Opšuvnnat bargodilis</p>
<p type="listitem">opmodat  4.1.8 poasta</p>
<p type="listitem">ovdu bargoaddis  2.1.1 poasta</p>
<p type="listitem">Ossosat</p>
<p type="listitem">fitnet   3.1.5, 3.1.7 poasttat</p>
<p type="listitem">massin vuovdimis jna.  3.3.8, 3.3.10 poasttat -  massin fárremis  3.3.7 poasta</p>
<p type="listitem">opmodat  4.1.7, 4.1.8 poasttat</p>
<p type="listitem">vuoitu vuovdimis jna. 3.1.8, 3.1.10 poasttat -  vuoitu fárremis  3.1.12 poasta</p>
<p>Ovttasássit 1.3 poasta</p>
<p type="listitem">Ovttaskas fuolaheaddji   sierrageasus 3.5.5 poasta</p>
<p type="listitem">váhnengeasus  mánnágehččui golut 3.2.10 poasta</p>
<p>Ovttasoamastus - geahča dállu</p>
<p><em type="bold">P </em>Penšuvdna ahkepenšuvdna eará EEO-riikkas 2.2.3 poasta beallelašlasáhus penšuvnnas 2.2.4 poasta eará penšuvdna olgoriikkas 2.2.2 poasta maŋŋemákson penšuvdna 2.2 poasta máksámušat álbmotoajus 2.2.1 poasta máksámušat earáin 2.2.2 poasta penšunortnegii premiija 3.2.12 poasta sierrageasus lámispenšuvdna 3.5 poasta vearuhis penšuvdna olgoriikkas 2.2.5 poasta </p>
<p>Premiijafoanda (IPA) 4.5.1 poasta <em type="bold">R </em>Reaidaruhta jna. 4.1.3 poasta </p>
<p type="listitem">Reanttut</p>
<p type="listitem">boađut  3.1.1, 3.1.2, 3.1.3 poasttat</p>
<p type="listitem">olgoriikkalaš   3.1.11 poasta</p>
<p type="listitem">velggiin Norggas  3.3.1 poasta</p>
<p type="listitem">velggiin olgoriikkas   3.3.2 poasta</p>
<p>Riegádahttinruhta 2.1.1 poasta</p>
<p type="listitem">Ruhtačavgumušat buorrin</p>
<p type="listitem">opmodat  4.1.6 poasta</p>
<p type="listitem">reanttut  3.1.2 poasta</p>
<p type="listitem">Ruovttoluottaoastinárvu</p>
<p type="listitem">heaggadáhkádus  4.5.2 poasta</p>
<p>Ruovttufitnamat 3.2.9 poasta</p>
<p><em type="bold">S </em>Sierragessosat ovttaskas fuolaheaddji 3.3.5 poasta dálu divodeapmi/heiveheapmi ovdal 2012 3.5.4 poasta lámisvuohta 3.5.2 poasta stuorra buohcogolut 3.5.4 poasta veahá hedjonan fidnonávccat 3.5.3 poasta </p>
<p type="listitem">Sirdobargit</p>
<p type="listitem">badjebáza mátkegoluid gokčamis  2.1.1 poasta</p>
<p type="listitem">borranseastin ruovttus  2.1.4 poasta</p>
<p type="listitem">ruovttufitnangolut  3.2.9 poasta</p>
<p type="listitem">geasus borrama ja orruma lassigoluid ovddas  3.2.7 poasta</p>
<p type="listitem">Skeaŋkkat</p>
<p type="listitem">dieđalaš dutkan  3.3.7 poasta</p>
<p type="listitem">eaktodáhtolaš searvvit jna. 3.3.7 poasta</p>
<p type="listitem">dieđut ožžon skeaŋkkaid birra 1.5.3 poasta</p>
<p type="listitem">skeaŋkkat bargooktavuođas  2.1.1 poasta</p>
<p>Stivrabuhtadus 2.1.1 poasta</p>
<p><em type="bold">Š </em>Šihttojuvvon penšuvdna (AFP) 2.2.2 poasta <em type="bold">T </em>Telefovdna (elektrovnnalaš gulahallan) - geahča naturálaaddosat </p>
<p><em type="bold">U </em>Uhcimusgeasus 3.2.1, 3.2.4, 3.2.5, 3.2.6 poasttat </p>
<p type="listitem">Unit Link-dáhkádus</p>
<p type="listitem">vuoitu máksámušas   3.1.4 poasta</p>
<p type="listitem">massin máksámušas  3.3.7 poasta</p>
<p type="listitem">opmodat  4.5.2 poasta</p>
<p><em type="bold">V </em>Valuhta valuhtamassin 3.3.7 poasta valuhtavuoitu 3.1.12 poasta </p>
<p type="listitem">Váhnengeasus (mánáidgeahččogolut) 3.2.10 poasta  Veajuiduhttinruhta   2.1.1 poasta  Vealggit</p>
<p type="listitem">reanttut Norggas  3.3.1 poasta</p>
<p type="listitem">vealggit Norggas  4.8.1 poasta</p>
<p type="listitem">reanttut olgoriikkas   3.3.2 poasta</p>
<p type="listitem">vealggit olgoriikkas   4.8.3 poasta</p>
<p type="listitem">Viessosadji</p>
<p type="listitem">massin  3.3.6 poasta</p>
<p type="listitem">opmodat  4.3.5 poasta</p>
<p type="listitem">vuoitu  2.8.4 poasta</p>
<p>Vuođđofoandaduođaštus - geahča ossosat</p>
<p type="listitem">Vuoittut</p>
<p type="listitem">vearrogeatnegas vuorbevuoittut jna.   3.1.12 poasta</p>
<p type="listitem">dieđut vearuhis vuorbevuoittuid jna. birra     1.5.2 poasta</p>
<p type="listitem">dálu, viessosaji jna. vuovdin   2.8.4 poasta</p>
<p type="listitem">Vuollebáza</p>
<p type="listitem">jagáš vuollebáza giddodaga láigoheamis  3.3.12 poasta</p>
<p type="listitem">ovddosirddihahtti ovdalis jagiin  3.3.11 poasta</p>
<p type="listitem">Vuorbe- ja tihppenvuoittut</p>
<p type="listitem">vearrogeatnegas  3.1.12 poasta</p>
<p type="listitem">vearuhis  1.5.2 poasta</p>
<p><em type="bold">Máksomearit Opmodatvearru </em>Gielda, ovttaskas 0 kr – 870 000 kr 0 % badjel 870 000 kr 0,7 % </p>
<p>Náittospárra 0 kr – 1 740 000 kr 0 % badjel 1 740 000 kr 0,7 %</p>
<p>Stáhta, ovttaskas 0 kr – 870 000 kr 0 % badjel 870 000 kr 0,4 %</p>
<p>Náittospárra 0 kr – 1 740 000 kr 0 % badjel kr 1 740 000 kr 0,4 %</p>
<p><em type="bold">Alimusvearru </em>1 ja 2 vearroluohkká 509 600 kr rájes gitta 828 300 kr rádjai supmiin 9 %. Vearromáksiide Finnmárkkus ja Davvi-Romssas lea máksomearri 7 %. Badjel 828 300 kr supmiin 12 %. </p>
<p type="listitem">Nettoboađus vearru  (dábálaš boahtu vuoliduvvon vejolaš sierragessosiiguin, geahča 3.5 poastta ja persongessosa)</p>
<p type="listitem">28 %  Vearromáksiide Finnmárkkus ja Davvi-Romssas lea máksomearri 24,5 %.    Alimus marginála vearromearit  Alimus marginála vearromearri eanadoalu, vuovdedoalu ja guolástusa bálkkás ja personboađus 47,8 %.  Alimus marginála vearromearri eará ealáhusdoaimma personboađus 51 %.</p>
<p><em type="bold">Dábálaš boađus persongeasus </em>Geasus addo ihcalassii vearromeroštallamis (ii galgga čállot vearrodieđáhussii). 1 vearroluohkká 47 150 kr 2 vearroluohkká 94 300 kr </p>
<p><em type="bold">Dábálaš boađus ereliiggánis geasus Finnmárkkus ja Davvi-Romssas </em>Geasus addo ihcalassii vearromeroštallamis (ii galgga čállot vearrodieđáhussii) 1 vearroluohkká 15 000 kr 2 vearroluohkká 30 000 kr </p>
<p><em type="bold">Vuollil 34 jahkásaš nuoraid viessoseastin (BSU) </em>Vearrogessosa máksomearri 20 % Jahkásaš alimus seastinsubmi 20 000 kr Alimus oppalaš seastinsubmi 150 000 kr <em type="bold">Oadjodivat </em>Bálkáboahtu 7,8 % Beaivedikšuneadni 7,8 % Vuođđoealáhusboahtu, eanadoallu ja vuovdedoallu 11 % Vuođđoealáhusboahtu, guolástus ja bivdu 7,8 % Eará ealáhusboahtu 11 % Penšunboahtu jna. 4,7 % Guđet leat riegádan 1997:s ja dan maŋŋil dahje 1943:s ja dan árabut, lea oadjodivat 4,7 % beroškeahttá makkár boahtu lea. Oadjodivat ii datte galgga leat badjel 25 % badjel 39 600 kr boađus. <em type="bold">Almmuhan: Vearrodirektoráhtta Guovvamánu 2014 Gáhppálagat: Dárogillii 1 960 000 Ođđadárogillii 260 000 Sámegillii 1 400 Eaŋgalsgillii 13 000 </em><em type="bold">Heivehan ja hábmen: Consilio Kommunikasjon AS Govat: Bård Gudim Prenten:Wittusen &amp; Jensen RF-2032 S skatteetaten.no </em></p>
</body></document>
