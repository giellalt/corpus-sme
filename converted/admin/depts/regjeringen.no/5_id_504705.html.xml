<document xml:lang="sme" id="no_id"><header><title>4.5 Giellaeavttut jienastuslohkui... - regjeringen.no</title><genre code="admin"/><author><person firstname="" lastname="Arbeids- og sosialdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2008</year><publChannel><publication><publisher>regjeringen.no</publisher></publication></publChannel><wordcount>239</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/aid/Dokumeanttat-/proposiuvnnat-ja-dieahusat-/Odeldiggeproposiuvnnat/2007-2008/odprp-nr-43-2007-2008-/4/5.html?id=504705</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>4.5 Giellaeavttut jienastuslohkui... - regjeringen.no</p>
<p xml:lang="nob">Od.prp. nr. 43 (2007-2008)</p>
<p type="title">Láhka sámelága rievdadusaid birra</p>
<p type="title">4.5 Giellaeavttut jienastuslohkui čáliheami oktavuođas – sámeláhka § 2 – 6</p>
<p type="title">Selle lávdegotti árvalus ja Sámedikki&#13;  mearrádus</p>
<p>Selle lávdegoddi árvala rievdadit sániid objektiiva eavttu cealkagis. Árvalus mielddisbuktá ahte sámelága § 2 – 6 vuosttaš lađđasa cealkka <span type="quote">«lea sámegiella ruovttugiellan»</span>, lonuhuvvo <span type="quote">«lea bajásšattadettiin leamašan sámegiella ruovttugiellan»</span> cealkagiin.</p>
<p>Selle lávdegoddi oaivvilda ahte lea dehálaš dárkkuhit ahte subjektiiva ja objektiiva eavttut leat dássásaš eavttut. O <em type="italic">bjektiiva eavttuin </em>ipmirduvvo dilálašvuohta man earátgo go ieš sáhttá duođaštit. Das lea vuostálasvuohta <em type="italic">subjektiiva eaktui </em>mii mearkkaša jienastanvuoigatvuođa eaktu man vuosttažettiin oaidná das movt olbmo iešáddejupmi lea. </p>
<p>Lávdegoddi čujuha dasa ahte lea guhkes ja nana vierrun dulkot sámelága <span type="quote">«ruovttugiela»</span> doahpaga nu ahte lea <span type="quote">«bajásšaddadettiin ruovttugielas»</span> sáhka. Sii čujuhit dasa ahte dát heive oktii vuosttaš sámi vuoigatvuođalávdegotti oainnuin go dálle ná hábmejedje cealkaga.</p>
<p>Sámediggi cealká árvalusastis ahte lea buorre go lágas dárkkuhuvvo máid oaivvilduvvo <span type="quote">«ruovttugiela»</span> doahpagiin vai eastada doahpaga dulkomis iešguđet ládje.</p>
<p type="title">Departemeanta árvvoštallan</p>
<p>Departemeanta oaidnu lea ahte láhkateaksta ii berre rievdaduvvot. Departemeanta ii oainne dárbun rievdadeapmái. Árvvoštallamis departemeanta deattuha ahte Od.prp. nr. 33 (198687) sámelága birra siidu 119 leat gávnnahan ahte <em type="italic">ruovttugielain </em>oaivvilduvvo giella maid bajásšaddadettiin lea hupman ruovttus. Departemeanta árvvoštallá ahte sátnádeami rievdadeapmi sáhttá ipmirduvvot ođđa eastagiin sidjiide geat árvvoštallat jienastuslohkui čálihit iežaset. Sámediggi lea ráđđádallamiid oktavuođas guorrasan departemeanta ákkaide das ahte juridihkalaččat lea dárbbašmeahttun teavstta rievdadit. Sámediggi ja departemeanta leaba ovttamielalaččat das ahte ii ovddiduvvo evttohus rievdadit sámelága § 2 – 6. </p>
</body></document>