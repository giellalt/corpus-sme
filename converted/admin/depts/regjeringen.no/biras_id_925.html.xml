<document xml:lang="sme" id="no_id"><header><title>Biras - regjeringen.no</title><genre code="admin"/><author><person firstname="" lastname="Ráđđehus.no" sex="unknown" born="" nationality=""/></author><translator><unknown/></translator><translated_from xml:lang="nob"/><year>2007</year><publChannel><publication><publisher>regjeringen.no</publisher></publication></publChannel><wordcount>465</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="sma"/></multilingual><origFileName>http://regjeringen.no/se/Fattat/Biras.html?id=925</origFileName><parallel_text xml:lang="eng" location="the-environment_id_925.html"/><parallel_text xml:lang="nno" location="miljo_id_925.html"/><parallel_text xml:lang="nob" location="miljo_id_925.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Biras - regjeringen.no</p>
<p type="title">Biras</p>
<p><em type="italic">Dálkkádat- ja birasdepartemeantas </em>dat lea bajimus ovddasvástádus ráđđehusa biraspolitihkas. </p>
<p>Dán siiddus gávnnat dieđuid ja dokumeanttaid mat gusket birrasii bajimus dásis. Sáhtát guorahallat fáttá dárkileappot fálus mii lea olgeš bealde.</p>
<p>Diŋgo e-poastadieđiheami</p>
<p>Diŋgo RSS-feed (Coahkkal olgešboalu ja máŋge leaŋkka)</p>
<p type="title">Deanu čázádaga ođđa guolástanvuoigatvuođaláhka</p>
<p>[Preassadieđáhus, Dálkkádat- ja birasdepartemeanta, 20.06.2014]</p>
<p>Ráđđehus árvala ásahit Deanu čázádahkii ođđa guolástanvuoigatvuođalága. Ođđa Deanuláhka ođasmahttá ja doalaha osiid 1888 Deanulágas.</p>
<p type="title">Boahtteáigái heivehuvvon ráđđehuskvartála</p>
<p>[Preassadieđáhus, Gielda- ja ođasmahttindepartemeanta, 25.05.2014]</p>
<p>- Historjá ovttastuvvo boahtteáiggiin. Mii galgat rievdadit, muhto maiddái seailluhit. Ođđa ráđđehuskvartála galgá šaddat ođđaáigásaš, ealli ja oadjebas gávpotguovlu ja buorre bargosadji, ja seammás vuhtiiváldit historjjálaš beliid, cealká stáhtaministtar Erna Solberg.</p>
<p type="title">Plána- ja huksenlága njuovžilmahttin ja álkidahttin</p>
<p>[Preassadieđáhus, Gielda- ja ođasmahttindepartemeanta, 14.05.2014]</p>
<p>Gielda- ja ođasmahttinministtar Jan Tore Sanner almmuha otne árvalusa movt plána- ja huksenlága njuolggadusaid álkidahttit. Árvalus mielddisbuktá uhcit byrokratiija ja buoret einnostahttivuođa plána- ja huksenáššiin. Ealáhuseallimii, gielddaide ja ovttaskas olbmuide dat ovddida buoret árgabeaivvi.</p>
<p type="title">Láigoviesuid erenoamáš áŋgiruššan</p>
<p>[Preassadieđáhus, Gielda- ja ođasmahttindepartemeanta, 14.05.2014]</p>
<p>-Eanaš Norgga ássiin lea buorre ássandilli. Muhto gávdnojit maiddái olbmot geain lea heajos eallindilli. Láigovisttiid erenoamáš áŋgiruššan galgá mielddisbuktit ahte eanet ássit ožžot buorre ássanviesu, cealká gielda- ja ođasmahttinministtar Jan Tore Sanner.</p>
<p type="title">Mii rievdadat fuođđolága ja dahkat bivddu beaktileabbon ja eanet humána</p>
<p>[Ođas, Dálkkádat- ja birasdepartemeanta, 30.04.2014]</p>
<p>Stuoradiggi lea mearridan osiid rievdadit fuođđolágas, go háliida vuhtiiváldit humána bivddu. Rievdadusat mearkkašit earret eará ahte dál lea lohpi geavahit goanstačuovgga go lea ohcamin báhččon sarvvaid, ja go lea dárbu goddit ealli mii lea darvánan gillárii. Dasto šaddá lobálaš geavahit mohtorfatnasa ohcat báhččon mearralottiid, ja lohpi geavahit goanstačuovgga ruksesriebana seaktebivddus. Bivdis lea geatnegasvuohta dieđihit jos áigu geavahit goanstačuovgga ohcat báhččojuvvon sarvva ja mohtorfatnasa ohcat báhččojuvvon mearralottiid. Láhkarievdadus fápmuduvvo geassemánu 1.b.2014.</p>
<p type="title">Loahpparaporta: Davviguovlluid boahtteáigi</p>
<p>[Ođas, Dálkkádat- ja birasdepartemeanta, 10.04.2014]</p>
<p>Framtid i nord (Davviguovlluid boahtteáigi) guorahallama loahpparaporttas maid Ealáhus- ja guolástusdepartemeanta, Dálkkádat- ja birasdepartemeanta ja Gielda- ja ođasmahttindepartemeanta leat čađahan guovtti jagis boahtá ovdan movt buoridit árvoháhkama dihto ealáhusain Davvi-Norggas. Guorahallanbargu álggahuvvui hálddašanplána <span type="quote" xml:lang="sma">“Barentshavet og havområdene utenfor Lofoten”</span> (Barentsáhpi ja mearraguovllut Lofuohta olggobealde) oktavuođas go dat ođasmahttojuvvui jagi 2011. (Dieđ.St.10(2010-2011).</p>
<p type="title">Nussir ja Gumpenjuni regulerenplána</p>
<p>[Preassadieđáhus, Gielda- ja ođasmahttindepartemeanta, 20.03.2014]</p>
<p>Gielda- ja ođasmahttindepartemeanta dohkkeha Nussir ja Gumpenjuni regulerenplána Fálesnuori suohkanis Finnmárkkus. Departemeanta atná dehálažžan ávkkástallat buori minerálagávdnoštumiid ja ahte báikkálaš servodagat nugo mat Fálesnuorri ahtanuššá ja ovdána.</p>
<p type="title">30 ođđa vuovdeguovllu leat otne suodjaluvvon</p>
<p>[Preassadieđáhus, Dálkkádat- ja birasdepartemeanta, 14.02.2014]</p>
<p>Ráđđehus suodjala 30 ođđa vuovddi. Suodjalanareála lea sullii 76 km2, mas sullii 48 km2 lea buvttadeaddji vuovdi. Vuovdeguovllut leat ásahuvvon eaktodáhtolaš suodjalanbarggu oktavuođas.</p>
<p type="title">Tine Sundtoft lea sajis dálkkádat- ja birasgáhttenministtarin</p>
<p>[Preassadieđáhus, Dálkkádat- ja birasdepartemeanta, 16.10.2013]</p>
<p>Gaskavahku eahketveaigin oaččui Tine Sundtoft čoavddakoartta kantuvrii heaiti birasgáhttenministaris Bård Vegar Solhjell. Sundtoft lea riikka vuosttas dálkkádat- ja birasgáhttenministtar.</p>
<p type="title">Tine Sundtoft ođđa dálkkádat- ja birasgáhttenministtar</p>
<p>[Preassadieđáhus, Dálkkádat- ja birasdepartemeanta, 16.10.2013]</p>
<p>Tine Sundtoft (46) lea stáhtaráđis gaskavahko nammaduvvon dálkkádat- ja birasgáhttenministtarin. Sundtoft lea ovdal leamaš Vest-Agder fylkkaráđđeolmmái.</p>
<p>Eanet dokumeanttat fáttá birra</p>
</body></document>
