<document xml:lang="sme" id="no_id"><header><title>Ráđđehus árvala doarjut sihkkel- MM Bergenis jagi 2017:s - regjeringen.no</title><genre code="admin"/><author><person firstname="" lastname="Kulturdepartemeanta " sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>194</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/kud/preassaguovdda/Preassadieahus/2013/raehus-arvala-doarjut-sihkkel--mm-bergen.html?id=747976</origFileName><parallel_text xml:lang="nob" location="regjeringen-vil-foresla-stotte-til-sykke_id_747976.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Ráđđehus árvala doarjut sihkkel- MM Bergenis jagi 2017:s - regjeringen.no</p>
<p><em type="italic">R��đđehus áigu 2014 dárkkistuvvon nationálabušeahtas árvalit doarjut jagi 2017 sihkkel-MM Bergenis oktiibuot 30 miljovnna ruvnnuin. </em></p>
<p>- Sihkkel-MM leat stuorra ja gelddolaš meašttirvuođagilvvut. Ovddit háve go sihkkelastin meašttirvuođagilvvut dábálaš luottaid mielde lágiduvvojedje Norggas lei 1993:s. Ráđđehus háliida váikkuhit dasa ahte Norga sáhttá dohkkehuvvot doalloriikan soames riikkaidgaskasaš falástallangilvvuide go ožžot doarjaga rusttegiidda, dadjá kulturministtar Thorhild Widvey.</p>
<p>- Rusttegat gilvvuide; luottat ja birrasat leat juo gárvásat. Čieža vári mat birastit gilvobáikki seammásgo dat lea lahka meara dagaha ahte gilvvut sáhttet šaddat čalbmáičuohcci gilvvut, muhto mii oaidnit maiddái ahte gilvvuin leat earenoamáš hástalusat rusttegiid dáfus eará gilvvuid ektui. Danin áigut mii 2014 dárkkistuvvon nationálabušeahtas evttohit juolludanfápmudusa mas árvalat ahte Stuorradiggi miehtá juolludit oktiibuot 30 miljovnna ruvnno jagi 2017 sihkkel-MM gilvvuide Bergenis, dadjá Widvey.</p>
<p>Juolludeapmi galgá gokčat dárbbašlaš goluid gaskaboddosaš doaimmaide luodda-, dorvvolašvuođa- ja ﻿kollektiivajohtolaga oktavuođas, nu movt sii leat ohcan, danin go gilvvuid oktavuođas áigot ávkkástallan guovllus dábálaš ja gávdni luottaid. Juolludeapmi galgá maiddái gokčat politiijaid liigegoluid go sii šaddet giddet ja reguleret máđijaid ja luottaid go gilvvut lágiduvvojit.</p>
<p>- Mii sávvat dát dagaha ahte Bergen suohkan, Hordalándda fylkkasuohkan ja Norgga Sihkkellihttu ohcamuš Riikkaidgaskasaš sihkkellihttui lihkostuvvá, dadjá kulturministtar.</p>
</body></document>