<document xml:lang="sme" id="no_id"><header><title>Bård Vegar Solhjell ođđa birasgáhttenministtarin - regjeringen.no</title><genre code="admin"/><author><person firstname="" lastname="Miljøverndepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2012</year><publChannel><publication><publisher>regjeringen.no</publisher></publication></publChannel><wordcount>197</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/md/Fadda/Preassaguovdda/2012/bard-vegar-solhjell-oa-birasgahttenminis.html?id=676284</origFileName><parallel_text xml:lang="nno" location="bard-vegar-solhjell-ny-miljovernminister_id_676284.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Váldosisdollui</p>
<p type="title">Bård Vegar Solhjell ođđa birasgáhttenministtarin</p>
<p type="title">Historjjálaš arkiiva</p>
<p xml:lang="nob">Almmustahttináigodat Regjeringen Stoltenberg II</p>
<p>Almmustahtti: Birasgáhttendepartemeanta</p>
<p>Bård Vegar Solhjell (40) nammaduvvui bearjadaga Birasgáhttendepartemeantta ođđa stáhtaráđđin Erik Solheim sadjái. –Mun sakka illudan váldit badjelassan dán dehálaš doaimma, celkkii Solhjell go válddii vuostá čoavddakoartta bearjadaga.</p>
<p><em type="italic">Bård Vegar Solhjell (40) nammaduvvui bearjadaga Birasgáhttendepartemeantta ođđa stáhtaráđđin Erik Solheim sadjái. –Mun sakka illudan váldit badjelassan dán dehálaš doaimma, celkkii Solhjell go válddii vuostá čoavddakoartta bearjadaga. </em></p>
<p>Solhjell deattuhii ahte máilmmi guokte stuorimus birasášši leat dálkkádatnuppástusaid hástalusat ja luonddušláddjivuođa massimat. Buot ovddimus áigu son bargagoahtit dálkkádatdieđáhusain.</p>
<p>- Biras ii leat okta suorgi, dat lea fundamentála vuhtiiváldin. Ferte leat seammá lunddolaš ságastit ovddasvástideaddji ekologalaš politihkas go ovddasvástideaddji ekonomalaš politihkas, dajai son.</p>
<p>Solhjell giittii Erik Solheim dan barggu ovddas maid son lea bargan birasgáhttenministtarin.</p>
<p>-Ii gávdno birasgáhttenministtar gii lea olahan nu buriid biraspolitihkalaš bohtosiid. Don ledjet duođai dat vuosttas ruoná politihkkár Norggas, logai Solhjell.</p>
<p>Bård Vegar Solhjell lea eret Naustdal:s Sogn og Fjordane, ja ovddasta Akershusa Stuoradikkis. Son lea SG nubbinjođiheaddji ja leai SG parlamentáralaš jođiheaddji ovdal go nammaduvvui stáhtaráđđin.</p>
<p>Solhjell leai máhttoministtar jagi 2007 rájes jagi 2009 rádjai. Son leai SG stáhtačálli Stáhtaministara kantuvrras 2005 rájes gitta 2007 rádjai. Solhjellas lea stáhtadieđalaš oahppu universitehtas Oslos ja Bergenis.</p>
</body></document>