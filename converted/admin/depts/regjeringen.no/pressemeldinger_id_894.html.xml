<document xml:lang="sme" id="no_id"><header><title>Pressemeldinger - regjeringen.no</title><genre code="admin"/><author><unknown/></author><wordcount>1202</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/smk/pressesenter/pressemeldinger.html?id=894</origFileName><parallel_text xml:lang="eng" location="Press-releases.html?id=894"/><parallel_text xml:lang="nno" location="Pressemeldingar.html?id=894"/><parallel_text xml:lang="nob" location="pressemeldinger.html?id=894"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nob">Pressemeldinger - regjeringen.no</p>
<p type="title">Eanet áŋgiruššan davviguovlluin go goassege ovdal</p>
<p xml:lang="vep">[29.09.2010]</p>
<p>Davviguovllut leat min deháleamos strategalaš áŋgiruššansuorgi olgoriikapolitihkas. Danne lea ráđđehus systemáhtalaččat nannen áŋgiruššama davviguovlluin maŋimuš jagiid. Dát áŋgiruššan jotkojuvvo.</p>
<p type="title">Šiehtadus rádjageassima ja ovttasbarggu birra Barentsábis ja Buollaábis lea vuolláičállojuvvon</p>
<p xml:lang="vep">[15.09.2010]</p>
<p>Norga ja Ruošša čálle odne vuollái soahpamuša maritiibma rádjageassima ja ovttasbarggu birra Barentsábis ja Buollaábis. Stáhtaministtar Jens Stoltenberg ja Ruošša presideanta Dimitrij Medvedjev leigga das, go olgoriikaministara guovttos Jonas Gahr Støre ja Sergej Lavrov čáliiga šiehtadusa vuollái Murmánskkas.</p>
<p type="title">Stáhtaministtar Jens Stoltenberg guossástallá Girkonjárgga</p>
<p type="title" xml:lang="nno">Priv. til red.</p>
<p xml:lang="vep">[08.09.2010]</p>
<p>Stoltenberg vuolgá Girkonjárgii čakčamánu 15. beaivvi maŋŋil go lea vuolláičállán Norgga ja Ruošša gaskasaš juohkolinnjá šiehtadusa. Šiehtadus vuolláičállojuvvo Murmánskkas árat seammá beaivvi.</p>
<p type="title">Norga ja Ruošša vuolláičálliba šiehtadusa</p>
<p xml:lang="vep">[06.09.2010]</p>
<p>Šiehtadus Norgga ja Ruošša mearrarájá geassima hárrái ja ovttasbarggu birra Barentsábis ja Buollaábis galgá vuolláičállojuvvot Murmánskkas čakčamánu 15. beaivvi 2010.</p>
<p type="title">Skuvlaálgin 2010: Ođđa JOAČ (Ny GIV)  hehttet skuvlaheaitima</p>
<p xml:lang="vep">[23.08.2010]</p>
<p>Rahčamušat hehttet skuvlaheaitima joatkkaskuvllas leai váldotemá go stáhtaministtar Jens Stoltenberg ja máhttoministtar Kristin Halvorsen otne álggaheigga ođđa skuvlajagi ovttas Fyrstikken skuvlla ohppiiguin Oslos. Doppe almmuhuvvui áŋgiruššandoaibma <span type="quote">“Ođđa JOAČ”</span> (Joatkkaoahpahusa čađaheapmi).</p>
<p type="title">Norge ja Ruošša ovttaoaiavilis juohkinlinnjášiehtadallamiin</p>
<p xml:lang="vep">[27.04.2010]</p>
<p>- Norgga ja Ruošša šiehtadallansáttagottit šadde ovttaoaivilii rádjelinjjá geassima hárrá Barentsábis ja Polarábis, lohká stáhtaministtar Jens Stoltenberg.</p>
<p type="title">Norgga-ruošša ovttasbargu nannejuvvo vel eambbo</p>
<p xml:lang="vep">[27.04.2010]</p>
<p>– Norgga ja ruošša gaskavuohta ii leat goassege leamaš buoret go dál. Presideanta Medvedjeva guossástallan lea deaŧalaš ja nanne norgga-ruošša ovttasbarggu vel eambbo. Čoahkkimiin lea leamaš rabasvuohta ja lotnolas dáhttu ovttasbargat, lohká stáhtaministtar.</p>
<p type="title">Stáhtaministtar bovde ráđđádallamii: Ovttasbargu barggu birra</p>
<p xml:lang="vep">[01.01.2010]</p>
<p>Bargu lei stáhtaministara Jens Stoltenberga ođđajagesártni váldofáddá. Dál son bovde viiddis ráđđádallamii searvadeaddji bargoeallima ja árvobuvttadeami birra.</p>
<p type="title">Dálkkádat ja Afghanistána ledje guovdilis áššit Stoltenberga ja Obama čoahkkimis</p>
<p xml:lang="vep">[10.12.2009]</p>
<p>Bargu oaččohit áigái nana politihkalaš dálkkádatsoahpamuša Københámmanis ja militeara ja siviila áŋgiruššan Afghanistánas ledje dehálaš fáttát stáhtaministar Jens Stoltenberga ja USA presideantta Barack Obama otná čoahkkimis Oslos. Stoltenberg almmuhii ahte Norga áigu lasihit iežas ruhtadoarjaga Afghanistána soahtevehkii ja politiijii. Doarjaga sturrodat šaddá oktiibuot 110 miljon amerihkálaš dollara áigodahkii 2010 -2014.</p>
<p type="title">Son bovde čoahkkimii buohcuvuođajávkamiid birra</p>
<p xml:lang="vep">[18.11.2009]</p>
<p>Stáhtaministtar Jens Stoltenberg bovde dál bargoeallima oasehasaid sierra čoahkkimii mii galgá gieđahallat doaibmabijuid mat sáhttet geahpedit ollu jávkamiid buohcuvuođa geažil. – Mun vuorjašuvan dan geažil mii dáhpáhuvvá. Sihke oktagasaid ja ekonomalaš doaibmanfriddjavuođa geažil mii fertet gávdnat váikkuhangaskaomiid mat sáhttet geahpedit buohcuvuođa loguid, celkkii Stoltenberg sártnistis LO Stats kartellakonferánssa oasseváldiide Golas.</p>
<p type="title">– Buori stivrema joavku</p>
<p xml:lang="vep">[20.10.2009]</p>
<p>Odne almmuhii stáhtaministtar Jens Stoltenberg ráđđehusa nuppástusaid. Čieža stáhtaráđi leat ožžon ođđa doaibmamušaid ja čieža ođđa ráđđehuslahtu leat odne nammaduvvon.</p>
<p type="title">Nuppástusat ráđđehusas</p>
<p xml:lang="vep">[20.10.2009]</p>
<p>Gonagas lea stáhtaráđis odne dahkan máŋga stáhtaráđđenuppástusa ráđđehusas. Ođđa stáhtaráđit leat Grete Faremo, Sigbjørn Johnsen, Karl Eirik Schjøtt-Pedersen, Rigmor Aasrud, Hanne Bjurstrøm, Lisbeth Berg-Hansen ja Audun Lysbakken. Dan lassin leat máŋga stáhtaráđi ožžon ovddasvástádusa ođđá áššesurggiin. Nuppástusat gustojit otná diibmu 15.00 rájes.</p>
<p type="title">Rukses-ruoná ráđđehusa ođđa politihkalaš vuođđu</p>
<p xml:lang="vep">[07.10.2009]</p>
<p>– Searvevuođa, árvobuvttadeami ja vuoiggalašvuođa politihkka joatká. Ná stáhtaministtar Jens Stoltenberg, finánsaministtar Kristin Halvorsen ja johtalusministtar Liv Signe Navarsete odne ovdanbukte eanetlohkoráđđehusa politihkalaš vuođu Soria Morias. Bargu, skuvla, buorredilálašvuohta ja dálkkádat čilgejuvvojedje boahtte njealji jagi politihka váldoáššin.</p>
<p type="title">Ain ruksesruoná eanetlohku</p>
<p xml:lang="vep">[15.09.2009]</p>
<p>- Mii leat ožžon jienasteddjiid luohttámuša stivret riikka ođđa njeallje jagi, ja go mis lea ruksesruoná eanetlohku, de mii áigut ođasmahttit ja nanusmahttit dan politihka maid mii leat jođihan. Mii áigut gudnejahttimiin hálddašit dan luohttámuša maid jienasteaddjit leat čájehan midjiide. Nu cealká stáhtaministtar Jens Stoltenberg.</p>
<p type="title">Njeallje jagi leat áŋgiruššan oktasašvuođa ávkin</p>
<p xml:lang="vep">[25.06.2009]</p>
<p>– Min politihkalaš rehketdoallu čájeha ahte eanetlohkoráđđehus lea politihka čađahan barggu ja buorredilálašvuođa ovddideapmái. Mii leat bargan norgalaš ekonomiija bisuheapmái ja bargosajiid sihkkarastimii miehtá riikka.</p>
<p type="title">Eanet máškidis virgeluopmonjuolggadusat</p>
<p xml:lang="vep">[24.03.2009]</p>
<p>Ráđđehus evttoha geahpidit gáibádusa man ollu bargoáigi galgá oatnut beaiveruđaid oažžumis virgeluomu oktavuođas 40 prosentii. Seammás evttohuvvo viiddidit gaskkalduhttináiggi go lea virgeluopmu barggu dihte, almmá oažžumis ođđa bálkágeatnegasbeaivvit ja vuordinbeivviid ovdal go beaiveruđaid oažžu, njealji vahkus guđa vahkkui.</p>
<p type="title">Ođđa huksengeađggit davvin</p>
<p xml:lang="vep">[12.03.2009]</p>
<p>Ráđđehus bidjá odne ovdan davviguovllustrategiija viidásetovddideami, <span type="quote">”Ođđa huksengeađggit davvin”</span>. Dat mearkkaša nana áŋgiruššama ealáhusovddidemiin sihke eatnama ja meara alde ja eanet investeremiid eanajohtolahkii, mearrajohtolagaide ja hámmaniidda davvin.</p>
<p type="title">Ođđa doaibmabijut ealáhusaide ja dállodoaluide</p>
<p xml:lang="vep">[08.02.2009]</p>
<p>– Ráđđehus árvala vuođđudit guokte ođđa foandda main buohkanassii kapitála sturrodat lea 100 miljárdda ruvnnu. Dat guokte foandda galget fitnodagaide ja dállodoaluide álkkásmahttit oažžut loanaid ja nu leat mielde stargadeamen ruhtadusmárkana, cealká stáhtaministtar Jens Stoltenberg.</p>
<p type="title">Ráđđehus bidjá ovdan doaibmabijuid bargosajiid nannemii</p>
<p xml:lang="vep">[26.01.2009]</p>
<p>- Bargu buohkaide lea vuosttamuš ulbmil. Danne ráđđehus odne bidjá ovdan doaibmabijuid mat galget bisuhit dáláš bargosajiid ja vuođđudit ođđage. Mii jagi 2009 stáhtabušehttii árvalit nuppástusaid mat váidudit riikkaidgaskasaš ekonomiija hedjoneami, cealká stáhtaministtar Jens Stoltenberg.</p>
<p type="title">Stáhtaministtar dieđiha ođđa doaibmabijuid finánsaheahtedili vuostá</p>
<p xml:lang="vep">[26.11.2008]</p>
<p>Ráđđehus áigu árrat ođđajagis ovddidit ođđa doaibmabijuid stáhtabušeahtas sihkkarastin dihtii norgga bargosajiid. Doaibmabijut mearkkašit ahte juolludusat almmolaš visttiide ja rusttegiidda, ja bajásdoalahusprošeavttaide, lassánit mealgat.</p>
<p type="title">Deavdá vuojadanáldásiid</p>
<p xml:lang="vep">[10.09.2008]</p>
<p>Stáhtaministtar Jens Stoltenberg rahpá dál odne Fuoskku vuojadanáldása Nordlánddas. Dán ráđđehusáigodagas leat badjel 70 vuojadanáldása rahppojuvvon, ođđasit rahppojuvvon dahje plánejuvvon divoduvvot. Eatnasat dain leat stuora rusttegat main leat máŋga vuojadanáldása, jurddašuvvon ollu geavaheaddjijoavkkuide.</p>
<p type="title">Nuppástusat politihkalaš ráđđeaddiid gaskkas</p>
<p xml:lang="vep">[20.06.2008]</p>
<p>Otná nuppástusaid geažil ráđđehusas lea Stáhtaministara kontuvra dahkan čuovvovaš nuppástusaid politihkalaš ráđđeaddiid gaskkas:</p>
<p type="title">Nuppástusat stáhtačálliid gaskkas</p>
<p xml:lang="vep">[20.06.2008]</p>
<p>Otná nuppástusaid geažil ráđđehusas leat čuovvovaš nuppástusat dahkkojuvvon stáhtačálliid gaskkas:</p>
<p type="title">Nuppástusat ráđđehusas</p>
<p xml:lang="vep">[20.06.2008]</p>
<p>Gonagas lea sierra stáhtaráđis odne nammadan stuorradiggeáirasa Lars Peder Brekk (52), gii lea Rørvik nammasaš báikkis eret, Eanadoallo- ja biebmodepartemeantta stáhtaráđđin ja njunušin. Stáhtaráđđi Åslaug Haga lea ohcama vuođul beassan gutnálaččat heaitit.</p>
<p type="title">Áigu sihkkarastit sámiid vuoigatvuođaid</p>
<p xml:lang="vep">[30.05.2008]</p>
<p>Ráđđehus áigu eambbo bidjat iežas bargolistui sámi geavaheddjiid dili go deaivvadit almmolaš hálddahusaiguin ja bálvalusdoaimmaiguin. Jos sámi álbmogii galget leat buorit ja norgalaččaiguin muđui ovttadássásaš bálvalusfálaldagat, de gáibiduvvo ahte almmolaš doaimmat dovdet sámi dilálašvuođaid mat gullet sin doaibmansurggiide.</p>
<p type="title">Stáhtaministar Kárášjågåv guossit moarmesmáno 30. biejve / Staateministere guessine Karasjohkesne suehpeden. 30 b. / Stáhtaministtar galleda Kárášjoga miessemánu 30. beaivvi</p>
<p xml:lang="vep">[27.05.2008]</p>
<p type="title">Stoltenberg ja Hanssen Kárásjågåv guossidibá/Stoltenberge og Hanssene Karasjohkese guessine/Stoltenberg ja Hanssen fitnaba Kárášjogas</p>
<p xml:lang="vep">[22.05.2008]</p>
<p>Stáhtaminisstar Jens Stoltenberg ja barggo- ja sebradahttemminisstar Bjarne Håkon Hanssen Kárásjågåv guossidibá bierjjedagá miessemáno 30. biejve. Staateministere Jens Stoltenberge jïh barkoe- jïh ektiedimmieministere Bjarne Håkon Hanssene mïnnijægan Karasjohkesne guessine suehpeden 30.b. Stáhtaministtar Jens Stoltenberg ja bargo- ja searvádahttinministtar Bjarne Håkon Hanssen fitnama Kárášjogas miessemánu 30.b.</p>
<p type="title">- Nášuvnnalaš soahpan sihkkarastá buori ŠMP</p>
<p xml:lang="vep">[02.04.2008]</p>
<p>- Rávvejuvvon čoavddus man LO ja NHO leaba soahpan šiehtadusmearridan penšuvnna birra lea buorre norgalaš bálkkolaččaide ja buorre Norgii. Ráđđehus lea váikkuhan nášuvnnalaš soahpamii mii sihkkarastá vuoiggalaš penšuvdnasystema ja mii addá buori vejolašvuođa ovttastit barggu ja penšuvnna geahpideami haga, lohká stáhtaministtár Jens Stoltenberg.</p>
<p type="title">Nationála dálkkádatlotnolasbarggu soahpamuš</p>
<p xml:lang="vep">[17.01.2008]</p>
<p>- Dálkkádatsoahpamuš addá Norgii guhkesáigásaš dálkkádatpolitihka mii sáhttá bissut beroškeahttá molsašuddi ráđđehusain. Ráđđehusa dálkkádatdieđáhus lea nana vuođđu man ala mii leat huksen viidáseappot go leat soabadan dainna golmmain opposišuvdnabellodagain, dadjá stáhtaministtar Jens Stoltenberg.</p>
<p type="title">Stoltenberg almmuha ođđa dearvvašvuođaáŋggirdeami geafes riikkaid várás</p>
<p xml:lang="vep">[05.09.2007]</p>
<p>- Ođđa nana álgga juksan dihtii dearvvašvuođasuorggi duhátjahkeulbmiliid. Ná válddaha stáhtaministtar Jens Stoltenberg dan riikkaidgaskasaš dearvvašvuođaguoibmelihtu maid son almmuhii Londonis otne ovttas brihttalaš stáhtaministariin Gordon Brown:in.</p>
<p type="title">Norggas njunušrolla Polárajagis</p>
<p xml:lang="vep">[01.03.2007]</p>
<p>Odne álggahuvvo Riikkaidgaskasaš polárajahki 2007-2008. Ráđđehus lea juolludan 80 miljon ruvnnu poláradutkamii dušše 2007 várás. - Riikkaidgaskasaš polárajahki lea riikkaidgaskasaš dutkama ražasteapmi Árktisis ja Antárktisis. Polárajahki addá ođđa dieđuid earret eará dálkkádatsuorggis. Dan dajai stáhtaministtar Jens Stoltenberg rahpanoktavuođas Oslos.</p>
<p type="title">Ráđđehus áigu váldit davveguovlluid atnui</p>
<p xml:lang="vep">[01.12.2006]</p>
<p>- Ráđđehus áigu váldit davveguovlluid buorebut atnui. Dat addá bargosajiid, buoret birrasa ja sihkkarastá norgalaš mearridanválddi ja buori ránnjávuođa, cealká stáhtaministtar Jens Stoltenberg. Odne Ráđđehus bidjá ovdan Romssas iežas ollislaš davveguovlostrategiija. Dat lea riikkalaš strategiija mas leat riikkaidgaskasaš ulbmilat mat gokčet sihke olgoriikkalaš ja riikka siskkáldas politihkalaš fáttáid.</p>
</body></document>
