<document xml:lang="sme" id="no_id"><header><title>Vieris ávdnasiid ja ekovuogádagaid geahčču nannejuvvo - regjeringen.no</title><genre code="admin"/><author><person firstname="" lastname="Guolástus- ja riddodepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>210</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fkd/Preassaguovdda/Preassadieahusat/2006/Vieris-avdnasiid-ja-ekovuogadagaid-geahu-nannejuvvo.html?id=419829</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Vieris ávdnasiid ja ekovuogádagaid geahčču nannejuvvo - regjeringen.no</p>
<p/>
<p/>
<p/>
<p type="title" xml:lang="nob">Pressemelding</p>
<p xml:lang="nob">Nr.: 26/2006 Dato: 31.03.2006 Oktavuođaolmmoš: Ossodatdirektevra Inger Oline Røsvik 22 24 64 59</p>
<p type="title">Vieris ávdnasiid ja ekovuogádagaid&#13; geahčču nannejuvvo</p>
<p>Ráđđehus áigu nannet mearrabirrasiid ekovuogádagaid ja vieris ávdnasiid geahču. Barentsábi hálddašanplánas ráđđehus árvala ásahit ráđđeaddi joavkku, mii goziha Barentsábi, ja man Mearradutkaninstituhtta jođiha. </p>
<p>- Mearradutkaninstituhtta johtá fatnasiiddisguin guovllus dutkamin ekovuogádaga, ja ovddida dan láhkai nannosit ekovuogádagaid áddema ja iskosiid čoaggima, mainna gozihit vieris ávdnasiid. Dát johtolat, ovttasbarggus ruošša dutkanfatnasiiguin, lea váldoreaidu maiddái boahtteáiggisge, guolástus- ja riddoministtar Helga Pedersen dadjá.</p>
<p>- Buorre geahčču lea mávssolaš, go dainna mii duođaštit ahte norgga guolit goddojit buhtes mearas. Ja mii sáhttit fuomášit birrasa vejolaš rievdamiid nu árrat go vejolaš. Dan láhkai čoaggit dokumentašuvnna, maid sáhttet geavahit riikkaidgaskasaččat, go áigot bissehit nuoskkideami, mii boahtá áimmu dahje mearrarávnnjiid mielde, Pedersen dadjala.</p>
<p>Guolástus- ja riddoministtar deattuha ahte go dieđut ekovuogádaga birra lassánit, de maid buorrána ealli mearravalljodagaid nana ávkkástallama vuođđu, mii diehtigoahtit buorebut man láhkai ekovuogádaga iešguđet oasit leat oktavuođas nubbi nuppiin ja sáhttit dan vuođul ráhkadit guhkit áiggi hálddašanstrategiijaid. Šaddá maid álkit árvvoštallat man láhkai iešguđet doaimmat váikkuhit meara ekovuogádahkii. Dan láhkai Norga bargá ovdavázzi riikan mearraguovlluid hálddašeami dáfus.</p>
<p>Ráđđeaddi gozihanjoavkun nammadit viiddis joavkku, mii ovddasta nuppelohk=ái ásahusa, main lea ovddasvástádus suorggis ja mat dutket ja gozihit suorggi.</p>
</body></document>
