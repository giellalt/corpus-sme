<document xml:lang="sme" id="no_id"><header><title>Nannejuvvon gearggusvuohta Svalbárddas - regjeringen.no</title><genre code="admin"/><author><person firstname="" lastname="Justis- og beredskapsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2012</year><publChannel><publication><publisher>regjeringen.no</publisher></publication></publChannel><wordcount>282</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/jd/pressesenter/pressemeldinger/2012/nannejuvvon-gearggusvuohta-svalbarddas.html?id=704121</origFileName><parallel_text xml:lang="nob" location="styrket-beredskap-pa-svalbard_id_704121.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Váldosisdollui</p>
<p>2013 Stáhtabušeahtta:</p>
<p type="title">Nannejuvvon gearggusvuohta Svalbárddas</p>
<p type="title">Historjjálaš arkiiva</p>
<p xml:lang="nob">Almmustahttináigodat Regjeringen Stoltenberg II</p>
<p>Almmustahtti: Justis- ja politidepartemeanta</p>
<p>Ođđa helikopterhálla lea dehálaš oassin dán jagáš Svalbárda bušeahta evttohusas.– Mii áigut gádjunbálvalusa dahkat nannoseabbon, addit buoret responsaáiggi ja sihkkarastit gádjunveagaide eanet sihkarvuođa muni, dadjá justiisa- ja gearggusvuođaministtar Grete Faremo. Dát lea maiddái oassin Ráđđehusa davviguovllu vuoruheamis.</p>
<p><em type="italic">O </em><em type="italic">đđ </em><em type="italic">a helikopterhálla lea dehálaš oassin dán jagáš Svalbárda bušeahta evttohusas. </em><em type="italic">– </em><em type="italic">Mii áigut gádjunbálvalusa dahkat nannoseabbon, addit buoret responsaáiggi ja sihkkarastit gádjunveagaide eanet sihkarvuo </em><em type="italic">đ </em><em type="italic">a muni, dadjá justiisa- ja gearggusvuo </em><em type="italic">đ </em><em type="italic">aministtar Grete Faremo. Dát lea maiddái oassin Rá </em><em type="italic">đđ </em><em type="italic">ehusa davviguovllu vuoruheamis. </em></p>
<p><em type="italic">O </em><em type="italic">đđ </em><em type="italic">a helikopterhálla </em>Svalbárdda gádjunbálvalusa nannema várás galget 2014 rájes láigohuvvot guokte stuora ovttaárvosaš helikoptera. Dál lea Áššeolbmás okta stuora ja okta gaskastuora helikopter. Ođastuvvon našunálabušeahtas juolluduvvui 14 miljovnna ruvdno álggahit vuođđobargguid ođđa hálliin. Ráđđehus evttoha dál juolludit ruđaid helikopterháŋgárdda huksemii (fálagilvvu geažil ii almmuhuvvo konkrehta submi). Dát čuovvu St.dieđ.nr.22 Svalbárdda birra mas ovdanboahtá ahte Longyearbyen šaddá deháleabbon gádjun- ja gearggusvuođabásan Arktisas. </p>
<p><em type="italic">Alla birasmihtut Svalbárddas </em>Diibmá álggahuvvui golmma jagáš prošeakta hukset ráidnenrusttega Longyearbyen koallafápmorusttegii. Ráidnenrusttet lea meroštallon máksit 73,1 miljovnna ruvnno. 2013 bušeahttaevttohus lea 30 miljovnna ruvnno. Ráidnenrusttet plánejuvvo leat gárvvistuvvon 2014:s ja dat boahtá dalle deavdit Dálkkádat- ja nuoskkidandirektoráhtta ráidnengáibádusaid. </p>
<p><em type="italic">Bargofanas </em>Áššeolbmá bargofanas lea maiddái dehálaš resursa gádjun- ja gearggusvuođa oktavuođas. Dasalassin fanas lea áibbas mearrideaddjin Áššeolbmá váldečađaheapmái dán sullos. Dálá fanasláigošiehtadus nohká 2013:s ja lea dárbu soahpat ođđa šiehtadusa bargofatnasa láigomáksui. Ráđđehus evttoha danin ahte Justiisa- ja gearggusvuođadepartemeanta 2013:s sáhttá dahkat ođđa šiehtadusa mii doaibmagoahtá 2014 rájes. </p>
<p><em type="italic">Heahtedieđiheapmi </em>Heahtedieđihanvuogádaga COSPAS-SARSAT ođasmahttin addá beaktileappot gádjunbálvalusa go heahtesignálat dárkilet almmuhit makkár posišuvnnas heahtedieđiheaddji lea ja buktá jođánet gaskkusteami Davvi-Norgga Váldogádjunguovddážii. Dát maiddái boahtá addit váikkuhusaid Svalbárdii ja áhpeguovlluide mat leat dan lahkosis. </p>
</body></document>
