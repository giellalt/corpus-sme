<document xml:lang="sme" id="no_id"><header><title>10.5 Sámi mánáid-  ja... - regjeringen.no</title><genre code="admin"/><author><person firstname="" lastname="Bargodepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2008</year><publChannel><publication><publisher>regjeringen.no</publisher></publication></publChannel><wordcount>263</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/aid/Dokumeanttat-/proposiuvnnat-ja-dieahusat-/stuorradiggedieahusat/2007-2008/stdie-nr-28-2007-2008-/10/5.html?id=514418</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>10.5 Sámi mánáid- ja... - regjeringen.no</p>
<p>St.dieđ. nr. 28 (2007-2008)</p>
<p type="title">Sámepolitihkka</p>
<p type="title">10.5 Sámi mánáid-&#13;  ja nuoraidorganisašuvnnat</p>
<p>Mánáid- ja nuoraidorganisašuvnnat leat deaŧalaččat go galgá ráhkadit dynámalaš ja demokráhtalaš servodaga. Organisašuvnnaid bargu lea maid deaŧalaš vai mánát ja nuorat searvvaše mielde hábmet servodaga iežaset eavttuid vuođul ja iešguđetlágan ideologalaš vuođu mielde. Danne áigu ráđđehus viidáseappot ovddidit ja áigeguovdilin dahkat dakkár doarjjaortnegiid mat dorjot eaktodáhtolaš mánáid- ja nuoraidorganisašuvnnaid doaimma. Sámi servodagas ii dáidde leat álo vuođđu ráhkadit spesialiserejuvvon organisašuvnnaid. Eai leat galle čielga sámi mánáid- ja nuoraidorganisašuvnna, erenoamážit dain guovlluin gos sámit leat unnitlogus. Sámi mánáid ja nuoraid beroštumit leat dávjá oassin báikkálaš sámi servviid doaimmas. Lea deaŧalaš dan atnit muittus go galgá hábmet doarjjaortnegiid, maiddái báikkálaš ja guovllu dásis.</p>
<p>Sámi nuoraidorganisašuvnnat leat ožžon doaibmaruđa Mánáid- ja dásseárvodepartemeantta juolludanortnegis vuođđodoarjjan eaktodáhtolaš mánáid- ja nuoraidorganisašuvnnaide. Dan doarjjaortnegis leat gáibádusat organisašuvnna ja viidodaga hárrái. Liikká leat váldán vuhtii daid diliid ja vejolašvuođaid mat leat dakkár organisašuvnnain main eai leat nu ollu miellahtut, ja dasa gullet maid sámi organisašuvnnat. Norgga Sámiid Riikkasearvi oaččui 2007:s 225 000 ruvnno iežas mánáid- ja nuoraidbargui.</p>
<p type="title">Boksa 10.1 www.infonuorra.no</p>
<p>lea diehtojuohkinbálvalus sámi nuoraide miehtá Sámi man Nordlándda fylkkasuohkan doaimmaha. Bálvalusa ulbmil lea veahkehit nuoraid gávdnat vástádusaid daidda jearaldagaide mat sis ain ležžet ja dat deattuha fáttáid nu go oahpu, barggu, kultuvrra &amp; astoáiggi, vuoigatvuođat ja máilbmái vuolgin. Mánáid- ja bearašdepartemeanta lea juohke jagi dorjon Infonuora dan rájes go dat álggahuvvui 2004s.</p>
<p>Sámi nuoraidorganisašuvnnat dáidet leat guovddážis go Barentsguovllus galgá ásahuvvot nuoraidovttasbargu. Barents Regional Youth Forumis (BRYF) leat álgoálbmotnuoraid áirasat. Foruma galgá oažžut stuorát rolla ovddajođiheaddjin ja álggaheaddjin go ain galgá ovdánahttojuvvot ovttasbargu dán guovllus.</p>
</body></document>