<document xml:lang="sme" id="no_id"><header><title>Dásseárvu - regjeringen.no</title><genre code="admin"/><author><person firstname="" lastname="Ráđđehus.no" sex="unknown" born="" nationality=""/></author><translator><unknown/></translator><translated_from xml:lang="nob"/><year>2007</year><publChannel><publication><publisher>regjeringen.no</publisher></publication></publChannel><wordcount>201</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/Fattat/Dassearvu.html?id=922</origFileName><parallel_text xml:lang="eng" location="equality_id_922.html"/><parallel_text xml:lang="nno" location="likestilling_id_922.html"/><parallel_text xml:lang="nob" location="likestilling_id_922.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Dásseárvu - regjeringen.no</p>
<p type="title">Dásseárvu</p>
<p><em type="italic">Mánáid-, dásseárvo- ja searvadahttindepartemeanttas </em>lea ovddasvástádus oktiiordnet stáhta bearaš- ja dásseárvopolitihka ja suorgái guoski lágaid. Departemeanttas lea maid ovddasvástádus eastadit vealaheami ja sisafárrejeaddjiid searvadeami ektui. <em type="italic">Gielda- ja ođasmahttindepartemeantas </em>lea ovddasvástádus sáme- ja unnitlohkopolitihkas. </p>
<p>Dán siiddus gávnnat dieđuid ja dokumeanttaid mat gusket dásseárvui bajimus dásis. Sáhtát guorahallat fáttá dárkileappot fálus mii lea olgeš bealde.</p>
<p>Diŋgo e-poastadieđiheami</p>
<p>Diŋgo RSS-feed (Coahkkal olgešboalu ja máŋge leaŋkka)</p>
<p type="title">Dásseárvu sohkabeliid gaskka</p>
<p>[Artihkal, Mánáid-, dásseárvo- ja searvadahttindepartemeanta, 25.01.2012]</p>
<p>2010 ovddidii Nissonpanela oaiviliiddis Ráđđehussii. Lea maiddái nammaduvvon almmolaš Dásseárvolávdegoddi mii čakčat 2012 buktá ávžžuhusaidis boahtteáiggi dásseárvopolitihkkii man vuođđun lea čearddalašvuohta, eallingeardi ja klássa.</p>
<p type="title">Čearddalaš vealaheapmi</p>
<p>[Artihkal, Mánáid-, dásseárvo- ja searvadahttindepartemeanta, 24.01.2012]</p>
<p>Buohkain galget leat seammá vuoigatvuođat, geatnegasvuođat ja vejolašvuođat fuolatkeahttá čearddalaš gullevašvuođas. Ráđđehus áigu vuostálastit buot lágan vealaheami, olggušteami, gierdameahttunvuođa ja rasisma. Vealahanláhka suddje čearddalaš vealaheami vuostá. Ráđđehusa doaibmaplána ovddidit dásseárvvu ja easttadit čearddalaš vealaheami 2009-2012 meannuduvvo jahkásaččat raporttaid bokte.</p>
<p type="title">Vuoliduvvon doaibmannávccat</p>
<p>[Artihkal, Mánáid-, dásseárvo- ja searvadahttindepartemeanta, 24.01.2012]</p>
<p>Ráđđehus áigu láhčit dilálašvuođaid nu ahte olbmot vuoliduvvon doaibmannávccaiguin sáhttet áimmahuššat iežaset servodatlahttu vuoigatvuođaid ja geatnegasvuođaid. Ráđđehus bidjá iežas bargui servodatlaš dásseárvvu ja máilmmálaš hábmema prinsihpa vuođđun. Olbmuide geain leat vuoliduvvon doaibmannávccat ferte sihkkarastit seammálágan eallindili ja eallinkvalitehta go mii álbmogis muđui lea.</p>
<p>Eanet dokumeanttat fáttá birra</p>
</body></document>
