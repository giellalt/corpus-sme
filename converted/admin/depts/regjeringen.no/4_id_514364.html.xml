<document xml:lang="sme" id="no_id"><header><title>6.4 Strategiijat ja doaibmabijut - regjeringen.no</title><genre code="admin"/><author><person firstname="" lastname="Bargodepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2008</year><publChannel><publication><publisher>regjeringen.no</publisher></publication></publChannel><wordcount>199</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/aid/Dokumeanttat-/proposiuvnnat-ja-dieahusat-/stuorradiggedieahusat/2007-2008/stdie-nr-28-2007-2008-/6/4.html?id=514364</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>6.4 Strategiijat ja doaibmabijut - regjeringen.no</p>
<p>St.dieđ. nr. 28 (2007-2008)</p>
<p type="title">Sámepolitihkka</p>
<p type="title">6.4 Strategiijat ja doaibmabijut</p>
<p>Bargo- ja searvadahttindepartemeanta áigu ovttas daid eará departemeanttaiguin maidda ášši gullá, geahččat makkár vejolašvuođat Sámi allaskuvllas livčče bargagoahtit eanet gelbbolašvuođanannema lohkanfálaldagaiguin, mat leat heivehuvvon almmolaš suorgái. Lohkanfálaldat sáhttá ovdamearkka dihte heivehuvvot oahpaheddjiide, dearvvašvuođa- ja fuolahusbargiide, áššemeannudeddjiide ja almmolaš hálddašeami jođiheddjiide, politiijaide ja kriminálafuolahussii, bargo- ja čálgoetáhttii jna.</p>
<p>Bargo- ja searvadahttindepartemeanta áigu, ovttasráđiid guovdilis departemeanttaiguin, Sámedikkiin ja Sámi allaskuvllain geahčadit dálá dulkonbálvalus ja árvvoštallat dárbbašlaš doaibmabijuid bures doaibmi dulkonbálvalusa ásaheamis. Dán oktavuođas berrejit árvvoštallojuvvot gažaldagat mat čatnasit dasa mo galgá oaččohit eanet oahppiid ohcat dulkonoahpahussii, galget go dulkkat oažžut lassi- ja joatkkaoahpu, lea go Sámi allaskuvlii ja Oslo allaskuvlii vejolaš ovttas bargat, ja mo dálá dulkaautoriserenortnet lea.</p>
<p>Bargo- ja searvadahttindepartemeanta lea hábmen stivrensignálaid Bargo-ja čálgodirektoráhttii mas leat láidesteamit dan ektui movt etáhtta sáhttá čuovvolit sámegielat geavaheddjiid. Dáinna lágiin hálida departemeanta geahččalit movt buorebut sáhttá sihkkarstit ahte stáhtii gullevaš etáhtat vuhtiiváldet sámiid dili iežaset doaimmaid plánenbargguin, ja go praktihkalaš doaimmaid hábmejit. Departemeanta áigu bargat viidáseappot ja doaimmahit vásáhusaid viidáseappot eará departemeanttaide.</p>
<p>Justiisdepartemeanta áigu bargat dan ovdii ahte go buorida heahtedieđihanbálvalusa, de lea maiddái dehálaš vuhtii váldit ahte sámegielat geavaheaddjiin lea dárbu sáhttit addit heahtediedáhusaid iežaset gillii.</p>
</body></document>
