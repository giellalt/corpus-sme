<document xml:lang="sme" id="no_id"><header><title>2.4 Eará gulaskuddancealkámušat - regjeringen.no</title><genre code="admin"/><author><person firstname="" lastname="Arbeids- og sosialdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>369</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/aid/Dokumeanttat-/proposiuvnnat-ja-dieahusat-/Odeldiggeproposiuvnnat/20032004/od-prp-nr-21_2004-2005/2/4.html?id=180675</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>2.4 Eará gulaskuddancealkámušat - regjeringen.no</p>
<p xml:lang="nob">Od.prp. nr. 21 (2004-2005)</p>
<p type="title">Láhka rievdadit geassemánu 12.b. 1987 nr. 56 lága Sámedikki ja eará sámi riektedilálašvuođaid birra (sámeláhka)</p>
<p type="title">2.4 Eará&#13; gulaskuddancealkámušat</p>
<p><em type="italic">Váldit atnui njeallje dássenmandáhtaid </em></p>
<p>Gulaskuddančálus evttohusain válljet njeallje dássenmandáhtaid Sámediggeválgii sáddejuvvon olgguldas gulaskuddamii suoidnemánu 5.b.2004:s departemeanttaide, suohkaniidda, sámi organisašuvnnaide sáddejuvvon sidjiide geat ceggejedje listtuid 2001 sámediggeválgii.</p>
<p>Ii ovttage dan 10 departemeanttas mat bukte cealkámuša lean mearkkašumit evttohussii.</p>
<p><em type="italic">Røyrvik suohkan </em>ii doarjjo láhkarievdadusa evttohusa danin go dat ii boađe nannet lullisámi ovddasteami Sámedikkis. <em type="italic">Bargiidbellodaga sámediggelistu lullisámeguovllus </em>maiddái vuosttilda evttohusa dainna ákkastemiin ahte minoritehtat sámi birrasis berrejit oažžut eanet ovddasteami. Dássenmandáhtaid juohkásan demográfalaš vuođu alde boahtá nannet erohusaid sámi birrasis ja leat vahágin lullisámeguovllu kultuvrii ja gillii. <em type="italic">Mátta-Várjjat suohkan </em>maiddái ballá váikkuhusain maid vejolaččat dássenmandáhtaid juohkin sáhttá dagahit smávit válgabiirriide. <em type="italic">Guovdageainnu suohkan </em>ja <em type="italic">Guovdageainnu Johttisámiid listu </em>oaivvilda ahte njeallje dássenmandáhtat eai leat doarvái dagahit vuoiggalaš ja demokráhtalas válgaortnega, danin go erohusat leat beare stuorrát gaskal válgabiirriid. Sii dorjot liikká departemeantta evttohusa danin go ii leat vejolaš čađahit stuorát rievdadusaid mat vuhtiiváldet válgabiirriid sturrodaga, geográfiija ja man ollu válgabiirret leat. </p>
<p><em type="italic">Gažaldat unnitlogu sohkabeali birra </em></p>
<p><em type="italic">Leaŋŋgáviika ja Álttá </em>suohkan doarju departemeantta evttohusa ja ákkastallama ahte dássenmandáhtat eai galgga buorrin unnitlogu sohkabeallái. <em type="italic">Mátta-Várjjat suohkan </em>oaivvilda ahte ferte erenoamážit deattuhit departemeantta evttohusa ahte Sámediggi sáhttá gáibidit unnimusat 40-60% sohkabeali juogu listtuin mat ceggejuvvojit válgii. </p>
<p><em type="italic">Kárášjoga gielda, Norgga sámiid riikkasearvi (NSR) ja Bargiidbellodaga Sámediggelistu válgabiirre 1:s - Unjárga </em>oaivvildit ahte dássemandáhtaid galgá eaktudit sohkabeallái mii lea unnitlogus. <em type="italic">Norgga sámiid riikkasearvi </em>oaivvilda maiddái ahte departemeanta ii doarvái ákkastala manin hilgu Sámedikki gáibádusa. <em type="italic">Norgga sámiid riikkasearvi </em>dadjá viidáset ahte Sámedikkis lea sierra sajádat eamiálbmotparlameantan ja danin ii sáhte dan buohtastahttit eará válggaiguin nu mot departemeanta doalahá iežas gulaskuddančállosis. Maiddái <em type="italic">Sortlándda suohkana </em>mielas lea posiitiivvalaš ahte dássenmandáhtat vuoruhit sohkabeali mii lea unnitlogus. </p>
<p><em type="italic">4% vuolimusrádji </em></p>
<p><em type="italic">Sortlándda suohkan </em>doarju departemeantta evttohusa ahte ii galgga leat 4% vuolimusrádji go galgá sáhttit oažžut dássenmandáhta, <em type="italic">Kárášjoga gielda </em>fas oaivvilda ahte 4% vuolimusrádji berre leat eaktun dakkár juohkimii. Seamma oaivvildit <em type="italic">Norgga sámiid riikkaseravi ja Bargiidbellodaga sámediggelistu válgabiirre 1:s - Unjárga. </em></p>
<p>Buot 27 gulaskuddancealkámušain mat leat boahtán, dorjot eatnasat departemeantta evttohusa ahte Sámedikkis váldit atnui njeallje dássenmandáhtaid, ahte dat eai várrejuvvo sohkabeallái mii lea unnitlogus ja ahte ii ásahuvvo 4% vuolimusrádji eaktun dasa ahte galgá leat vejolašvuohta oažžut dássenmandáhta.</p>
</body></document>