<document xml:lang="sme" id="no_id"><header><title>Nyheter - regjeringen.no</title><genre code="admin"/><author><unknown/></author><wordcount>638</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/fad/aktuelt/nyheter.html?id=348</origFileName><parallel_text xml:lang="eng" location="news.html?id=348"/><parallel_text xml:lang="nno" location="nyheiter.html?id=348"/><parallel_text xml:lang="nob" location="nyheter.html?id=348"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nno">Nyheter - regjeringen.no</p>
<list><p type="listitem" xml:lang="vep">1</p>
<p type="listitem" xml:lang="vep">2</p>
<p type="listitem">Boahtte &gt;</p>
</list><p type="title">Áiggiid girkobušeahtta</p>
<p xml:lang="vep">[05.10.2010]</p>
<p>Norgga girku lea okta bušeahttavuoitiin ráđđehusa jagi 2011 stáhtabušeahttaárvalusas. Evttohuvvo ahte julludeapmi girkui lasihuvvo oktiibuot 158 milj. ruvnnuin. Dat mearkkaša 10,9 proseantta lassáneapmi jagi 2010 sáldejuvvon bušeahta ektui.</p>
<p type="title">Šloahta dáhki ođasteapmi</p>
<p xml:lang="vep">[05.10.2010]</p>
<p>Ráđđehus árvala 25 milj. ruvdnosaš álgojuolludusa Šloahta dáhki ođasteapmái jagi 2011. Prošeavtta buohkanas golut leat meroštallojuvvon 112,6 milj. ruvdnui, ja bargguid lea áigumuš álggahit boahtte jagi vuosttaš jahkebeali.</p>
<p type="title">Stuora huksendoaibma 2011:s</p>
<p xml:lang="vep">[05.10.2010]</p>
<p>2011 stáhtabušeahtain Ráđđehus ain láhče viiddis stáhtalaš huksendoaimma. Háhkanbušeahtta Ođasmahttin- hálddahus- ja girkodepartemeantta vuolde lea 3,2 miljárdda ruvnno.</p>
<p type="title">Ráđđehus nanne sámi gielaid áŋgiruššama</p>
<p xml:lang="vep">[05.10.2010]</p>
<p>Juolludeamit sámi ulbmiliidda dagaha 2011:s sullii 829 miljovnna ruvnno, mii mearkkaša 27 miljovnna ruvnno lassáneami 2010 rájes. 2011 rájes Sámediggi hálddaša sullii 360 miljovnna ruvnno, oktiibuot 13 miljovnna ruvnno lassáneapmi.</p>
<p type="title">Ođđa raporta sámi servodaga birra</p>
<p xml:lang="vep">[01.10.2010]</p>
<p>Sámi mediain lea leamašan positiiva ovdáneapmi duhátjahkemolsuma rájes. Earenoamážiid TV-sáddagat leat geasuhan, ja sámi interneahttamediat geavahuvvojit dávjjibut. Dattetge lea sámegielat áviissaid deaddilanlohku njiedjan. Dat ovdanboahtá raporttas Sámi logut muitalit – 3, man sámi statistihka fágalaš lađastanjoavku odne almmuhii.</p>
<p type="title">8,4 miljon dokumeantta eai jávkka</p>
<p xml:lang="vep">[17.09.2010]</p>
<p>- Buohkaide galgá leat čielggas ahte 8,4 miljon dokumeantta mat odne leat ovddeš elektruvnnalaš poastajournálas (EPJas) eai jávkka. Dan cealká ođasmahttinministtar Rigmor Aasrud komentan preassa čállimii ahte ođđa elektruvnnalaš poastajournála sáhttá dagahit ahte olbmot eai šat beasa ovddeš poastajounála sisdoalu lohkat.</p>
<p type="title">Boazodoalu riikkaidgaskasaš fága-ja gaskkustanguovddáža ođđa stivra</p>
<p xml:lang="vep">[21.07.2010]</p>
<p>Ođasmahttin-, hálddahus –ja girkodepartemeanta ovttasráđiid Boazoolbmuid máilmmilihtuin lea nammadan ođđa miellahtuid Boazodoalu riikkaidgaskasaš fága-ja gaskkustanguovddáža stivrii Guovdageainnus.</p>
<p type="title">Gollegiella – Davviriikkalaš sámegiela bálkkašupmi juhkkojuvvo njealját gearddi čakčat 2010</p>
<p xml:lang="vep">[16.07.2010]</p>
<p>Davviriikkalaš sámegiela bálkkašupmi juhkkojuvvo njealját gearddi čakčat 2010. Buohkat bovdejuvvojit árvalit evttohasaid jagi 2010 giellabálkkašupmái.</p>
<p type="title">Norga – digitála riika máilmmenjunnošis</p>
<p xml:lang="vep">[06.07.2010]</p>
<p>EU lea analyseren Norgga digitála riikan. Loahppajurdda lea čielggas ođđa raporttas: Norga lea máilmmi njunušriika go lea sáhka govdafierpmádaga lávdadeamis, interneahttageavaheamis ja dásseárvosaš searvamis digitála servodahkii.</p>
<p type="title">Ráđđehus.no mobiilatelefuvnnas</p>
<p xml:lang="vep">[05.07.2010]</p>
<p>Dađistaga eanet olbmot geavahit mobiilatelefuvnna surfet neahtas. Dál lea ráđđehus.no dakkár hámis mii heive mobiilatelefuvdnii.</p>
<p type="title">Evttohusat nuppástuhttit láhkaásahusa bálká- ja bargoeavttuid birra mat gullet almmolaš soahpamušaide</p>
<p xml:lang="vep">[01.07.2010]</p>
<p>Ođasmahttin-, hálddahus- ja girkodepartemeanta (OHD) ja Bargodepartemeanta (BD) leat ovttasráđiid sádden gulaskuddamii evttohusaid nuppástuhttit láhkaásahusa bálká- ja bargoeavttuid birra mat gusket almmolaš soahpamušaide.</p>
<p type="title">Aasrud galledii Sámedikki</p>
<p xml:lang="vep">[01.07.2010]</p>
<p>Vásáhusat konsultašuvdnaortnegiin lei váldofáddá go ođasmahttin-, hálddahus- ja girkoministtar Rigmor Aasrud galledii Sámedikki geassemánus.</p>
<p type="title">Sámedikki doaibma 2009:s</p>
<p xml:lang="vep">[25.06.2010]</p>
<p>Bearjadaga suoidnemánu 25. b. stáhtaráđi siste ráđđehus álmmuhii Dieđáhusa Stuorradiggái Sámedikki doaimma birra 2009:s. Dieđáhus Sámedikki barggu birra 2009:s muitala politihkalaš barggu birra Sámedikkis, dat doaimmat maid Sámediggi galgá hálddašit, ja ekonomalaš ja hálddahuslaš hástalusat.</p>
<p type="title">Kánada ministtar galledeamen</p>
<p xml:lang="vep">[11.06.2010]</p>
<p>Kánada álgoálbmotáššiid ja davviguovlluid ovddideami miministtar, Chuck Strahl galledii ođasmahttinministara duorastaga geassemánu 10. beaivvi. Dan lassin Chucks lei čoahkkin gielddaministariin ge.</p>
<p type="title">Vejolaš seastit miljárddaid jos goaivu eará vugiid mielde goivvohagaid  govdafierpmádahkii</p>
<p xml:lang="vep">[07.06.2010]</p>
<p>- Bija boahttevaš fiberjohtasiidda bohcciid, ovttastahte goaivunbargguid ja ále bija nu alla gáibádusaid dasa man čiekŋalat goivvohagat galget leat. Dainna lágiin servodat sáhttá seastit miljárddaid seammás go nu olusat go vejolaš ožžot govdafierpmi. Dát leat áiddo ilbman raportta <span type="quote">“buorit govdafierpmádat dábit”</span> bohtosat.</p>
<p type="title">Ovttamielalašvuohta bálkášiehtadallamis</p>
<p xml:lang="vep">[27.05.2010]</p>
<p>Duorastat ovdalgaskabeaivvi olahuvvui ovttamielalašvuohta stáhtalaš bálkášiehtadallamiin. Šiehtadusa rámma lea sullii 3,3 proseanta. -Šiehtadus mearkkaša dehálaš lávkki dásseárvosaš bálkkáid guvlui, dat vuoruha heajosbálkájoavkkuid ja šiehtadusas lea dohkálaš rámma siskkobealde, lohka ođasmahttinministtar Rigmor Aasrud.</p>
<p type="title">Digitála giellareaiddut leat dehálačča giela ceavzimii</p>
<p xml:lang="vep">[25.05.2010]</p>
<p>Ovdánahttimis digitála reaidduid sámi gielaide ii dušše guoskka vuoiggalašvuhtii ja dásseárvui. Dat lea mearrideaddjin dasa movt sámegiella sáhttá ceavzit.</p>
<p type="title">Telemedisiidna: Buorre pasientii – hálbbibun stáhtii</p>
<p xml:lang="vep">[21.05.2010]</p>
<p>Veaháš rievdadeames oahpes cealkámuša: Boahtteáigi ii leat dušše min ovddabealde, dat lea dás dál juo. Dan vásihii ođasmahttinministtar Rigmor Aasrud go son gaskavahku beasai gullat ja oahppat Nationála ovttasdoaibmaguovddáža ja telemedisiinna doaimma birra Romssas.</p>
<p type="title">Movt ođasmahttit kulturealáhusaid?</p>
<p xml:lang="vep">[21.05.2010]</p>
<p>Movt ovdánahttit ja ođasmahttit kulturealáhusaid? Dat lei fáddán go ođasmahttinministtar Rigmor Aasrud ja kulturministtar Anniken Huitfeldt gaskavahku bovdiiba ráđđádallančoahkkimii Romssas.</p>
<p type="title">Ođasmahttinministtar Romsii</p>
<p xml:lang="vep">[18.05.2010]</p>
<p>Ođasmahttin- hálddahus- ja girkoministtar Rigmor Aasrud boahtá Romsii gaskavahku miessemánu 19.beaivvi. Galledeami ulbmiliin lea vuostáiváldit jurdagiid ja árvalusaid ráđđehusa joatkkabargui.</p>
</body></document>
