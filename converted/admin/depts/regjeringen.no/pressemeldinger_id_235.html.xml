<document xml:lang="sme" id="no_id"><header><title>Pressemeldinger - regjeringen.no</title><genre code="admin"/><author><unknown/></author><wordcount>355</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/fin/pressesenter/pressemeldinger.html?id=235</origFileName><parallel_text xml:lang="eng" location="Press-releases.html?id=235"/><parallel_text xml:lang="nno" location="Pressemeldingar.html?id=235"/><parallel_text xml:lang="nob" location="pressemeldinger.html?id=235"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nob">Pressemeldinger - regjeringen.no</p>
<p type="title">Barggu ja čálggu bušeahtta</p>
<p xml:lang="vep">[05.10.2010]</p>
<p>– Norga lea birgen buorebut go eanaš eará riikkat finánsakriissas. Ekonomalaš politihka váldodoaibmamuš lea doalahit barggaheami badjin ja barggohisvuođa vuollin. Das mii leat bures lihkostuvvan. Dál mii hukset viidáseappot dáid buriid bohtosiid ala. Jagi 2011 stáhtabušeahtta lea ovddasvástideaddji bušeahtta mii sihkkarastá bargosajiid, čálggu ja árvobuvttadeami, cealká finánsaministtar Sigbjørn Johnsen.</p>
<p type="title">Finánsamárkandieđáhus 2009</p>
<p xml:lang="vep">[23.04.2010]</p>
<p>– Maŋimus jagi lea ruđalaš stáđisvuohta buorránan. Iežaskapitála báŋkkuin ja dustenkapitála heaggadáhkádusfitnodagain lea dál mealgat buoret go maid lei jagi dás ovdal. Seammás lea ain eahpečielggas movt Norgga ekonomiija ovdána ovddasguvlui, muhto Norga leat buorebut ceavzán finánsaroasu go eanas eará riikkat. Ekonomalaš ahtanuššan lea dađistaga buorránan, ja heahtedoaimmaid heaittiheapmi lea danin bures juo álggahuvvon, dadjá ruhtadanministtar Sigbjørn Johnsen.</p>
<p type="title">Raporta sierragessosa birra stuora buohcangoluid dihte</p>
<p xml:lang="vep">[22.04.2010]</p>
<p>Ruhtadandepartemeanta lea odne sádden gulaskuddamii raportta sierragessosiid birra vearrovuogádagas alla buohcangoluid dihte. Raportta lea departemeanttaidgaskasaš bargojoavku gárven ja lea kárten ja árvvoštallan dálá sierragessosa, ja árvvoštallan molssaevttolaš čovdosiid dálá ortnegii.</p>
<p type="title">Olbmuid barggu, buorredilálašvuođa ja birrasa bušeahtta</p>
<p xml:lang="vep">[13.10.2009]</p>
<p>Ráđđehusa váldoulbmil lea sihkkarastit ain ovddas guvlui uhccán bargguhisvuođa Norgii, ja jagi 2010 bušeahttaárvalus lea buorre vuođđu Norgga ekonomiija boahttevaš ovdáneapmái. Bušeahttaárvalusas Ráđđehus ovddida doaibmabijuid mat galget nanusmahttit dearvvasvuođa, fuola, skuvllaid ja mánáidgárddiid. Olbmuid eallindilleerohusat dássejuvvojit. Áŋgiruššamat mat ovddidit johtalusa, birrasa, ovddideami ja dutkama, lassánit mearkkašahtti ollu.</p>
<p type="title">Allakonjuktuvra joatká norgga ekonomiijas</p>
<p xml:lang="vep">[15.05.2008]</p>
<p>- Norgga ekonomiijas lea nanu allakonjuktuvra. Nannánekonomiija doaibma lea gaskamearálaččat lassánan lagabui 5 proseanttain maŋemus njealji jagis, ja bargguhisvuohta ii leat ná vuollin leamašan 20 jahkái. Rievdadusaiguin maid Ráđđehus dál árvala 2008 bušeahtas, de láhčit dilálašvuođaid dasa ahte norgga ekonomiijas galgá ain leat positiiva ovdáneapmi, dadjá finánsaministtar Kristin Halvorsen.</p>
<p type="title">- Bušeahtta mas leat čielga rukses-ruoná vuoruheamit</p>
<p xml:lang="vep">[05.10.2007]</p>
<p>- Ráđđehusa bušeahttaárvalusas leat čielga vuoruheamit. Áŋgiruššamat dálkkádatáitagiid vuostá nannejuvvojit. Mii joatkit politihkain mii vuoruha oktasaš čálggu, dearvvašvuođa ja oahpahusa ovdalii vearrogeahpidemiid ja privatiserema. Oljoruđaid geavaheami vuođđun lea norgga ekonomiija nanu ovdáneapmi, lohká ruhtadanministtar Kristin Halvorsen.</p>
<p type="title">Norgga ekonomiija nana allakonjunktuvrras</p>
<p xml:lang="vep">[15.05.2007]</p>
<p>Maŋŋil badjel golbma jagi nana lassánemiin nannánekonomiijas lea Norga dál čalmmusteaddji allakonjunktuvrras. Eai leat goassige ovdal leamaš eanebut barggus, ja bargguhisvuohta ii leat lagabui 20 jagis leamaš ná vuollin. - 2007 bušeahta revišuvnnas deattuha Ráđđehus galgat buori ovdáneami joatkkašuvvot, dadjá finánsaministtar Kristin Halvorsen.</p>
</body></document>
