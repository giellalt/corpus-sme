<document xml:lang="sme" id="no_id"><header><title>4 Ekonomalaš ja hálddahuslaš... - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><translator><unknown/></translator><translated_from xml:lang="nno"/><year>2006</year><publChannel><publication><publisher>regjeringen.no</publisher></publication></publChannel><wordcount>556</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/se/dep/kkd/dokumeanttat/proposiuvnnat-ja-dieahusat/otprp/20012002/od-prp-nr-114_2001-2002/4.html?id=170408</origFileName><parallel_text xml:lang="nno" location="5_id_313778.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>4 Ekonomalaš ja hálddahuslaš... - regjeringen.no</p>
<p/>
<p/>
<p>Od.prp. nr. 114 (2001-2002)</p>
<p type="title">Lága birra nuppástusa birra lágas geassemánu 12. 1987 nr. 56 Sámedikki ja eará sámi vuoigatvuođaid birra1(ođđa organiseren bargui sámi gielaid ovddas)</p>
<p/>
<p/>
<p type="title">4 Ekonomalaš ja hálddahuslaš čuvvosat</p>
<p>Kultur- ja girkodepartemeanta ii sáhte oaidnit ahte láhkaevttohus mielddisbuktá ekonomalaš čuvvosiid. Láhkaevttohus mearkkaša ahte ii leat šat skihkkejuvvon atnit sierra giellaorgána, muhto bidjá Sámediggái mearridit mii lea buoremus vuohki organiseret barggu.</p>
<p>Mii gusto ođđa § 3-12 vuosttas lađđasa evttohussii, de ferte dát árvvoštallojuvvot dan ektui mii dál lea gustojeaddji riekti. Láhkaásahus sámelága giellanjuolggadusaide § 2 nr. 2 nanne ahte «Sámi giellaráđis lea ovddasvástádus ovddidit ja seailluhit sámi giela Norggas.» Ođđa § 3-12 vuosttas lađđasa álgodivodus lea vuolgán dás. Dalle go Sámediggi dagai ođđasisorganiserenmearrádusas miessemánu 25. 2000, mearkkašii dát ahte Sámi giellaráđi doaibma galggai heaittihuvvot ođđajagemánu 1. 2001 rájes. Sámediggeráđi mielde leat ráđi dahkamušat dál sirdojuvvon Sámi giellastivrii ja Sámedikki giellaossodahkii. Láhkaevttohusa álgodivodus ii mearkkaš danne ođđa ekonomalaš čuvvosiid Sámediggái dasgo ii leat sáhka skihkket Sámediggái eará dahkamušaid go dat mat čuvvot dálá gustojeaddji láhkaásahusas, ja maid Sámediggi lea doaimmahan maŋŋil go dan ođđa organisašuvdnahámádat biddjojuvvui fápmui ođđajagemánu 1. 2001 rájes. Ekonomalaš váriid maid Sámediggi ovdal sirddii Sámi giellaráđđái, sáhttá Sámediggi ain geavahit giellabargui.</p>
<p>Mii gusto ođđa § 3-12 nuppi lađđasa evttohussii, de čujuha Kultur- ja girkodepartemeanta ságaškuššamii čuoggá 3.3 vuolde, mas boahtá ovdan ahte láhkaevttohusa áigumuš ii leat ásahit 8 Od.prp. nr. 114 2001//- 2002 Lága birra nuppástusa birra lágas geassemánu 12. 1987 nr. 56 Sámedikki ja eará sámi vuoigatvuođaid birra (ođđa organiseren bargui sámi gielaid ovddas) ođđa raporterenortnega. Dál gávdno juo jahkásaš reporterenortnet mii lea láhkavuođustuvvon sámelága giellanjuolggadusaid láhkaásahusas § 2 nr. 4. Iige departemeantta áigumuš leat ahte raporta helleha olus raporttain mat galget ráhkaduvvot dálá gustojeaddji rievttis sisdoalu ja mahtodaga dáfus.</p>
<p>Áidna nuppástus raporterema hárrái sámi gielaid dilis maid láhkaevttohus gáibida, lea ahte ii galgga šat raporteret juohke jagi, muhto juohke njealját jagi. Geavadis lea čájehan ahte ii leat lunddolaš buktit viiddis raportta dávjjibut go juohke njealját jagi. Raporteren čadnojuvvo dalle prinsihppadieđáhussii sámepolitihka birra man Gielda- ja guovlodepartemeanta bidjá ovdan juohke njealját jagi.</p>
<p>Láhkaevttohus ii mielddisbuvtte danne ođđa bargodahkamušaid Sámediggái mat gáibidit lasi veahkkeváriid. Oasit ekonomalaš váriin mat juolluduvvojit Sámediggái Gielda- ja guovlodepartemeantta budjeahta bokte, galget láhkaásahusa sámelága g</p>
<p>Kultur- ja girkodepartemeanta</p>
<p>r á v v e :</p>
<p>Ahte Gonagaslaš Majestehta dohkkeha ja čállá vuollái ovdanbiddjojuvvon proposišuvdnaevttohusa Stuorradiggái lága birra nuppástusa birra lágas geassemánu 12. 1987 nr. 56 Sámedikki ja eará sámi vuoigatvuođaid birra (ođđa organiseren bargui sámi gielaid ovddas)</p>
<p>Mii HARALD, Norgga Gonagas, </p>
<p>n a n n e t :</p>
<p>Stuorradiggi bivdojuvvo dahkat láhkamearrádusa nuppástusa birra lágas geassemánu 12. 1987 nr. 56 Sámedikki ja eará sámi vuoigatvuođaid birra (ođđa organiseren bargui sámi gielaid ovddas) mielddusin biddjojuvvon evttohusa mielde.</p>
<p/>
<p type="title">Evttohus láhkii&#13; nuppástusa birra lágas geassemánu 12. 1987 nr. 56 Sámedikki ja eará&#13; sámi vuoigatvuođaid birra (ođđa organiseren bargui sámi gielaid&#13; ovddas)</p>
<p>Lágas geassemánu 12. 1987 nr. 56 Sámedikki ja eará sámi vuoigatvuođaid birra galgá § 3-12 čuodjat:</p>
<p>§ 3-12 Sámi giellabarggu organiseren</p>
<p>Sámediggi galgá bargat sámi gielaid suddjema ja viidáset gárgedeami ovddas Norggas. </p>
<p>Sámediggi ráhkada juohke njealját jagi raportta Gonagassii sámi gielaid dilis Norggas. </p>
<p>II</p>
<p>Láhka gustogoahtá das rájes go Gonagas mearrida.</p>
</body></document>