<document xml:lang="sme" id="no_id"><header><title>Nyheter - regjeringen.no</title><genre code="admin"/><author><person firstname="" lastname="Ruhtadandepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>364</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fin/aktuelt/Nyheter.html?id=225</origFileName><parallel_text xml:lang="eng" location="news_id_225.html"/><parallel_text xml:lang="nno" location="nyheiter_id_225.html"/><parallel_text xml:lang="nob" location="nyheter_id_225.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ođđasat - regjeringen.no</p>
<list><p type="listitem" xml:lang="nob">1</p>
<p type="listitem" xml:lang="nob">2</p>
<p type="listitem">Boahtte &gt;</p>
</list><p type="title">Beavttálmahttet ja nannejit vearu bearrama</p>
<p xml:lang="nob">[23.06.2014]</p>
<p>Ráđđehus ovddida odne ođastusa, mainna beavttálmahttet almmolaš suorggi ja geahpedit dan byrokratiija. Vearu bearrama árvalit sirdit gielddaid vearrogáibideddjiin Vearroetáhtii. Áiggi mielde dat sáhttá geahpedit bargiid logu sullii 500:in. Vearuid ja divadiid mearrideapmi, bearran ja dárkkisteapmi čohkkejuvvo ovtta etáhtii. Nu nannejit earret eará Vearroetáhta dáistaleami čáhppes barggu vuostá.</p>
<p type="title">Ođđa gielddat mielde ja olles buhtadus</p>
<p xml:lang="nob">[06.06.2014]</p>
<p>- Ráđđehus háliida nannet norgga ekonomiija ovdánannávccaid ja sihkkarastit olles riikii árvoráhkadeami, ruhtadanministtar Siv Jensen dadjala. Odne Ráđđehus árvala 233 gieldda ealáhusaide vuolit bargoaddidivada suoidnemánu 1. beaivvi rájes ja árvala buhtadandoaimmaid sektoriidda, mat gártet ortnega olggobeallái.</p>
<p type="title">Bušeahtain ovddidit árvoráhkadeami ja buoret árgabeaivvi</p>
<p xml:lang="nob">[14.05.2014]</p>
<p>- 2014 bušeahtain Ráđđehus válddii vuosttaš lávkkiid, maiguin stivrejit Norgga ekonomiija ja Norgga servodaga ođđa ja buoret guvlui. Reviderejuvvon bušeahtain mii joatkit ain seammá guvlui, ruhtadanministtar Siv Jensen dadjala.</p>
<p type="title">Áigot lasihit báŋkomárkana gilvvu</p>
<p xml:lang="nob">[25.04.2014]</p>
<p>Ráđđehus ovddida odne Ruhtadanmárkandieđáhusa, mii ovddiduvvo juohke jagi. Ruhtadanministtar Siv Jensen almmuha álgagiid, maiguin áigot lasihit gilvvu.</p>
<p type="title">Beroštupmesearvevuođaid vealgereanttuid geasus</p>
<p xml:lang="nob">[24.04.2014]</p>
<p>2014 ásahedje njuolggadusaid, maiguin ráddjejit beroštupmesearvevuođaid reantogessosiid, amaset daid geavahit unohasat vearroplánemii. Njuolggadusaid ásaheami oktavuođas lágiduvvui gulaskuddan njuolggadusaid spiehkasteami hárrái.</p>
<p type="title">Molssaevttolaš investerenfoanddaid ođđa láhkaárvalus</p>
<p xml:lang="nob">[11.04.2014]</p>
<p>Ruhtadandepartemeanta lea odne ovddidan Stuorradiggái ođđa láhkaárvalusa, mii guoská molssaevttolaš investerenfoanddaid hálddašeapmái. – Lágain ovddidit suorgái rámmaeavttuid, mat nannejit gilvalannávccaid, ja maiguin váldet vuhtii investoriid ja geavaheddjiid suodjaleami, ruhtadanministtar Siv Jensen dadjala.</p>
<p type="title">2013 stáhtarehketdoallu ovddiduvvon</p>
<p xml:lang="nob">[11.04.2014]</p>
<p>2013 stáhtarehketdoalu oljomuddejuvvon vuolláibáza šattai 116,5 miljárdda kruvnno. Stáhta penšunfoandda kapitála lassánii 2013 áigge 1230,5 miljárddain kruvnnuin. Dan čájeha odne ovddiduvvon stáhtarehketdoallu.</p>
<p type="title">Lávkki lagabus davviriikkalaš harmoniserema</p>
<p xml:lang="nob">[08.04.2014]</p>
<p>Ruhtadandepartemeanta lea guhká bargan dan ovdii, ahte Davviriikkain livčče ovtta oaivilis dan hárrái, ahte báŋkodoaimmain galget čuovvut soliditehtagáibádusaid, mat gustojit dan riikkas, gos sii doaimmahit barggu, nu gohčoduvvon isitriikamuddema (vertslandsregulering). – Dát bargu lea dál ovdánan, ruhtadanministtar Siv Jensen dadjala.</p>
<p type="title">Bargu ovddasvástideaddji investeremiid ovdii nannejuvvo</p>
<p xml:lang="nob">[04.04.2014]</p>
<p>Ráđđehus áigu nannet Stáhta olgoriikka penšuvdnafoandda ovddasvástideaddji investeremiid. – Ráđđehusa mielas lea mávssolaš, ahte min oktasaš seasttuid hálddašeamis galgá leat rabasvuohta ja etihkalaš dihtomielalašvuohta. Mii ásahit ođđa sorjjasmeahttun áššedovdiráđi, mii ráhkada almmolaš árvvoštallama ovddasvástideaddji investeremiid hárrái, ruhtadanministtar Siv Jensen dadjala.</p>
<p type="title">Áššedovdijoavku guorahallagoahtá koalla- ja petroleumfitnodagaide investerema</p>
<p xml:lang="nob">[04.04.2014]</p>
<p>Ruhtadandepartemeanta lea ásahan áššedovdijoavkku, mii galgá árvvoštallat Stáhta olgoriikka penšuvdnafoandda (SOP) gaskaomiid geavaheami ja koalla- ja petroleumfitnodagaide investerema.</p>
</body></document>