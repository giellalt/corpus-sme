<document xml:lang="sme" id="no_id"><header><title>Ruoná dálkkádatfoandda gaskaboddasaš lávdegotti maŋimuš čoahkkin - regjeringen.no</title><genre code="admin"/><author><person firstname="" lastname="Finansdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2011</year><publChannel><publication><publisher>regjeringen.no</publisher></publication></publChannel><wordcount>191</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fin/aigeguovdil/nyheter/2011/ruona-dalkkadatfoandda-gaskaboddasa-lavd.html?id=661229</origFileName><parallel_text xml:lang="nob" location="siste-mote-i-overgangskomiteen-for-det-g_id_661229.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Váldosisdollui</p>
<p type="title">Ruoná dálkkádatfoandda gaskaboddasaš lávdegotti maŋimuš čoahkkin</p>
<p type="title">Historjjálaš arkiiva</p>
<p xml:lang="nob">Almmustahttináigodat Regjeringen Stoltenberg II</p>
<p>Almmustahtti: Ruhtadandepartemeanta</p>
<p>Maŋimuš čoahkkin lágiduvvui Cape Townas maŋŋebárgga eahkeda. Doppe stáhtačálli Kjetil Lund ja máttaafrihkálaš plánenministtar Trevor Manuel ovddideigga kompromissa, mas árvalit man láhkai Ruoná dálkkádatfoanda hábmejuvvo ja ásahuvvo. Árvalus lea viiddis kompromissa ovdánahttin- ja industriijariikkaid gaskka, ja árvalusa dohkkehedje buot riikkat earret Saudi-Arábia ja USA.</p>
<p><em type="italic">Maŋimuš čoahkkin lágiduvvui Cape Townas maŋŋebárgga eahkeda. Doppe stáhtačálli Kjetil Lund ja máttaafrihkálaš plánenministtar Trevor Manuel ovddideigga kompromissa, mas árvalit man láhkai Ruoná dálkkádatfoanda hábmejuvvo ja ásahuvvo. Árvalus lea viiddis kompromissa ovdánahttin- ja industriijariikkaid gaskka, ja árvalusa dohkkehedje buot riikkat earret Saudi-Arábia ja USA. </em></p>
<p>- Dáinna kompromissaárvalusain máilbmi oažžu beaktilis dálkkádatfoandda, mii earret eará ruhtaduvvo bohtosiid vuođul, ja mas priváhta suorggi oččodit fárrui johttáhit ovdánahttinriikkaid ruoná ekonomalaš ovdáneami ja nuoskkideami geahpedeami. Seammás dat sihkkarastá ruđaid heivehandoaimmaide daid ovdánahttinriikkain, maidda dálkkádatrievdadusat čuhcet, stáhtačálli Lund dadjala.</p>
<p>Árvalus sáddejuvvo dál raportan Durbana dálkkádatkonferánsii (COP-17), mas dan digaštallet viidáseappot ja vejolaččat dohkkehit.</p>
<p>- Lea šállu go eat geargan bargguin, go leimmet nu guhkás joavdan, muhto bargu ii leat dahkkojuvvon duššás. Jáhkán, ahte leat ovtta oaivilis Durbanis juovlamánus, ja ahte čoavddus vuođđuduvvá min kompromissaárvalussii, stáhtačálli Lund dadjala.</p>
</body></document>
