<document xml:lang="sme" id="no_id"><header><title>Oahpahusprográmma Nordlándda áŋggirdeddjiide ja bargguid jođiheddjiide - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>193</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/krd/Preassaguovdda/Preassadieahusat/2006/Oahpahusprogramma-Nordlandda-aggirdeddjiide-ja-bargguid-joiheddjiide.html?id=419920</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Oahpahusprográmma Nordlándda áŋggirdeddjiide ja bargguid jođiheddjiide - regjeringen.no</p>
<p type="title">Pressedieđáhus</p>
<p xml:lang="nob">Nr.: 72/2006 Dato: 08.09.06</p>
<p xml:lang="nob">[ Norsk versjon</p>
<p type="title">Oahpahusprográmma Nordlándda&#13; áŋggirdeddjiide ja bargguid jođiheddjiide</p>
<p>Gielda- ja guovludepartemeanta lohpida Mearrasámi Studerensearvái doarjjan 250 000 ruvnno Nordlándda ovdaprošektii <span type="quote">”Plussa Smávvaservodagaide”</span>. Prošeavtta ulbmilin lea oaččuhit báikkálaš ressursaolbmuid ráhkadit positiivvalaš ovdáneami iežaset giliin.</p>
<p>Dát prošeakta lea okta máŋgga gállinprošeavttain Gielda- ja guovludepartemeantta vuolde mat leat dan várás ahte ovdánahttit smávvaservodagaid.</p>
<p>Ovdaprošeavttas galgá boahtit oahpahusprográmma áŋggirdeddjiide, báikkálaš bargojođiheddjiide ja ressursaolbmuide geat hálidit leat fárus ovdánahttimis smávvaservodagaid.</p>
<p>Prográmma bokte galget nu gohčoduvvon <span type="quote">”giliráđit”</span>, čoahkkanan ressursaolbmot, beassat oahppat earret eará prošeaktajođiheami, prošeaktaovdánahttima, organisašunhuksema ja ressursakártema. Diet galgá dagahit ressursa olbmuid vel čeahpibun leat positiivvalaččat mielde ovdánahttimis iežaset lagasbirrasa.</p>
<p>Demokratiija, mieldemearrideapmi, aktiivvalaš ássit ja politihkalaš váikkuhanfápmu leat prográmma deaŧalaš oasit. Dát bargovuohki galgá geahččaluvvot Nordlándda suohkaniin Flakstadas, Lurøyas, Trænas ja Divtasvuonain ja juohke suohkanis guovtti smávva gilážis.</p>
<p>- Mus lea stuora jáhkku dán bargovuohkái. Dás lea sáhka čohkket daid buriid návccaid mat báikkálaš servodagain leat vai dat šattaše gergoseabbun váldit ovddasvástádusa iežaset ovdáneamis. Departemeanta atná deaŧalažžan ahte dat vásáhusat ja oahppu mat dán gállinbarggus Nordlánddas bohtet, galggaše boahtit ávkin maid eará suohkaniidda ja smávva báikkiide, dadjá stáhtačálli Inge Bartnes Gielda- ja guovludepartemeanttas.</p>
</body></document>
