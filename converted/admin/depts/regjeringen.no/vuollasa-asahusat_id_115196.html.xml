<document xml:lang="sme" id="no_id"><header><title>Vuollásaš ásahusat - regjeringen.no</title><genre code="admin"/><author><person firstname="" lastname="Ođasmahttin-, hálddahus- ja girkodepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>353</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fad/departemeanta/Vuollasa-asahusat.html?id=115196</origFileName><parallel_text xml:lang="nno" location="underliggjande-etatar_id_115196.html"/><parallel_text xml:lang="nob" location="underliggende-etater_id_115196.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Vuollásaš ásahusat - regjeringen.no</p>
<p type="title">Álgoálbmotvuoigatvuođaid gelbbolašvuođaguovddáš</p>
<p>Álgoálbmotvuoigatvuođaid gelbbolašvuođaguovddáža ulbmil lea juohkit dieđuid ja lassánahttit áddejumi álgoálbmotvuoigatvuođaid ja sámi vuoigatvuođaid birra.</p>
<p>Neahttasiidu Álgoálbmotvuoigatvuođaid gelbbolašvuođaguovddáš</p>
<p type="title">Bismagodderáđit</p>
<p>Bismagodderáđit oktiibuot leat Girkočoahkkima lahtut. Juohke oktanuppelot bismagottis lea bismagodderáđđi. Ráđiid lahtuin eanelogu válljejit bismagotti searvegottit.</p>
<p type="title">Čuvgehuslágádusa foanda</p>
<p>Čuvgehuslágádusa foanda lea okta riikka stuorámus eanaeaiggádiin ja dat eaiddáduššá earret eará ollu báhpagárdimiid, báhpadáluid, láigoviessosajiid ja stuorra vuovdeviidodagaid.</p>
<p>Neahttasiidu Čuvgehuslágádusa foanda</p>
<p type="title">Departemeanttaid bálvalusguovddáš (DBG)</p>
<p>Departemeanttaid bálvalusguovddážis lea ulbmil leat gelbbolaš ja bevttolaš hálddahusreaidu ráđđehussii ja departemeanttaide</p>
<p type="title">Dihtorbearráigeahčču</p>
<p>Dihtorbearráigeahčču gieđahallá dihtorlobiid ja sáhttá vejolaččat mearridit daidda gáibádusaid. Dihtorbearráigeahčču juohká dieđuid ja rávve áššiin mat gusket persunsuodjaleapmái oppalaččat ja geahččá earenoamaš váraid mat gusket peršunsuodjaleapmái, veahkeha fidnosurggiid ráhkadit iežaset daguide norpmaid ja rávve movt galgá persundieđuid sihkkarastit.</p>
<p>Neahttasiidu Dihtorbearráigeahčču</p>
<p type="title">Fylkkamánneámmáhat</p>
<p>Fylkkamánne lea stáhta ovddasteaddji fylkkas. Fylkkamánnes leat dehálaš stivren- ja rávvendoaimmat gielddaid várás, ja dat galgá gozihit gielddaid hálddaseami ja gielddaid ekonomiija, earret eará gieldalága vuođul.</p>
<p>Neahttasiidu Fylkkamánneámmáhat</p>
<p type="title">Gilvobearráigeahčču</p>
<p>Gilvobearráigeahču váldobargun lea bearráigeahččat ahte gilvoláhka čuvvojuvvo.</p>
<p>Neahttasiidu Gilvobearráigeahčču</p>
<p type="title">Girkoráđđi</p>
<p>Girkoráđi váldobargamuš lea doaibmat Girkočoahkkima válmmašteaddji ja čađaheaddji orgánan.</p>
<p>Neahttasiidu Girkoráđđi</p>
<p type="title">Hálddahus- ja DGT-direktoráhta</p>
<p>Hálddahus- ja DGT-direktoráhta (HDDi) galgá veahkehit ráđđehusa ođasmahttit almmolaš suorggi ja dahkat dan bevttoleabbon ja álkibut olahahttin. HDDi galgá maid váikkuhit dasa ahte stáhta organiserejuvvo ja jođihuvvo buori vuogi mielde, ja nu ahte dárbbu mielde čađahuvvo surgiidrasttideaddji oktiiheivehallan ge.</p>
<p>Neahttasiidu Hálddahus- ja DGT-direktoráhta</p>
<p type="title">Nidarosa Duopmogirku Ovddeštusbarggut</p>
<p>Nidarosa Duopmogirku Ovddeštusbargguid (NDO) ulbmil lea bisuhit, gaskkustit ja ovddidit Nidarosa Duopmogirku ja Árkabismagárdima ealli kulturmuitun ja girkolaš visteráhkadussan.</p>
<p>Neahttasiidu Nidarosa Duopmogirku Ovddeštusbarggut</p>
<p type="title">Persunsuodjaluslávdegoddi</p>
<p>Persunsuodjaluslávdegoddi lea ásahus gosa Dihtorbearráigeahču mearrádusaid váidagat doaimmahuvvojit. Persunsuodjaluslávdegoddi galgá meannudit váidagiid mearrádusaide maid Dihtorbearráigeahčču lea dahkan persundiehtolága ja muhtun eará lágaid mielde.</p>
<p>Neahttasiidu Persunsuodjaluslávdegoddi</p>
<p type="title">Praktihkalaš-teologalaš seminára</p>
<p>Praktihkalaš-teologalaš seminára galgá addit báhppastudeanttaide, báhpaide ja earáide teorehtalaš ja geavatlaš oahpahusa allaskuvladásis bálvalussii Nogga girkus, ja čađahit dutkama ja ovddidanbarggu fágasurggiin.</p>
<p>Neahttasiidu Praktihkalaš-teologalaš seminára</p>
<p type="title">Riikkaidgaskasaš boazodoalloguovddáš</p>
<p>Doaibma galgá skáhppot áššáiguoski dieđuid máilmmi boazodoalu birra, gaskkustit dieđuid, duođaštusa ja diliid mat leat mávssolaččat boazodoalu eavttuide, kultuvrii ja ekologiijii, dás maiddái dutkanbohtosiid ja boazodoalu árbedieđuid. Doaibma galgá maiddái ovddidit gulahallama ja fierpmádathuksema gaskal davviguovlluid boazodoalloálbmogiid.</p>
<p>Neahttasiidu Riikkaidgaskasaš boazodoalloguovddáš</p>
<p type="title">Statsbygg</p>
<p>Statsbygg lea stáhta deháleamos rávvejeaddji huksen- ja opmodatáššiin, huksejeaddji, opmodathálddašeaddji ja opmodatovddideaddji.</p>
<p>Neahttasiidu Statsbygg</p>
</body></document>
