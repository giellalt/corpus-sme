<document xml:lang="sme" id="no_id"><header><title>Gollegiella - regjeringen.no</title><genre code="admin"/><author><person firstname="" lastname="Kommunal- og moderniseringsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>574</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fad/tema/Samepolitihkka/Samegiela-geavaheapmi/gollegiella.html?id=86929</origFileName><parallel_text xml:lang="nob" location="gollegiella_id_86929.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="nob">Gollegiella - Nordisk samisk språkpris deles ut høsten 2012 - regjeringen.no</p>
<p xml:lang="nob">Enkeltpersoner, organisasjoner, institusjoner og myndigheter i Norge, Sverige, Finland og Russland kan foreslå kandidater til årets språkpris 2012. Skriftlig forslag sendes inn med begrunnelse på maks. 1-2 sider <em type="italic">innen 3. september 2012 </em>. </p>
<p xml:lang="nob">Gollegiella - Nordisk samisk språkpris er opprettet i 2004 av ministrene ansvarlig for samiske saker og sametingspresidentene i Norge, Sverige og Finland. Prisen er på 15 000 euro og deles ut annet hvert år. Språkprisen deles ut for femte gang høsten 2012 under det årlige møtet mellom sameministrene og sametingspresidentene i Oslo.</p>
<p xml:lang="nob">Bedømningskomitéen velger ut vinnerkandidater til språkprisen. Medlemmene i bedømningskomitéen 2012-2013 er Harald Gaski (leder), Anna Morottaja, Anna-Margith Påve, Nina Nikolaevna Mironova og Bierna Bientie.</p>
<p xml:lang="nob"><em type="italic">Språkprisens formål </em>Språkprisen skal bidra til å fremme, utvikle og bevare de samiske språkene i Norge, Sverige, Finland og Russland. </p>
<p xml:lang="nob"><em type="italic">Hvem kan få prisen? </em>Språkprisen tildeles enkeltpersoner, grupper, organisasjoner og institusjoner som har gjort en betydningsfull innsats for å fremme samiske språk skriftlig, muntlig eller i annen form. Språkprisen kan deles ut på bakgrunn av mange ulike språktiltak. Prisen kan deles mellom flere prismottakere. </p>
<list><p type="listitem" xml:lang="nob">Kunngjøring Gollegiella 2012 på 9 språk (PDF)</p>
</list><p xml:lang="nob">Send forslag <em type="italic">innen 3. september 2012 </em>pr. e-post eller post til: </p>
<p xml:lang="nob">Gollegiella – Bedømningskomitéen SAMI, Fornyings,- administrasjons- og kirkedepartementet Postboks 8004 Dep, 0030 OSLO</p>
<p xml:lang="nob">e-post: Tel: + 47 22 24 71 75</p>
<p xml:lang="nob"><em type="italic">Kontaktpersoner: </em>Eva Måsø, Magnus Forberg Andersen, </p>
<p xml:lang="nob"><em type="italic">BAKGRUNN </em></p>
<p xml:lang="nob"><em type="italic">De samiske språkene </em>Det fins mellom 20 000 – 30 000 personer som snakker samisk. Gollegiella er opprettet for å motivere til utvikling og revitalisering av de samiske språkene. Det største språket er nordsamisk som snakkes i Norge, Sverige og Finland. I Sverige og Norge snakkes også sørsamisk, lulesamisk, umesamisk og pitesamisk. I Finland snakkes enaresamisk og skoltesamisk i tillegg til nordsamisk. I Russland snakker de fleste samene kildinsamisk og svært få snakker skoltesamisk, akkalasamisk og tersamisk. De samiske språkene er truet. </p>
<p xml:lang="nob"><em type="italic">Tidligere prismottakere: </em></p>
<p xml:lang="nob"><em type="italic">2010 </em>To samiske kvinner, Máret Sárá og Lajla Mattson Magga, delte språkprisen i 2010. Sárá har som lærer, journalist og forfatter arbeidet for å utvikle det nordsamiske språket. Hun har gitt ut flere lærebøker, rim- og reglebøker for barn og bøker med samiske ordtak. Mattson Magga har arbeidet for å</p>
<p xml:lang="nob"><em type="italic">2008 </em>2008 års vinnere var organisasjonen Sami Siida i Utsjoki, Finland og språkarbeideren Henrik Barruk fra Storuman, Sverige. Sami Siida har siden 1970-tallet arbeidet for å styrke det samiske språkets stilling i Utsjoki kommune. Henrik Barruk har i mange år arbeidet med å dokumentere og revitalisere umesamisk. De første skriftene som ble trykket på samisk på 1600-tallet var skrevet på umesamisk, blant annet en ABC - lesebok. </p>
<p xml:lang="nob"><em type="italic">2006 </em>Harald Gaski og Jouni Moshnikoff fikk språkprisen i 2006. Jouni Moshnikoff (1940-2012) ble hedret for stort og langvarig engasjement for å fremme skoltesamisk/østsamisk, særlig med utarbeidelse av lærebøker og læremidler. Harald Gaski kan vise til omfattende språkutviklingsarbeid og har gjennom sin forskning bidratt til å høyne statusen på samiskspråklig litteratur. </p>
<p xml:lang="nob"><em type="italic">2004 </em>Ella Holm Bull og Anarâkielâ servi (Foreningen for enaresamisk) fikk det nyopprettede nordisk samisk språkpris - Gollegiella - i 2004. Ella Holm Bull (1929-2006) arbeidet hele livet med å fremme bruken av sørsamisk som et muntlig og skriftlig språk. Anarâkielâ servi har siden det ble grunnlagt i 1986 i Enare, Finland gjort et betydningsfullt revitaliseringsarbeid for å fremme enaresamisk språk. </p>
<p xml:lang="nob">Sist oppdatert: 22.08.2012</p>
</body></document>