<document xml:lang="sme" id="no_id"><header><title>Mánáidsuodjalus - regjeringen.no</title><genre code="admin"/><author><person firstname="" lastname="Mánáid-, dásseárvo- ja searvadahttindepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>244</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/bld/tema/manaidsuodjalus.html?id=1058</origFileName><parallel_text xml:lang="eng" location="child-welfare_id_1058.html"/><parallel_text xml:lang="nob" location="barnevern_id_1058.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Mánáidsuodjalus - regjeringen.no</p>
<p type="title">Mánáidsuodjalus</p>
<p>Mánáidsuodjalusa váldobargu lea sihkkarastit ahte mánát ja nuorat geat ellet dilálašvuođain mat sáhttet vahágahttit sin dearvvašvuođa ja ovdáneami, ožžot rivttes áigái dárbbašlaš veahki ja fuolahusa, ja váikkuhit dasa ahte mánát ja nuorat ožžot oadjebas bajásšaddaneavttuid.</p>
<p>Sihke gielddain ja stáhtas leat mánáidsuodjalussuorggis barggut ja ovddasvástádus. Buot gielddain galgá leat mánáidsuodjalus mii doaimmaha beaivválaš dađistaga barggu lága mielde. Mánáidsuodjalus galgá earret eará addit rávvagiid ja bagadallama, čađahit iskkademiid, mearrádusaid dahkat lága mielde dahje ráhkkanahttit áššiid fylkkalávdegotti meannudeapmái, bidjat johtui ja čuovvolit doaibmabijuid.</p>
<p type="title">Mánáidsuodjalusa doaimmat olggobealde ruovttu</p>
<p>Eanaš bearrašat geat váldet oktavuođa mánáidsuodjalusbálvalusain dárbbašit dušše veahkkedoaimmaid ruovttus. Máná fárrehit eret ruovttus lea áigeguovdil dušše jos doaibmabijut ruovttus eai sihkkaraste mánnái doarvái buori fuolahusdili.</p>
<p type="title">Mánáidsuodjalusásahusat</p>
<p>Almmolaš eiseválddit jođihit mánáidsuodjalusásahusaid Norggas (Mánáid-, nuoraid- ja bearašossodat (Mnbossodat) ja gielddat), heivvolaš organisašuvnnat ja eará priváhta searvvit. Jagis 2010 šadde 2631 máná ja nuora fárret mánáidsuodjalusásahusaide.</p>
<p type="title">Biebmoruovttut ja biebmoruovttuid soahpamuš</p>
<p>Biebmoruoktu lea priváhta ruoktu gosa mánná váldo bajásgeassimii muhtun áigái go ii sáhte orrut váhnemiiddis luhtte. Badjel 80% mánáin maid mánáidsuodjalus lea fuolaváldán orrot biebmoruovttuin.</p>
<p type="title">Mánáidsuodjalusa veahkkedoaimmat</p>
<p>Jos mánná ruovttu dilálašvuođaid geažil dahje eará sivaid geažil dárbbaša veahki, de galgá mánáidsuodjalusbálvalus bidjat johtui veahkkedoaimmaid mánnái ja bearrašii.</p>
<p type="title">Mánáidsuodjalusa doaimmat</p>
<p>Mánáidsuodjalusa váldobargu lea sihkkarastit ahte mánát ja nuorat geat ellet dilálašvuođain mat sáhttet vahágahttit sin dearvvašvuođa ja ovdáneami, ožžot rivttes áigái dárbbašlaš veahki ja fuolahusa, ja váikkuhit dasa ahte mánát ja nuorat ožžot oadjebas bajásšaddaneavttuid.</p>
<p type="title">Dieđihit mánáidsuodjalussii</p>
<p>Buohkat geat vuorjašuvvet muhtun máná fuolaváldimis dahje ovdánahttimis sáhttet váldit oktavuođa mánáidsuodjalusain.</p>
</body></document>