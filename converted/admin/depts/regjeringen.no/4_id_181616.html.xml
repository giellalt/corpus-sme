<document xml:lang="sme" id="no_id"><header><title>4 Ekonomalaš ja hálddahuslaš... - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>287</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/kkd/dokumeanttat/proposiuvnnat-ja-dieahusat/otprp/20042005/od-prp-nr-38_2004-2005/4.html?id=181616</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>4 Ekonomalaš ja hálddahuslaš... - regjeringen.no</p>
<p xml:lang="nob">Od.prp. nr. 38 (2004-2005)</p>
<p type="title">Láhka Geassemánu 12. beaivvi 1987 nr. 56 lága Sámedikki ja sámi vuoigatvuođaid hárrái rievdadeami birra</p>
<p type="title">4 Ekonomalaš ja hálddahuslaš váikkuhusat</p>
<p>Go Divttasvuotna ovttastahttojuvvo hálddašanguvlui, de meroštuvvojit dievaslaš ekonomalaš váikkuhusat boahtit máksit sullii 4,5 - 5 mill kr. Lea eaktuduvvon ahte golut mat čuožžilit go Divttasvuona suohkan ovttastahttojuvvo guvlui, galget goastiduvvot daid bušeahttarámmaid siskkobealde mat ain gustojit iešguđet departemeanttain.</p>
<p>Golut mat čuožžilit jus hálddašanguovlu ain eambbo viiddiduvvo, fertejit árvvoštallojuvvot jahkásaš bušeahttaovddidemiid oktavuođas.</p>
<p>Ođđa § 3-1 árvalus lea hálddahuslaš álkidahttin, danne go boahttevaš viiddideamit sáhttet čađahuvvot láhkaásahusrievdadeami bokte, almmá láhkarievdadusa haga.</p>
<p>Kultur- ja girkodepartemeanta</p>
<p xml:lang="nob">á r v a l a :</p>
<p>Ahte Majestehta Gonagas dohkkeha ja vuolláičállá proposišuvdnaevttohusa mii ovddiduvvo Stuoradiggái láhka <em type="italic">Geassemánu 12. b. 1987 nr. 56 lága Sámedikki ja sámi vuoigatvuođaid hárrái </em>rievdadeami birra. </p>
<p xml:lang="nob"><em type="bold">Vi HARALD, </em>Norges Konge, </p>
<p>d u o đ a š t i t :</p>
<p>ahte dáhttut Stuoradikki mearridit lága <em type="italic">Geassemánu 12. b. 1987 nr. 56 lága Sámedikki ja sámi vuoigatvuođaid hárrái </em>rievdademiid, dán árvalusa mielde. </p>
<p type="title">Árvalus Láhka Geassemánu&#13; 12. b. 1987 nr. 56 lága Sámedikki ja sámi vuoigatvuođaid hárrái&#13; rievdadusaid birra</p>
<p>Geassemánu 12. b. 1987 nr. 56 lágas Sámedikki ja sámi vuoigatvuođaid hárrái, galgá</p>
<p>§ 3-1 čuodjat ná:</p>
<p><em type="italic">§ 3-1 Definišuvnnat </em></p>
<p>Dán kapihttalis <em type="italic">oaivvilduvvo: </em></p>
<p><em type="italic">1. </em>sámegiela hálddašanguovlluin: dat gielddat maid Gonagas láhkaásahusa bokte lea mearridan galget gullat sámegiela hálddašanguvlui </p>
<p><em type="italic">2. </em><em type="italic">almmolaš orgánain: juohke </em>stáhta ja gieldda orgána, </p>
<p><em type="italic">3. </em><em type="italic">báikkálaš </em>almmolaš orgánain <em type="italic">hálddašanguovllus: juohke </em>gieldda, fylkkagieldda ja stáhta orgána mas lea bálvalanviidodahkan olles gielda dahje oassi gielddas sámegiela hálddašanguovllus, </p>
<p><em type="italic">4. </em><em type="italic">guovllu </em>almmolaš orgánain <em type="italic">hálddašanguovllus: juohke </em>fylkkagieldda ja stáhta orgána mas lea bálvalanviidodahkan ollásit dahje muhtun muddui gielddat sámegiela hálddašanguovllus, muhto mii aŋkke ii leat riikkaviidosaš. </p>
<p xml:lang="nob">II</p>
<p>Láhka gustogoahtá dan rájes go Gonagas dan mearrida.</p>
</body></document>