<document xml:lang="sme" id="no_id"><header><title>Addá 800 000 ruvnno sámekonferánsii  - regjeringen.no</title><genre code="admin"/><author><person firstname="" lastname="Arbeids- og inkluderingsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2008</year><publChannel><publication><publisher>regjeringen.no</publisher></publication></publChannel><wordcount>153</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/aid/preassaguovdda/preassadieahusat/2008/adda-800-000-ruvnno-samekonferansii--2.html?id=509548</origFileName><parallel_text xml:lang="nob" location="gir-800-000-kroner-til-samekonferanse_id_509548.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Váldosisdollui</p>
<p type="title">Addá 800 000 ruvnno sámekonferánsii</p>
<p type="title">Historjjálaš arkiiva</p>
<p xml:lang="nob">Almmustahttináigodat Regjeringen Stoltenberg II</p>
<p>Almmustahtti: Bargo- ja searvadahttindepartemeanta</p>
<p>Bargo- ja searvádahttindepartemeanta lea mearridan doarjut Sámiráđi 19. konferánssa 800 000 ruvnnuin. Konferánsa lágiduvvo Roavvenjárggas Davvi Suomas 2008 golggotmánus.</p>
<p><em type="italic">Bargo- ja searvádahttindepartemeanta lea mearridan doarjut Sámiráđi 19. konferánssa 800 000 ruvnnuin. Konferánsa lágiduvvo Roavvenjárggas Davvi Suomas 2008 golggotmánus. </em>Ráđđehusas lea ulbmilin ovddidit sámiid ovttastallama ja oktavuođaid riikarájiid rastá. Sámiráđi rádjerasttideaddji bargu čuovvu juste dán ulbmila, ja danin mii háliidit veahkehit vai 19. sámekonferánsa sáhttá lágiduvvot, dadjá stáhtačálli Raimo Valle. Sámiráđđi lea ovttasbargoorgána Suoma, Norgga, Ruoŧa ja Ruošša sámi organisašuvnnaide, ja lea iešmearrideaddji sámi organisašuvdna (NGO). Sámekonferánsa, mii lágiduvvo juohke njealját jagi, lea Sámiráđi bajimus mearridanorgána. 19. sámekonferánsa lágiduvvo Roavvenjárggas 27.10 – 2.11.08, ja sámi kulturárbi lea váldofáddán. - Sámekonferánsa lea leamašan dehálaš sámepolitihkalaš ovdáneapmái maŋŋel 2. máilmmisoađi ja dat lea ain hui dehálaš sámi organisašuvnnaide ja sáme- ja álgoálbmotpolitihkkii sihke sisriikkalaš, davviriikkalaš ja gaskariikkalaš perspektiivvas, dadjá Valle. </p>
</body></document>
