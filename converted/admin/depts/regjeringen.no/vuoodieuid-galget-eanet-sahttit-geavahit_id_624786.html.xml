<document xml:lang="sme" id="no_id"><header><title>Vuođđodieđuid galget eanet sáhttit geavahit - regjeringen.no</title><genre code="admin"/><author><person firstname="" lastname="Ođasmahttin-, hálddahus- ja girkodepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>244</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fad/pressesenter/pressemeldinger/2010/Vuoodieuid-galget-eanet-sahttit-geavahit.html?id=624786</origFileName><parallel_text xml:lang="nno" location="radata-skal-kunne-nyttast-av-fleire_id_624786.html"/><parallel_text xml:lang="nob" location="radata-skal-kunne-brukes-av-flere_id_624786.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header><body><p>Vuođđodieđuid galget eanet sáhttit geavahit - regjeringen.no</p>
<p><em type="italic">Eanet almmolaš vuođđodieđut galget lea olámuttos sidjiide geat háliidit daid ávkkástallat. Otne leat sihke neahtta-bálvalusat ja mobiila atnu prográmmat buotlágan dieđuid nugomat dálkedieđuid ja girdiáiggiid ja busseruvttuid ja gos lagamus falástallanrusttet lea. Dáid bálvalusaid leat eanas priváhta ásahusat hábmen vaikko daidda leat čohkkejuvvon dieđut mat leat almmolaš hálddus. 2011 ođđajagimánu 1.beaivvi rájes galget buot heivvolaš vuođđodieđut lágiduvvot olahahttin ládje mášiidnalohkanhápmái. </em></p>
<p>- Dát guoská buot dieđuide main lea servodatlaš árvvolašvuohta, maid buohkat sáhttet ávkkástallat, maidda jávohisvuođageasku ii guoskka ja almmuheapmi ii dagat stuora goluid, dadjá ođasmahttinministtar Rigmor Aasrud.</p>
<p>Gáibádus galgá leat mielde buot 2011 juolludusreivviin maid departemeanttat galget sáddet iežaset direktoráhtaide ja ossodagaide mas čilgejit maid sii čuovvovaš jagi galget doaimmahit.</p>
<p><em type="italic">Viidáset atnu </em>EO lea meroštallan ahte EO ja Norgga almmolaš dieđuid márkanárvu lea sullii 200 miljárdda ruvdno. Go láhččet almmolaš dieđuid dakkár hápmái ahte buot mášiinnat daid sáhttet lohkat, de rahppasit vejolašvuođa ásahit ođđa bálvalusaid dáid dieđuid vuođul. </p>
<p>- Dat mii dál lea dehálaš lea láhččet dieđuid olámuddui ja nu oahppat masa almmolaš dieđut sáhttet geavahuvvot, joatká Aasrud. - Mii leat válljen álgit daid dieđuiguin maid lea álkimus luvvet čiegusvuođas. Dát lea vuosttaš dehálaš lávkin dasa mii galgá buoridit ipmárdusa ja dihtomielalašvuođa viidáset geavaheami birra, ja makkár árvu vuođđodieđuin lea servodahkii, lohká stáhtaráđđi.</p>
<p>Oktasaš vuorkun mearkkaša ahte ossodagat go álggahit ođđa dahje ođastit gávdni dihtorvuogádagaid galget árvvoštallat láhččet vuođđodieđuid mášiidnalohkanhápmái ja nu ahte leat olámuttos.</p>
<p>Johtočálus P 5/2010 Oktasašvuorku 2011 juolludusreivviin (čujuhus siidui mii dušše gávdno girjedárogillii)</p>
</body></document>
