<document xml:lang="sme" id="no_id"><header><title>Ođđa sámi ofelaččat  - regjeringen.no</title><genre code="admin"/><author><person firstname="" lastname="Arbeids- og inkluderingsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2007</year><publChannel><publication><publisher>regjeringen.no</publisher></publication></publChannel><wordcount>385</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/aid/preassaguovdda/preassadieahusat/2007/Nye.html?id=476423</origFileName><parallel_text xml:lang="nob" location="86_id_476423.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">Nye samiske veivisere - regjeringen.no</p>
<p type="title" xml:lang="nob">Nye samiske veivisere</p>
<p xml:lang="nob"><em type="italic">Tre nye samiske veivisere ble i dag presentert på festivalen Riddu Riđđu. Dette er det fjerde kullet med veivisere, som gjennom personlige møter med andre ungdommer skal jobbe for å fremme forståelse og interesse for det samiske. </em></p>
<p xml:lang="nob">De nye veiviserne er May-Synnøve Trosten (19) fra Tana, Berit Kristine Andersen Guvsám (20) fra Steinkjer og Brita Iren Thomasson (21) fra Limingen. Veiviserne fikk lykkeønskninger fra statssekretær Berit Oskal Eira og rektor Mai Britt Utsi ved Samisk høgskole.</p>
<p xml:lang="nob">– De samiske veiviserne gjør en betydningsfull jobb med å formidle kunnskaper om samisk kultur, identitet og samfunnsforhold til norsk ungdom. Deres innsats er et viktig bidrag for å fremme forståelse og interesse for det samiske, sier Berit Oskal Eira.</p>
<p xml:lang="nob">De tre veivisernes oppgave vil være å spre kunnskap om for å endre holdninger til den samiske kulturen. Dette skal de gjøre ved å reise rundt til videregående skoler i hele landet og informere om samisk kultur, historie og samfunnsforhold. Men før de kan sette i gang med reisevirksomheten, må de gjennomføre kurset <span type="quote" xml:lang="nob">”Formidling av samisk kultur og samfunn”</span> ved Samisk høgskole. Dette kurset er også åpent for andre studenter.</p>
<p xml:lang="nob">De nye samiske veiviserne (f.v.): May-Synnøve Trosten, Berit Kristine Andersen Guvsám og Brita Iren Thomasson.</p>
<p xml:lang="nob">Veiviserordningen ble etablert av departementet i 2004 og drives av Samisk høgskole. Høgskolen mener at de tre utvalgte veiviserne kommer til å utgjøre en dynamisk og kreativ gruppe som kommer til å ha mye å si for utviklingen av prosjektet. Det er lagt vekt på kandidatenes personlige egenskaper, kunnskaper, formidlingsevne, kreativitet og engasjement.</p>
<p xml:lang="nob">May-Synnøve Trosten er vokst opp i den nordsamiske bygda Árbánatjohka/Holmesund i Deatnu/Tana. Hun har det siste året vært med på å bygge opp en ny samisk barnehage i hjemkommunen. Berit Kristine Andersen Guvsám har sine lulesamiske røtter i Tysfjord. Hun har så langt satset på å utvikle seg kunstnerisk gjennom utdanning. Brita Iren Thomasson er sørsamejente med tilhørighet til Østre-Namdal reinbeitedistrikt. Hun har nettopp avsluttet to år på sløydlinjen på Samernas utbildningscentrum i Jokkmokk.</p>
<p xml:lang="nob"><em type="italic">Mer informasjon </em>Les veivisernes dagbøker og bakgrunn for prosjektet på www.samiskeveivisere.no . Kontakt veiviserne på e-post, </p>
<p xml:lang="nob">Den internasjonale urfolksfestivalen Riddu Riđđu arrangeres i Kåfjord 10. – 15. juli. www.riddu.com</p>
<p xml:lang="nob"><em type="italic">Kontakt </em>Prosjektleder Ofelaš / Samiske veivisere Marit Broch Johansen, Samisk høgskole Tlf: +47 7848 7728 Mob: +47 9700 7625 e-post: </p>
</body></document>
