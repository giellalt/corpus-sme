<document xml:lang="sme" id="no_id"><header><title>Stivrenjoavku nammaduvvo árvalit muitobácciid suoidnemánu 22.b. fallehemiid oktavuođas - regjeringen.no</title><genre code="admin"/><author><person firstname="" lastname="Kulturdepartemeanta " sex="unknown" born="" nationality=""/></author><translator><unknown/></translator><translated_from xml:lang="nob"/><year>2012</year><publChannel><publication><publisher>regjeringen.no</publisher></publication></publChannel><wordcount>109</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/kkd/preassaguovdda/Preassadieahus/2012/stivrenjoavku-nammaduvvo-arvalit-muitoba.html?id=669328</origFileName><parallel_text xml:lang="nno" location="styringsgruppe-for-oppforing-av-minnesme_id_669328.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Stivrenjoavku nammaduvvo árvalit muitobácciid suoidnemánu 22.b. fallehemiid oktavuođas - regjeringen.no</p>
<p>Ráđđehus lea nammadan stivrenjoavkku čielggadit ja árvalit muitobácciid maŋŋil suoidnemánu 22.beaivve fallehemiid.</p>
<p>Åse Kleveland jođiha stivrenjoavkku. Joavkku eará láhtut ovddastit iešguđet surggiid. Joavkkus leat muđui:</p>
<p>Kristin Berge, Kulturdepartemeanta Ingrid Vad Nilsen, Ođasmahttin-, hálddahus-, ja girkodepartemeanta John Hestnes, suoidnemánu 22.b.báikkálaš doarjjajoavku Ráđđehuskvartálas Tonje Brenna, AUF Trond H Blattmann, suoidnemánu 22.b.-dáhpáhusaid našunála doarjjajoavku</p>
<p>Stivrenjoavku galgá árvalit hámi ja báikki muitobácciide ja ovdanbuktit árvalusas Kulturdepartementii ovdal cuoŋománu 1.b. 2012.</p>
<p>Kunst i offentlige rom (KORO) galgá oassálastit dán bargui.</p>
<p>Ráđđehus lea mearridan guokte muitobácci suoidnemánu 22.b. muitun, sihke Osloi ja Utøya:i. Muitobáccit galget gudnejahttit sin geat dušše, geat heakkas besse, veahkkebargiid ja eaktodáhtolaččaid.</p>
</body></document>