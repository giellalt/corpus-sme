<document xml:lang="sme" id="no_id"><header><title>7.3 Strategiijat ja doaibmabijut - regjeringen.no</title><genre code="admin"/><author><person firstname="" lastname="Bargodepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2008</year><publChannel><publication><publisher>regjeringen.no</publisher></publication></publChannel><wordcount>191</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/aid/Dokumeanttat-/proposiuvnnat-ja-dieahusat-/stuorradiggedieahusat/2007-2008/stdie-nr-28-2007-2008-/7/3.html?id=514370</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>7.3 Strategiijat ja doaibmabijut - regjeringen.no</p>
<p>St.dieđ. nr. 28 (2007-2008)</p>
<p type="title">Sámepolitihkka</p>
<p type="title">7.3 Strategiijat ja doaibmabijut</p>
<p>Suohkaniin main orrot ollu sápmelaččat, berre suohkanplánain duođalaččat bargat dan badjelii ahte láhčit dili nu ahte sámi kultuvra, ealáhusat ja servodateallin suodjaluvvo ja oažžu ovdánanvejolašvuođaid. Seamma ládje berre dieid gažaldagaid dikšut maiddái regionála plánenbargguin. Sámi beroštumiid áimmahuššama galgá plánenbargguin sáhttit dikšut seamma ládje go eará dehálaš našuvnnalaš ja regionála beroštumiid.</p>
<p>Mearrádusat maid dahket suohkaniin ja fylkadásis, ja politihkka maid jođihit, lea mearrideaddjin dasa movt sámegiella, kultuvra, ealáhusat ja servodateallin lihkostuvvet ovdánit buori lági mielde. Lea hui dehálaš ahte suohkanat láhčet dili nu ahte sámi kultuvra ja giella galgá suodjaluvvot ja ovddiduvvot maiddái gávpogiin ja stuorát báikkiin gos orrot ollu sápmelaččat. Dan sáhttá bargat go láhčá sámi fálaldagaid mánáidgárddiide, láhčá sámegieloahpaheami, dearvvašvuođa- ja sosiálabálvalusa, boarrásiidfuolahusa ja go ásaha báikkiid gos sápmelaččat sáhttet ovddidahttet sámegiela ja kultuvrra.</p>
<p>Bargo- ja searvadahttindepartemeanta bovde KSa ja Sámedikki lagat ovttasbargui mas guorahallat suohkaniid bargguid sámiide gullevaš áššiin. Dán oktavuođas lea dárbu čađahit kártenbarggu.</p>
<p>Bargo- ja searvadahttindepartemeanta áigu ovttas eará departemeanttaiguin maidda áššit gusket, árvvoštallat movt fylkkamánne bagadallandoaibma suohkaniid ektui sáhttá ovddiduvvot sámiide guoskevaš áššiid oktavuođas.</p>
<p>Ráđđehus áigu áimmahuššat sámi beroštumiid hálddanšansirdima nuppástusas.</p>
</body></document>