<document xml:lang="sme" id="no_id"><header><title>1 Proposišuvnna váldosisdoallu - regjeringen.no</title><genre code="admin"/><author><person firstname="" lastname="Arbeids- og sosialdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2008</year><publChannel><publication><publisher>regjeringen.no</publisher></publication></publChannel><wordcount>165</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/aid/Dokumeanttat-/proposiuvnnat-ja-dieahusat-/Odeldiggeproposiuvnnat/2007-2008/odprp-nr-43-2007-2008-/1.html?id=504690</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>1 Proposišuvnna váldosisdoallu - regjeringen.no</p>
<p xml:lang="nob">Od.prp. nr. 43 (2007-2008)</p>
<p type="title">Láhka sámelága rievdadusaid birra</p>
<p type="title">1 Proposišuvnna váldosisdoallu</p>
<p>Bargo- ja searvadahttindepartemeanta evttoha dán proposišuvnnas rievdadusaid 1987 geassemánu 12.beaivvi nr. 56 lága Sámedikki ja eará sámi riektedilálašvuođaid birra (sámeláhka). Evttohuvvojit rievdadusat sámelága § 2 – 3, suohkaniin main leat unnitgo 30 jienastuslogus šaddá dušše vejolaš ovdalgihtii jienastit sámediggeválggain. Evttohuvvo rievdadit § 2 – 4 das galle válgabiire galget ja movt biirejuohku galgá leat, dasa lassin evttohuvvo ođđa vuohki movt áirasiid juohkit biiriide, ja evttohat sihkkut dálá dássenáirras ortnega. Sámelága §§ 2 – 5, 2 – 6 ja 2 – 7 evttohuvvo ahte doaba sámi jienastuslohku rievdaduvvo <em type="italic">Sámedikki jienastuslohkui </em>. Evttohuvvo čavget dálá gáibádusa ahte 15 sápmelačča geain lea vuoigatvuohta evttohit válgalisttu galget vuolláičállit listaevttohusa nu ahte 30 galget vuolláičállit listaevttohusa, sámelága § 2 – 7. Lassin láhkarievdadanevttohussii šaddá dárbbašlaš rievdadit Sámediggeválgga láhkaásahusa. </p>
<p>Rievdadusevttohusat evttohuvvojit doaibmagoahtit juo ovddabeale 2009 sámediggeválgga. Láhkarievdadusas lea danin váikkuhus nominašuvdnabargguide mat álget 2008 čavčča, ja rievdadusat berrejit danin maŋimusat biddjot fápmui 2008 suoidnemánu 1.beaivvi.</p>
</body></document>
