<document xml:lang="sme" id="no_id"><header><title>Galget geahčadit njuolggadusaid bákkoheami birra  - regjeringen.no</title><genre code="admin"/><author><person firstname="" lastname="Helse- og omsorgsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>320</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/hod/pressesenter/pressemeldinger/2010/Galget-geahadit-njuolggadusaid-bakkoheami-birra-.html?id=606057</origFileName><parallel_text xml:lang="nob" location="skal-gjennomga-regler-om-tvang_id_606057.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Váldosisdollui</p>
<p type="title">Galget geahčadit njuolggadusaid bákkoheami birra</p>
<p type="title">Historjjálaš arkiiva</p>
<p xml:lang="nob">Almmustahttináigodat Regjeringen Stoltenberg II</p>
<p>Almmustahtti: Dearvvašvuođa- ja fuolahusdepartemeanta</p>
<p>Ráđđehus lea odne nammadan lávdegotti mii galgá čielggadit njuolggadusaid bággema birra psyhkalaš dearvvašvuođasuodjalusas. – Mii háliidit geahpedit bággogeavaheami ja buoridit dan go dan lea dárbu geavahit. Lávdegoddi oažžu dehálaš doaimma dan barggus, cealká dearvvašvuođa- ja fuolahusministtar Anne Grete Strøm-Erichsen.</p>
<p><em type="italic">Ráđđehus lea odne nammadan lávdegotti mii galgá čielggadit njuolggadusaid bággema birra psyhkalaš dearvvašvuođasuodjalusas. – Mii háliidit geahpedit bággogeavaheami ja buoridit dan go dan lea dárbu geavahit. Lávdegoddi oažžu dehálaš doaimma dan barggus, cealká dearvvašvuođa- ja fuolahusministtar Anne Grete Strøm-Erichsen. </em></p>
<p>Advokáhta Kari Paulsrud galgá jođihit lávdegotti. Dat galgá geiget almmolaš čielggadeami ovdalgo jahki lea vássán.</p>
<p>Lávdegotti čoahkádus lea viiddis ja das leat lahtut geain lea juridihklaš, dearvvašvuođafágalaš, politiijalaš, geavaheaddji- ja oapmehašduogáš. Dat galgá geahčadit etihkalaš, fágalaš ja rievttálaš beliid dain njuolggadusain ja dan geavadis mat odne leat bákkoheami birra psyhkalaš dearvvašvuođasuodjalusas.</p>
<p>Psyhkalaš dearvvašvuođasuodjaluslága, pasieantavuoigatvuođalága mieđihanmearrádusaid ja olmmošvuoigatvuođaid oktavuohta galgá leat guovdil dán barggus.</p>
<p>Lávdegoddi bargamuš lea earret eará árvvoštallat eavttuid psyhkalaš dearvvašvuođasuodjalusas geavahit bákku, bákkuin álggahit dikšuma (ja maiddái bákkuin dálkkastit) ja geavahit bággenávdnasiid. Dárkkistanortnegiid mat leat bággomearrádusaid ođđasis árvvoštallama várás, galget maiddái geahčaduvvot.</p>
<p>Dakkár deasttat go oktagasa vuoigatvuohta ieš mearridit ja servodaga ovddasvástádus suodjalit ja veahkehit olbmuid hearkkes diliin sáhttet šaddat vuostálagaid. Danne lea dárbu árvvoštallat gokko guđege deastta vuhtiiváldinráját galget leat.</p>
<p>Bággogeavaheami geográfalaš erohusaid geažil berre maiddái čađahit guorahallama. <em type="italic">Čuovvovaš lahtut nammaduvvojit lávdegoddái mii galgá čielggadit njuolggadusaid bággema ja sullasaš áššiid birra psyhkalaš dearvvašvuođasuodjalusas </em>Advokáhta Kari Paulsrud, jođiheaddji ja lahttu, Oslo Advokáhta Marius Emberland - Oslo Advokáhta Mette Yvonne Larsen - Nesodden Vuosttašamanueansa Bjørn Henning Østenstad - Fjell Advokáhta Tor Kolden - Lillehammer Ossodathoavda Trond Fjetland Aarre - Eid Ossodatbajimusdoavttir Marit Bjartveit Krüger - Oslo Psyhkiáhtralaš buohcciiddivššár Unn Hammervold - Stavanger Dábálašdoavttir Harald Sunde - Mátta-Várjjat/Sør-Varanger Psykologa Nadia Ansar - Oslo Leder Ståle Luther -Tromsø Børre Oscar Bilset Gundersen - Porsgrunn Anne Grete Klunderud – Øvre Eiker Ingunn Sætervadet -Bærum Hege Orefellen - Vestby </p>
</body></document>