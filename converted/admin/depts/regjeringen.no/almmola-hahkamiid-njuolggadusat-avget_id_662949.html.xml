<document xml:lang="sme" id="no_id"><header><title>Almmolaš háhkamiid njuolggadusat čavget - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2011</year><publChannel><publication><publisher>regjeringen.no</publisher></publication></publChannel><wordcount>175</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fad/pressesenter/preassadieahusat/2011/almmola-hahkamiid-njuolggadusat-avget.html?id=662949</origFileName><parallel_text xml:lang="eng" location="stricter-enforcement-of-public-procureme_id_662949.html"/><parallel_text xml:lang="nno" location="skjerpa-handheving-av-offentlege-innkjop_id_662949.html"/><parallel_text xml:lang="nob" location="skjerpet-handhevelse-av-offentlige-anska_id_662949.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Váldosisdollui</p>
<p type="title">Almmolaš háhkamiid njuolggadusat čavget</p>
<p type="title">Historjjálaš arkiiva</p>
<p xml:lang="nob">Almmustahttináigodat Regjeringen Stoltenberg II</p>
<p>Almmustahtti: Ođasmahttin-, hálddahus- ja girkodepartemeanta</p>
<p>Ráđđehus lea odne árvalan ođđa, čavgadut njuolggadusaid almmolaš háhkamiidda. Dat veahkehit gálvo- ja bálvaluslágideddjiid, geat ovdal eai leat birgen gilvvus, sihkkarastit vuoigatvuođaideaset.</p>
<p><em type="italic">Ráđđehus lea odne árvalan ođđa, čavgadut njuolggadusaid almmolaš háhkamiidda. Dat veahkehit gálvo- ja bálvaluslágideddjiid, geat ovdal eai leat birgen gilvvus, sihkkarastit vuoigatvuođaideaset. Njuolggadusaiguin áigot maid eastadit njuolggadusčoahki duođalaš rihkkumiid, erenoamážit dan ahte almmolaš háhkamiid eai álo gilvalahte rahpasit. </em></p>
<p>- Lean movtta, go oažžut fápmui njuolggadusčoahki, mii ain buorebut stivre dan guvlui, ahte almmolaš háhkamiid čađahit albma láhkai, ođasmahttinministtar Rigmor Aasrud dadjala.</p>
<p>Duopmostuollu sáhttá fámuhuhttit soahpamušaid, maid dahket njuolggadusaid vuostá. Jos proseassain leat ovdánan nu guhkás, ahte soahpamuša fámuhuhttin váikkuhivččii sakka servodahkii, de sáhttet soahpamuša oanidit ja barggaheaddji sáhkohit.</p>
<p>KOFA (almmolaš háhkamiid váidalanlávdegoddi) bargu lea ain boahtteáiggisge rávvet, muhto sáhkuid addin sirdojuvvo duopmostuoluide.</p>
<p>Láhkaárvalusain ollašuhttet EO direktiivva 2007/66/EF (ođđa direktiiva, mii guoská háhkamiid suorgái) norgga rievttis. Árvalusain čuovvulit guorahallama Håndhevelse av offentlige anskaffelser (almmolaš háhkamiid ollašuhttin), mas almmolaš lávdegoddi ávžžuhii mo EO ođđa direktiivva seađášii ollašuhttit norgga rievttis.</p>
</body></document>
