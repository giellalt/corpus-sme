<document xml:lang="sme" id="no_id"><header><title>Norgga miellahttovuohta ON:a olmmošvuoigatvuođaráđis - regjeringen.no</title><genre code="admin"/><author><person firstname="" lastname="Olgoriikadepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>179</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/ud/fadda/mr_samisk/rad_samisk.html?id=560826</origFileName><parallel_text xml:lang="nob" location="mr_valg_id_560826.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Norgga miellahttovuohta ON:a olmmošvuoigatvuođaráđis - regjeringen.no</p>
<p><em type="italic">Norga válljejuvvui ođđa lahttun ON:a olmmošvuoigatvuođaráđđái áigodahkii 2009-2012, go ON:a bajimuš čoahkkin New Yorkas válljii ođđa lahtuid miessemánus 2009. </em></p>
<p>Olmmošvuoigatvuođaráđđi lea ON:a deháleamos orgána olmmošvuoigatvuođaid ovddideami ja nannema várás. Olmmošvuoigatvuođat leat Norgga olgoriikkapolitihkas vuođđogeađgi. Nu ii leat buot riikkain, ja odne mii oaidnit máŋga viggamuša geahnohuhttit olmmošvuoigatvuođaid.</p>
<p>Danne lea midjiide buohkaide ávkin ahte olmmošvuoigatvuođat baicce nanusmuvvet ja ahte ON:a orgánat mat galget olmmošvuoigatvuođaid ovddidit, doibmet nu bures go fal vejolaš. Min jáhkku multilaterála čovdosiidda mearkkaša ahte mii galgat bargat daid struktuvrraid siskkobealde mat gávdnojit. Mii sihke sáhttit ja dáhttut searvat dehálaš addagiiguin Olmmošvuoigatvuođaráđi dehálaš bargui. Danne mii ozaimet šaddat Ráđi miellahttun áigodahkii 2009-2012.</p>
<p>Norga lea guhká áŋgiruššan riikkaidgaskasaš olmmošvuoigatvuođabargguiguin. Dárkojeaddjin Olmmošvuoigatvuođaráđis (OV-ráđis) Norga lea Ráđi bargui sihke aktiiva divaštalli ja ávžžuheaddji, kritihkár ja lágideaddji. Min hárjáneapmi čájeha ahte gulahallamiin ja ovttasráđálaš barggus, ja ulbmálaš viggamušaiguin válljejuvvon áššiide, bohtet buoremus bohtosat. Dainnago mii gullat Ráđi 47 lahtu searvái, de mii áigut leat aktiiva ja geavahit iežamet vejolašvuođaid váikkuhit mearrádusaide. Seammás mi galgat doaladit vejolašvuođas cealkit vuostá go juoga ii leat dohkálaš.</p>
<p>Maŋimuš ođasmahttojuvvon: 05.01.2010</p>
</body></document>