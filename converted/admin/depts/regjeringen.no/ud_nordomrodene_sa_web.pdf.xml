<document xml:lang="sme" id="no_id"><header><title>Davviguovllut. Višuvdna ja váikkuhangaskaoamit - oanehis veršuvdna.</title><genre code="admin"/><author><unknown/></author><year>2011</year><wordcount>9444</wordcount><conversion_status type="standard"/><availability><license type="standard"/></availability><origFileName>https://www.regjeringen.no/globalassets/upload/ud/vedlegg/nordomradene/ud_nordomrodene_sa_web.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Višuvdna ja váikkuhangaskaoamit <em type="italic">– oanehis veršuvdna </em></p>
<p>Davviguovllut</p>
<p>GO</p>
<p>VV</p>
<p>A: GURI DAHL©/TINA</p>
<p>GENT.NO</p>
<p>Skulptureanadat Nordlánda, Leirfjord. <span type="quote">”Omkring”</span> dagai Waltercio Caldas, Brasiillas eret1: Ovdansánit 2: Davviguovlopolitihka vejolašvuođaid rahpaseapmi</p>
<p>Doaibmanhálti ja bajimuš olahanáigumušat3: Váldoulbmilat ja strategalaš vuoruhusat</p>
<p>Sisdoallu</p>
<p>OD</p>
<p>Davviguovllut 2011</p>
<p>Ovdasániid</p>
<p>GO</p>
<p>VV</p>
<p>A: SCANPIXčálii olgoriikaministtar Jonas Gahr Støre</p>
<p>OD</p>
<p>Davviguovllut 2011</p>
<p>Ođđa-Ålesunddas Svalbárddas4</p>
<p>OD</p>
<p>Davviguovllut 20114</p>
<p>ÁRKTIS © NORGGA BUOLLAINSTITUHTTA 20115</p>
<p>JONAS GAHR STØRE</p>
<p>Olgoriikaministtar</p>
<p>Davviguovllut lea ráđđehusa deháleamos strategalaš áŋgiruššansuorgi olgoriikapolitihkas, nugo celkojuvvo Soria Moria I ja Soria Moria II nammasaš ráđđehusjulggaštusain. Jagi 2006 mannosaš <em type="italic">Davviguovlostrategiija </em>ilbmada politihka váldolinnjáid, ja jagi 2009 mannosaš <em type="italic">Ođđa huksengeađggit davvin </em>nammasaš čuovvoleaddji dokumeanttas ráđđehus addá diehttevassii áŋgiruššamiid mat galget bistit 10-15 jagi. </p>
<p>Dieđáhusas Stuorradiggái 7 (2011–2012), Davviguovllut – višuvdna ja váikkuhangaskaoamit (Davviguovlodieđáhus), lea Norgga davviguovlopolitihka ollislaš geahčadeapmi, ja deaddu lea das mo ráđđehus oaivvilda ahte Norga berre čoavdit hástalusaid ja vejolašvuođaid davvin buolvvaid vuhtii váldi perspektiivvas. Gihpa mii du gieđas lea, čájeha dieđáhusas visogova. Mun doaivvun ahte dat movttiidahttá du lohkat eambbo ja beroštumiin searvat davviguovlopolitihkkii!</p>
<p>Oslo/Budeadju, skábmamánu 18. b. 2011</p>
<p>Jonas Gahr Støre</p>
<p>Viečča olles dieđáhusa dás: http://www.regjeringen.no</p>
<p>GO</p>
<p>VV</p>
<p>A: M KOPS</p>
<p>TAD/OL</p>
<p>GORIIKADEP</p>
<p>AR</p>
<p>TEMEANT</p>
<p>Davviguovlopolitihka vejolašvuođaid rahpaseapmi</p>
<p>Doaibmanhálti ja bajimuš olahanáigumušat</p>
<p>OD</p>
<p>Davviguovllut 2011</p>
<p>GO</p>
<p>VV</p>
<p>A: T</p>
<p>OR IV</p>
<p>AN KARLSEN, NORGGA BUOLLAINS</p>
<p>TITUHTT</p>
<p>Ice Cruisera Svalbárdda dutkanmátki, 20108</p>
<p>OD</p>
<p>Davviguovllut 2011</p>
<p>Austfonna, Svalbárddas</p>
<p>GO</p>
<p>VV</p>
<p>A: S</p>
<p>VEIN WIK, SCANPIX9</p>
<p><em type="bold">DÁL GO MII </em>jagi 2011 árvvoštallat dili, de sáhttit vilppastettiineamet vássán áigái govvidit ovdáneamis muhtun váldomearkkaid otnáža rádjai. Politihkka lea <span type="quote">«sajáiduvvan»</span> ja čujuha midjiide man guvlui mii galgat áŋgiruššat sihke riikkasiskkáldas politihkas ja olgoriikkalaš politihkalaš áššiin, namalassii plánadokumeanttaid vuođul, lasi energiija geavaheamis ja aktiiva ovttasbarggus bođolaš doaibmiiguin, guvllolaš ja báikkálaš doaibmaguimmiiguin ja eará riikkaiguin. Davviguovllut leat šaddan oahpes rápman Norgga politihkkii, sihke siskkáldas politihkkii ja olgoriikapolitihkkii. </p>
<p>Dannego guvllolaš, báikkálaš ja riikkaidgaskasaš dásis leat láhččojuvvon viidát gokči áŋgiruššamat ja álgagat, de mii sáhttit geahčastit ovddas guvlui ja árvidit surggiid mat vedjet hábmet boahttevaš 20 jagi. <em type="bold">1990–2010: DAVVIGUOVLLUT HÁPMAŠUVVAMIN </em>Dáláš davviguovlopolitihkka lea ožžon otnáš hámi dan rájis go galbma soahti nogai, muhto dasa leat váikkuhan maiddái vásáhusat mat ollet máŋggaid logijagiid ovddežii. Jagi 2005 rájis lea jagis jahkái leamaš mearriduvvon politihkalaš áigumuš nannet Norgga politihka máhtu, doaimmaid ja lahkaleahkámuša dáfus davviguovlluin. Mealgadii buot departemeanttat ja arvat almmolaš ja bođolaš doaibmit bidjet alcceseaset olaheamušaid ja leat mielde hábmemin ja čađaheamen davviguovlopolitihka. </p>
<p>Jagiid guhkkodahkii orrot čieža bajimuš fáttá leamen guovdilat dáláš davviguovlopolitihka ovddideamis: <em type="italic">1) Ovttasbarggu čiekŋudeapmi ja buori- deapmi Ruoššain </em>Min gaskavuohta Ruoššain lea váldocaggi Norgga davviguovlopolitihkas. Guoktelot jagis gaskavuohta lea nuppástuvvan galbma soađi vuostálasvuođas dakkáráš dillái mas mis gaskaneamet leat eamb bo luohttámuš, gulahallandáhpáhusat ja lassáneaddji ovttasbargu. </p>
<p>Dán áigodagas galbma soađi eahpeluohttámuša sadjái leat mealgadii boahtán dábálaš ja buorit ránnjágaskavuođat. Barents-ovttasbargu ja Árktalaš ráđđi leat, lassin iežaset beaivválaš guovl lu vástesaš doaimmaide, šaddan Norgga ja Ruošša dehálaš deaivvadansadjin, main dát guokte riikka dađistaga eanet surggiin ožžot oktasaš beroštumiid. Álbmogis-álbmogii ovttasbarggus davvin leat oktavuođat šaddan eanaš surggiin, ja ođđa fierpmádagat ihtet dađistaga. Dat buoridit Norgga ja Ruošša gaskavuođaid davvin.</p>
<p>Norgga ja Ruošša guovtteriikkagaskasaš oktavuođat leat buorit ja leat dađistaga buorránan maŋimuš jagiid. Beroškeahttá das, de midjiide ain dálge deaividit hástalusat dannego min riikkain leat guovttelágan politihkalaš ja hálddahuslaš kultuvra. Ruššii lea arvat hástalusat mat vulget politihkalaš vuogádagas, demokratiijas, riektesihkkarvuođas, olmmošvuoigatvuođaid gudnejahttimis ja ealáhusaid rápmaeavttuin. Dát čuolbmačoahkit leat juoga maid mii Norgga bealde fertet váldit vuhtii go mii hukset dađistaga lagat ovttasbarggu duon ránnjái ja stuorraváldái mii lea min nuorttabealde.</p>
<p>Min dorvopolitihkalaš gullevašvuohta</p>
<p>NATO-lihttui váikkuha buoret dássitvuhtii ja ovddalgihtii vuorddehahttivuhtii iežamet lagašguovlluin. <em type="italic">2) Viiddis davviguovlodiplomatiija ovddideapmi </em>Dallego Norga dagai álgaga ásahit Barentsovttasbarggu jagi 1993, de deattuhuvvui dehálažžan oažžut earáge riikkaid mat leat guovllu olggobealde, searvat ja beroštit. Duogáš jurdda dasa lei, ahte dalle lea álkit gieđahallat guovllu hástalusaid sihke politihkalaččat ja ruđalaččat. </p>
<p>Barents-ovttasbargu lea šaddan organi-serejuvvon guvllolaš ovttasbarggu bielkán davvin. Davvi-Norgga ja Davveoarje-Ruošša olbmuid lagaš gaskavuođat leat dasto šaddan dehálaš doarjjan ja muhtumassii bálggesčuovgan oaivegávpoga olgoriikapolitihkkii. Seammás dát oktasaš čatnasat leat buktán áigái ođđa ekonomalaš šattu ja nannen olbmuid gaskavuođaid.</p>
<p>Jagi 1996 Árktalaš ráđđi vuođđuduvvui buolabirrasaš ovttasbarggu gulahallanbáikin oppa Árktisa várás. Árktalaš ráđđi lei álgoálggos birasgáhttejeaddji ovttasbargu 10ja dakkár mii jotkkii Arctic Environmental Protection Strategy nammasaš doaimmaid, mat viiddiduvvojedje, nu ahte fátmmastedje ceavzilis ovdáneamige. Ovttasbarggus leat dađistaga eambbo ja eambbo deattuhan čalmmus áššin dálkkádatnuppástusaid ja daid bahás čuovvumušaid mat sáhttet čuohcit Árktisii. Odne Árktalaš ráđi ovttasbargu siskkilda, dálkkádaga ja birrasa lassin, maiddái skiipajohtalusa, ollislaš hálddašeami, oljju ja gássa, turismma, oahpahusa, dutkama, dearvvasvuođa ja ekonomiija ja kultuvrra áššiide guoski gažaldagaid. Árktalaš ráđđi lea áidna davvibuolabirrasaš ja jođiheaddji politihkalaš orgána mii gieđahallá árktalaš áššiid.</p>
<p>Norgga bealis mis lea leamaš systemáhtalaš bargu mii galgá bisuhit ja ovddidit gaskavuođaid Barentsguovllu olggobeallásaš stáhtaidege, ee. nugohčoduvvon davviguovlogulahallamiid hámis. Dain gulahallamiin Norgga eiseválddit leat jeavddalaččat addán diehttevassii Norgga oainnuid ja árvvoštallamiid, ja rabasvuođain divaštallan hástalusaid ja vejolašvuođaid, ja vuhtiiválddedettiin eará riikkaid beroštumiidge.</p>
<p>Ovdal eai beroštan galle riikka eaige galle ekonomalaččat gievrras doaibmi, mat gullet guovllu olggobeallái, searvat árktalaš guovlluid bargui. Dat lea dál nuppástuvvamin. EU, guovdilis EU-riikkat ja máŋga riikka Ásias leat dál hábmemin iežaset árktalaš politihka, nugo buot stáhtat jo leat dahkan, main leat Árktisa rádjaguovllut. Vaikko jahkečuođi molsumis eai báljo lean Árktisa olggobeallásaš stáhtat main ledje fágalaš máhttu ja resurssat doaibmat davvin, de mii dál oaidnit ahte dađistaga eanet stáhtat oaivvildit ahte doppe leat árvvut ja beroštumit mat sidjiide maid leat ávkin, ja danne dat háhket alcceseaset máhtu ja návccaid dán ášši fuolahit. Nu dahket riikkaidgaskasaš organisašuvnnat ja gávppálaš doaibmitge. <em type="italic">3) Dieđut baldi dálkkádatnuppástusaid birra </em>1990-jagiid bohte dálkkádatáššit duođas riikkaidgaskasaš politihkalaš áššin go ráđđádalle Dálkkádatkonvenšuvnna birra ja Kyoto-beavdegirjji birra. Dálkkádatnuppástusaid čalmmustahttin dagahii dange, ahte eambbo beroštišgohte davviguovlluin. Nu geavai dannego nuppástusat orro dáhpáhuvvamin árabut ja garraseappot davviguovlluin go eará guovlluin, ja dannego dat nuppástusat čuhcet dálkkádatnuppástusaide muđuid máilmmis. Viiddis bargu Árktalaš ráđi olis Árktisa dálkkádatnuppástusaid birra váikkuhii dasa, ahte máhttu buorránii das mo guvllolaš dálkkádatnuppástusat leat gittalagaid dálkkádatnuppástusaiguin miehtá máilmmi, ja dat bargu šattai dehálaš veahkkin go ONa dálkkádatpanela ráhkadii ja almmuhii iežas njealját váldoraportta jagi 2007. </p>
<p>Šaddomáilbmi, ealliidmáilbmi ja oppa ekovuogádagat váikkuhuvvojit dađistaga eanebut, ja álgoálbmogiid árbevirolaš eallinvuogit ja ealáhusavuođđu áitojuvvojit. Muhto dat nuppástusat maid mii oaidnit davvin, sáhttet čuohcit unnimusat seamma bahás ja garrasit olbmuid eallimii eará sajiinge máilmmis. Go mearra badjána siseatnamiid jihkiid suddama geažil, de dat čuohcá ain garraseappot daidda eatnamiidda mat leat Árktisa olggobealde.</p>
<p>Jieŋaid suddama geažil šaddá seam-más álkit beassat resurssaide mat leat davviguovlluin, ja ođđa skiipajohtalusatge leat dalle vejolaččat, juoga man geažil beroštupmi lassána ávkin geavahit Árktisa resurssaid, ja maritiibma doaimmatge lassánit. Buollaábi skiipajohtalus lea jahkečuđiid leamaš máinnaslunddot jurdda, ja danne dan leat iskan duššefal duostileamos buollaguovlluid gávnnahanjohttit. Gieskadaš jagiid mii leat vásihan vuosttamuš gávppálaš gálvofievrridemiid Davi mearragáttiid Eurohpa ja Ásia gaskka.</p>
<p>Johtilis dálkkádatnuppástusaid geažil ja ekonomalaš doaimmaid geažil šaddá ain deháleabbo čađahit biraspolitihka sierranas surggiid lunddolaš oassin. <em type="italic">4) Ollislaš mearrahálddašeapmi lea sihkkarastán resurssaid </em>Barents-ábi ja Lofuohta olggobeallásaš mearraguovlluid hálddašanplána lei Norgga mearraguovlluid vuosttamuš hálddašanplána, ja dat lei ovddasmanni bargu dannego dat buvttii čielgasit áigái ollislaš ja ekovuogádahkii heivehuvvon hálddašeami, ja go dan vuođul maiddái vihkkedalai sierranas geavaheaddjiid beroštumiid. Barents-ábi ja Lofuohta mearraguovlu válljejuvvui ovddimusat dannego dat lea buhtes ja rikkis mearraguovlu, masa leat vuordagis ollu ođđa </p>
<p>Árktalaš ráđđi lea áidna davvibuolabirrasaš ja jođiheaddji politihkalaš orgána mii gieđahallá árktalaš áššiid.11doaimmat. Plána lea šaddan dan barggu vuođđun, mas ráhkaduvvojit ollislaš hálddahusplánat Norgga eará mearraguovlluid várás. Norgga mearraguovlluid vástesaš hálddašanplánaid bargu lea maid boktán mealgat riikkaidgaskasaš beroštumi, ja dat lea guvllolaš ovttasbarggu mállen dasa mii guoská mearrabirrasa hálddašeapmái davvin.</p>
<p>Norga hálddaša áibmadas mearraguovlluid main leat muhtun dakkár guollemáddodagat mat leat máilmmi valljámusaid logus. Miehtá Norgga mearragátti dan resurssat leat álo leamaš mearragátti ealasis báikegottiid ja ássamiid dehálaš vuođđu. Mađe davvelii mii joavdat, dađe riggát resurssat leat.</p>
<p>Maŋimuš logiid jagiid guolástusain leat čađahuvvon stuorra struktuvrralaš nuppástusat. Máŋggalágan almmolaš ruhtasirdin- ja doarjunortnegat leat heaittihuvvon, ja nu leat stuorra struktuvrralaš nuppástusat dáhpáhuvvan. Resursavuođđu lea dál erenoamáš nanus guhkesáigásaš hálddašeami geažil, man vuođus leat ceavzilis geavaheami prinsihpat. Dan botta go guolástus lea ilbman áigáiheivvolaš, ealli ja gánnáhahtti ealáhussan, de lea guolástussuorgái hirbmadit lassánan 1970-1980-logu rájis maiddái mearradoallu.</p>
<p>Guolástussuorgi lea Norgga nubbi stuorámus olgoriikii fievrrideaddji ealáhus petroleasuorggi maŋábealde. Arvat jagiid Norga lea leamaš máilmmi guovttigolmma stuorámus guollevuovdiid ja guollebuktagiid vuovdiid searvvis. Norgga mearrabuktagiid olgoriikii vuovdima dienas lei jagi 2010 gorgŋon 53,8 miljárdda ruvdnui – mii lea čieža maŋŋálas jagi olahusaid buoremus.</p>
<p>Barents-ábi dorskemáddodat lea dál máilmmi stuorámus, diksomáddodat lea máinnolmas stuoris ja šákšamáddodat lea nanus. Maŋimuš 10–12 jagi Norgga-Ruošša oktasaš máddodagat leat lassánan ja addán buriid bohtosiid buori ovttasbarggu geažil, man vuođđun lea leamaš guhkesáigásaš hálddašanstrategiijat ja ovddalgihtii várrugas geavaheapmi. Maŋimuš jagiid goappašat hálddašeaddjit leat čađahan teknihkalaš njuolggadusaid oktiiheiveheami guolástusaid várás mat leat rájá goappáge bealde.</p>
<p>Norgga ja Ruošša eiseválddiid oktasaš doaimmat lobihis, dieđitkeahtes ja stivrekeahtes (UUU) bivddu vuostá Barents-ábis ja Norgga ábis maŋimuš jagiid leat vel eambbo váikkuhan dasa, ahte guollemáddodagaid dilli dál lea nu buorre dáin mearraguovlluin.</p>
<p>Seammás ođđa dieđut mariidna organismmaid birra rahpet čearggos boahtteáigásaš vejolašvuođaid ođđa ja ceavzilis árvobuvttadeapmái mariidna bioprospektema olis. <em type="italic">5) Oljo- ja gássaguovllu suoivvagovva </em>Dat jáhkku, ahte stuorra oassi máilmmi dieđekeahtes petrolearesurssain leat árktalaš guovlluin, lea dehálaš sivva go beroštupmi lea lassánan Árktisis. </p>
<p>Barents-áhpi gullá daidda mearra-guovlluide main vurdet gávdnat stuorra petroleameriid. Jagi 1986 gávdne stuorra meriid Stockman nammasaš bohkanruktádagas Ruošša bealde. Norgga bealde gávdne jagi 1980 gávdnosiid Snøhvit nammasaš bohkanruktádagas, maid álge hukset jagi 2001, ja dat lei vuosttamuš ruktádat fávllis. Skrugard ja Norvarg nammasaš gávdnosat jagi 2011 leat ođđa vuordámušaid buktán.</p>
<p>Norgga ja Ruošša gaskasaš mearra-guovllu čoavddekeahtes rádjalinnjá hehttii ohcamiid Barents-ábis muhtun osiin. Rádjasoahpamuš mii fámuiduvai suoi- dnemánu 7. b. 2011, rahpá ođđa guovl- luid petroleaohcamiid várás Barents-ábi máttaosiin. Norggas ja Ruoššas leat ollu ovttasbarganvejolašvuođat. Seammás petroleadoaimmaid lassáneapmi dagaha ođđa birashástalusaid dain mearraguovlluin main leat hearkkes ekovuogádagat.</p>
<p>Vuordámušat beassat leat mielde oljo- ja gássaresurssaid geavaheamis davvin leat sivvan dasa, ahte oasit Norgga fávleealáhusain ja skáhpponealáhusain dál oččodit buriid sajádagaid máhttobuoridemiin ja strategalaš ruhtademiiguin. Dat lea maid ealáskahttán álššalaš ja viiddis servodatdivaštallamiid riikka davvioasi vuordámušaid birra, makkár buorit lasseváikkuhusat das leat báikkálaš servodagaide ja ealáhusaide. <em type="italic">6) Áhperievtti vuođđojurdagiid sajáiduvvan </em>Maŋimuš logiid jagiid leat čielgan dehálaš Norgii guoski áššit das makkár mearridanváldi galgá leat Norgga ábis, Bárents-ábis ja Buollaábis. Mealgadii buot </p>
<p>Norga hálddaša áibmadas mearra-guovlluid main leat muhtun dakkár guol-lemáddodagat mat leat máilmmi valljá-musaid logus.12</p>
<p>Svalbárddage álbmot lassána</p>
<p>GO</p>
<p>VV</p>
<p>A: MARI TEFRE13čoavddekeahtes rádjaáššit mat gusket Norgii, leat dál čovdojuvvon. Dihto oassái mii lea Smutthavet nammasaš mearraguovllu máttaoasis, galget rádjalinnját loahpalaččat mearriduvvot dan ortnega mielde mii mearriduvvui jagi 2006, namalassii go ránnjáriikkat (Islánda ja Fearsullot) leat iežaset mearravuođuid olggumus rájáid hárrái ožžon Nannánjuolgekommišuvnna loahpalaš rávvagiid.</p>
<p>Dasto lea Norga árktalaš stáhtain vuosttamuš mii lea ožžon dohkkehusa iežas nannánjuolggi olggumus rádjái, nugo ONa áhperiektekonvenšuvdna lea dáhtton.</p>
<p>Mii danne easkka dál vuosttamuš geardde diehtit Gonagasriikka Norgga olles viidodaga – eatnamis, ábis ja mearrabotnis. Norggas lea ovddasvástádus mearraguovlluin mat leat čieža geardde stuorábut go Norgga olles eanaviidodat. Stuorra mearkkašupmi lea dan duođaštusas maid Buollaábi vihtta biras stáhta nannejedje, ee. ministtarjulggaštusain (Ilulissatjulggaštusain) jagi 2008, ahte áhperiekti galgá leat vuođđun go árktalaš mearra- guovlluid mearridanválde- ja hálddašanáššit čilgejuvvojit loahpalaččat.</p>
<p>Ilulissat-julggaštus buoridii dan govahal-lama mii lei muhtun guovdilis doaibmiin, namalassii dat ahte Árktis lea stivrekeahtes guovlu mas leat vuordagis garra riiddut resurssaid geažil. Dat deattuheapmi, ahte áhperiekti gusto Buollaábis, dagaha riddostáhtaide čorgadis ja ovddalgihtii vuorddehahtti gaskavuođaid, ja seammás dat vuolggaha dieđu máilbmái muđuid ahte riddostáhtat dovdet iežaset ovddasvástádusaid. Ráđđehusa bajimuš ulbmil lea leamaš searválagaid earáiguin oažžut áigái dákkár ovttamielalašvuođa.</p>
<p>Áhperiekti addá Norgii válddi hálddašit mearkkašahtti ollu resurssaid. Muhto dat dange mearkkaša, ahte Norggas lea stuorra ovddasvástádus hálddašit dáid guovlluid buoremus lági mielde. Viiddis ovttamielalašvuohta lea das, ahte buori hálddašeami eavttut leat máhttu dain resurssain ja birrasis mat leat mearrabotnis, mearas ja meara alde. Ollislaš hálddašanplánaid bargu lea dehálaš vai sáhttit láhčit dili eambbo resursageavaheapmái ceavzilis rájáid siskkobealde. <em type="italic">7) Ovttasbargofierpmádat hápmašuvvá </em>Dan rájis go galbma soahti nogai leat máŋga ovttasbarganortnega álggahuvvon davvin, sihke buolabirrasaš ortnegat Árktalaš ráđi olis ja guvllolaš ortnegat, ee. Barents-ráđi olis. </p>
<p>Norgga gaskavuohta Ruššii lea hukse-juvvon guovtteguvlosaš gulahallamiin, ja maiddái gulahallamiin Barentsovttasbarggus ja Árktalaš ráđi barggus. Árbevirolaš davviriikkalaš ovttasbargu lea maid eambbo beroštišgoahtán davviguovloáššiin maŋŋágo Nuortameara ovddideapmi lei mihtilmas fáddá 1990-logus. Álgoálbmotáššit leat guovdilis áššit Árktalaš ráđi, Barentsráđi ja Davi dimenšuvnna ovttasbarggus, ja maiddái guovtteriikkalaš davviguovlodivaštallamiin Ruoššain ja</p>
<p>Kánadain. Sámediggi lea mielde Norgga sáttatgottis mii lea nammaduvvon Árktalaš ráđđái ja Barents-ráđđái, ja dat searvá aktiiva lahttun álgoálbmotfierpmádahkii.</p>
<p>Maŋimuš jagiid lea Davviriikkain ohpit čuožžilan eambbo beroštupmi bargat ovttas olgoriika- ja dorvopolitihkain, masa gullet čielga láiddanjuolggadusat davviguovlluide guoski politihkkahábmemiid birra. Stoltenberg-raporta, mii bođii jagi 2009, skovve 12 sierranas suorgái čielga olahanáigumušaid, ja eavttuhii vel ráhkadit davviriikkalaš solidaritehtajulggaštusa. Davviriikkaid olgoriikaministarat dorjo raportta rávvagiid, ja daid čuovvolit dál máŋgga suorggis. Davi dimenšuvdna lea EUa, Ruošša, Norgga ja Islándda bargoguoibmevuohta. Dat lea vuolgán oassin dan davvi-EUriikkaid barggus mainna áigumuš lea nannet EUa davviguovlorahčamušaid. Norgii dát ovttasbargu lea mávssolaš, go dat nanne EUa politihkalaš ja ekonomalaš áŋgiruššama davvin, seamma láhkai go EUa searvan Barents-ráđđái dárkojeaddjin sihkkarastá bissovaš oktavuođaid EUii. Ovttasbargu lea organiserejuvvon sierranas doaibmaguoibmádahkan (masa gullet biras, fievrrádus ja logistihkka, dearvvasvuohta, kultuvra). Davi dimenšuvnna olis leat arvat ovttas ruhtaduvvon prošeavttat čađahuvvon, ee. buoridan dihtii guovl- lu ássiid birrasiid ja dearvvasvuođa dilálašvuođaid.</p>
<p>Sierranas ovttasbargoortnegat gullet lahkalagaid oktii. Dat leat duohtadili várás ja čalmmustahttet dakkár dehálaš áššiid čoavdima mat leat dehálaččat davviguovlluid riikkaid ja guovlluid ruhtadillái, birrasii, johtalussii ja ovttasbargui.</p>
<p>Mealgadii buot čoavddekeahtes rádjaáššit mat gusket</p>
<p>Norgii, leat dál čovdojuvvon.14 <em type="bold">2011–2030: DOAIBMANHÁLTI JA BAJIMUŠ OLAHANÁIGUMUŠAT </em>Maŋimuš 20 jagi dovdomearka lea leamaš johtilis ovdáneapmi davvin. Historjá dattetge sáhttá čájehit ahte jagi 2011 mii leimmet lávkemin davviguovlluid jahkelohkái. Ráđđehus oaivvilda ahte davviguovlluid ovddideapmi addá buriid vejolašvuođaid nannet guhkesáigásaš vuođu bargosajiid ásaheapmái ja árvobuvttadeapmái, ii duššefal riikka davimus osiide ávkin, muhto oppa Norgii ja Norgga beroštumiide. </p>
<p>Bajimuš ulbmil lea láhčit dilálašvuođaid lassáneaddji árvobuvttadeapmái davvi- guovlluin. Dat ferte čađahuvvot vuogi mielde mii váldá vuhtii birrasa, dálkká - daga ja álgoálbmogiid. Danne mii fertetge lágidit nu, ahte sierranas ealáhusat ja beroštumit sáhttet doaibmat ovttas biraslaččat ceavzilis rájáid siskkobealde. Dat gáibida mis máhtu, gealbbu ja áinnasge buori gulahallama.</p>
<p>Maŋimuš jahkelogiid politihkalaš álgagat leat veahkkin sihkkarastán ráfi ja dássitvuođa, ja čielggadan ja duođaštan juridihkalaš rájáid riikkalaš mearridanváldái ja doaimmaide davviguovlluin, ovddidan buriid politihkalaš ovttas- barganvugiid ja viiddis álbmogis-álbmogii ovttasbarggu. Go dát lea bures sajáiduvvan, de Ráđđehusa oaivila mielde lea dakkár vuođđu šaddan mas orru luohtehahtti ja lunddolaš eambbo čalmmustahttit dan oasi ovttasbarggus mii ovddida árvobuvttadusa ja buorida guovllu olbmuid eallindili.</p>
<p>Vai dát lihkostuvvá, de lea dárbu dán ulbmilii guovdduštit máhtu, čeahpes ovttaskas doaibmiid ja resursabirrasiid, ja vel ruhtaváriid. Mii fertet almmolaš ja bođolaš doaibmiid oččodit šaddat buorre bargoguoibmádahkan. Stáhtalaš, guvllolaš ja báikkálaš eiseválddit galget buoridit iežaset ovttasbarggu. Ja mii fertet ovddidit norgalaš ja olgoriikkalaš doaibmiid fierpmádagaid.</p>
<p>Davviguovlopolitihka ávssis lea máhttu. Olbmuid máhtut ja dieđut ja beaivválaš barggut dat dahket vejolažžan geavahit ja ovddidit Davi vejolašvuođaid ceavzilis ja guhkesáigásaš vuogi mielde servodahkii buorrin. Ráđđehus lea čielga lávkkiiguin searvan systemáhtalaččat hukset máhtu ja máhtu siskkáldas struktuvrra universitehtain, allaskuvllain ja eará máhttobirrasiin, ee. jahkásaš doarjagiiguin maid olgoriikadepartemeanta lea juolludan Barents 2020 ortnega oktavuođas. Ráđđehusa vuoruhuvvon beroštupmi lea nanusin bisuhit ja ain eambbo ovddidit dáid ja ođđage birrasiid. Čoavddasánit leat bargojuohku, ovttasbargu, dárkkistangealbu ja vállju (kvalitehta). Ráđđehusa oaivil lea ahte dehálažžan šaddá searvadit eará riikkaid ovddimus máhttobirrasiid ja láhčit nu, ahte hutkás fitnodagat ja máhttoásahusat sáhttet lonohallat guovdilis surggiid bargiid.</p>
<p>Ráđđehus geahčada davviguovlluid áŋgiruššamiid buolvvaid guhkkosaš hálttis. Duohtadilálaš doaibmabijut hábmejuvvojit oktilaččat ođđa plánaid ja jahkásaš bušeahtaid olis. Muhto mii dárbbašit viidát geahčastaga mii govvida háltti ja bajimuš olahanáigumušaid – sihke jáhkkojuvvon boahtteáigásaš ovdánansojuid ja daid áššiid maid guvlui mii viggat.</p>
<p>Dáinna duogážiin ráđđehus skovve dás čieža ovdánanlinnjá mat šaddet hábmet Norgga áŋgiruššamiid ja vuoruhemiid davviguovlopolitihkas. <em type="italic">1) Ođđa energiijaguovlu Eurohpas </em>Barents-áhpi orru šaddamin dehálaš eurohpalaš energiijaguovlun. Dán ovdáneami leaktu ja guovllu mávssolašvuohta sorjájit gávpemárkkadilálašvuođain, teknologalaš ovdáneamis, das man stuorra oljo- ja gássamearit leat ávkkástallamis, ja man johtilit ođasmuvvi energiijaid hutket. Petroleadoaimmaid ovdáneami lea dárbu vihkkedallat eará ealáhusaid ja beroštumiid ektui, namalassii ollislaš hálddašeami rájáid siskkobealde, man vuođđun lea ekovuogádat. Petroleaviežžan dán guovllus sáhttá nannet eurohpalaš energiijasihkkarvuođa ja šaddat dehálaš oassin máilmmi energiijabuvttadeamis, ja seammás dat sáhttá hukset vuođu industriija- ja bálvalusovddideapmái davimus riikkaoasis. Dás leat vuordagis dehálaš ekonomalaš ja olgoriikkapolitihkalaš váikkuhusat. </p>
<p>Guovllus leat maid vejolašvuođat ovddidit ođasmuvvi energiija, nugo čáhcefámu, bieggafámu ja bárrofámu.</p>
<p>Bajimuš ulbmil lea láhčit dilálašvuođaid lassáneaddji árvobuvttadeapmái davviguovlluin. Dat ferte čađahuvvot vuogi mielde mii váldá vuhtii birrasa, dálkkádaga ja álgoálbmogiid.15</p>
<p>Guovdilis hástalusat leat guhkes gaskkat, gávpemárkkalaš dilálašvuođat, ođđa siskkáldas struktuvrra dárbbut ja birrasa ja dorvvolašvuođa vuhtiiváldimat. Energiijabealli, nugo dál orru čájeheamen, šaddá leat deháleamos duvddus mii oaččuha eará máilmmeosiin politihkalaš ja ekonomalaš birrasiid eambbo beroštit min davimus guovlluin.</p>
<p>Daid áššiid mearkkašupmi mat gullet energiijabuvttadeapmái ja energiijasihkkarvuhtii šaddet dađistaga deháleabbon go mis leat oktavuođat eará stáhtaiguin ja olgoriikkalaš gávpeberoštumiiguin, maiddái olgoriika- ja dorvopolitihkalaš fáddán. Áššiid dehálašvuođa mearrideamis šaddá leat eambbo čalmmusteapmi dasa mii gullá energiijabuvttadeapmái, siskkáldas struktuvrii, báikkálaš árvobuvttadeapmái ja Norgga beroštumiide eará riikkaid nannánjulggiid ovdáneami ektui davvin. Guovllu hearkkes birrasa geažil šaddet dat áššit ain deháleabbun, mat gusket birasgáhttengáibádusaide, teknologiijii, erenoamáš mávssolaš guovlluid gáhttemii ja válbmovuogádagaide, ja daid áššiid čuvvot dalle hástalusat ja vejolašvuođat ovddidit teknologiijaid mat heivejit árktalaš mearraguovlluide.</p>
<p>Norggas leat geográfalaš ovdamunit ja ollu ja máŋggalágan vásáhusat ja máhtut energiijabuvttadeamis ábis, ja daid vuođul ráđđehus áigu joatkit ovddidanbargguid. Ráđđehusas lea stuorra beroštupmi lágidit dilálašvuođaid nu, ahte norgalaš máhttobirrasat ja fitnodagat sáhttet leat ođđa energiijaguovllu ovddideami njunnošis.</p>
<p>Riddostáhtan Norgga ja Ruošša ovd-dasvástádus lea doaibmat hálddašeaddjin Barents-ábi goappáge nannánjuolggis. Ráđđehus áigu váikkuhit nu, ahte energii-jaguovllu vejolašvuođat geavahuvvojit dán guovtti riikka sierranas eiseváldeorgánaid ovttasbarggu buoridemiin, ja industriija ja bálvalus- ja máhttobirrasiid ovttasbarggu buoridemiinge.</p>
<p>Barents-ábi gássa sáhttá šaddat dehálaš eurohpalaš energiijaresursan. Euroh- pas EU ja ovttaskas riikkat dál ráhkadit plánaid energiijabuvttadeami joatkevaš huksema várás jahkái 2050. Dábálaš dovdomearka lea ođasmuvvi energiija buvttadeapmi ja energiijabeavttálmaht- tin. Seammás mieđihuvvo dasa, ahte dárbu lea oažžut earáge energiijagálduid áigodagas mii bistá jahkái 2050. Riikkaidgaskasaš energiijadoaimmahat (IEA) deattuha daid ovdamuniid mat leat go mii eambbo geavahit luonddugássa koalaid sajis. Norga ja Eurohpa leat guhkesáigásaš gássadoaibmaguoimmit. Mii áigut ohcat eambbo gássa – erenoamážit davviguovlluin.</p>
<p>Jos gávdnojit stuorra mearit Barents-ábis ja gávpemárkkalaš dilálašvuođat dasa hei- vejit, de mii árvvoštallat vejolašvuođa gán- náhahtti vuogi mielde atnit gássa gáttis, ja mo ođđa siskkáldas struktuvrra sáhttit hukset. Eanet doaimmaid vuordámušat sáhttet bidjat vuođu Norgga ja Ruošša viiddis ovttasbargui fávllis. Barents-ábi petroleamearit bidjet maid vuođu masa sáhttit hukset máhttobirrasiid mat ovddidit árvobuvttadeami, buktet eanet bargosajiid ja lasi buriid váikkuhusaid Norgga ja Ruošša davviguovlluide. <em type="italic">2) Ođđa industriijaáigi davvin </em>Davviguovlluid resurssat leat leamaš das áiggiid čađa. Máhttu ja lassáneaddji jearru daid maŋŋái lea dat mii dahká vejolažžan daiguin ávkkástallat. Ráđđehus áigu vuoruhit áŋgiruššama hukset ođđa máhtolašvuođa das mo ovddidit industrii- ja, árvobuvttadeami ja bargosajiid davvin. </p>
<p>Ábi petrolearesurssaid dorvvolaš ávkkástallamis leat erenoamáš stuorra vejolašvuođat. Ráđđehusa olahanáigumuš lea ahte dán ealáhusas galget leat vejolašvuođat ovddidit báikkálaš árvobuvttadeami ja servodagaid.</p>
<p>Guolleriggodagaid ceavzilis hálddašeapmi lea álo guovdilis ášši ealáhusaid ovddideamis davvin. Boahttevaš jagiid sáhttet mearradollui rahpasit eanet vejolašvuođat. Biospektema áŋgiruššamiin ráđđehus láhčá dili ealáhusovddideapmái mas gáibiduvvo ođđa máhttu mariidna organismmaid birra. Áibbas ođđa buktagat ja proseassat ovddiduvvojit, maiguin lea vejolašvuohta buvttadit árvvuid ja álggahit bargosajiid.</p>
<p>Eambbo petroleabuvttadeapmi, eambbo minerálaruvken ja soahppevaš sajádat ođđa fiervrrádusjohtalusaid dáfus sáhttet miellasuhttit álggahit earáge industriijabuvttademiid davviguovlluin. Nugo čuožžu petroleadieđáhusas, de ráđđehus áigu láhčit dili nu, ahte Norg-</p>
<p>Norggas leat geográfalaš ov-damunit ja ollu ja máŋggalágan vásáhu-sat ja máhtut ener-giijabuvttadeamis ábis, ja daid vuođul ráđđehus áigu joatkit ovddidanbargguid.16</p>
<p>Fram-guovddáš Romssa gávpogis</p>
<p>GO</p>
<p>VV</p>
<p>A: FRÁM-GUO</p>
<p>VDDÁŠ: ANN-KRIS</p>
<p>TIN BAL</p>
<p>TO, NORGGA BUOLLAINS</p>
<p>TITUHTT</p>
<p>A17gas eambbo atnigohtet gássa industriijas. Gássa molssaeavttot árvu lea vuovdit dan gávpemárkanii. Gássa industriijalaš geavahus Norggas ferte danne gánnáhit gávpemárkkalaš gássaoastinsoahpamušaid mielde. Vuođđogáibádus lea ahte industriija ovdána birrasii soahppevaš vuogi mielde ja Norgga dálkkádatpolitihka rájáid siskkobealde.</p>
<p>Ealáhusdoaimmaid lassánan- vejolašvuođat dahket ain miella giddevaččabun viiddidit ekonomalaš ovttasbarggu Ruoššain, Ruoŧain ja Suomain davvin.</p>
<p>Ráđđehus áigu láhčit dili, vai šaddá viiddis ja lagaš ealáhusovttasbargu Ruoššain. Surggiid ovttasbarggu lassin galget doaibmabijut vuoruhuvvot mat geahpedit dakkár geavatlaš hehttehusaid mat gusket visai, barggu oažžumii nuppi riikkas, tullui, verrui, rádjarasttideapmái, ja vel juridihkalaš ja opmodatlaš dilálašvuođaide.</p>
<p>Seammás leat čearggos vejolašvuođat buoridit davviriikkaid industriijaovttasbarggu davvigáttiin. Ráđđehus áigu bargat dan guvlui, ahte ealáhuslaš ovttasbargu dađistaga viiddiduvvo ja čiekŋuduvvo, erenoamážit rájáid guovttebeallásaš guovlluin mat mis leat Ruoŧain ja Suo- main, ja vel earáge riikkaiguin davvi- guovlluin ja davviguovlluid olggobealde. Dárbu lea maid eambbo bargat ovttas eará riikkaiguin, vai sáhttit árvvoštallat ođđa doaimmaid váikkuhusaid ja dovdát buriid birasčovdosiid oktasaš prošeavttaid várás.</p>
<p>Ráđđehus áigu doalahit lagaš okta-vuođaid guvllolaš eiseválddiiguin ja Sámedikkiin dáin áššiin. <em type="italic">3) Ollislaš áhpehálddašeami njunušguovlu </em>Odne jo mii oaidnit viiddis ovttasbarggu doaibmamin vai lea vejolaš gáhttet birrasa ja ealli resurssaid ceavzilis hálddašeami davvin. Hálddašanplánat leat ráhkaduvvon mat galget sihkkarastit Norgga mearraguovlluid ollislaš ja guhkesáigásaš hálddašeami davvin, ja mat galget láhčit dilálašvuođaid eambbo árvobuvttadeapmái daid rájáid siskkobealde mat sihkkarastet ahte mii seailluhit ekovuogádagaid struktuvrra, doaibmama ja buvttalašvuođa. Ráđđehusa gudneáigumuš lea bissut njunnošis dán suorggis boahttevaš jagiid. </p>
<p>Dálkkádatnuppástusat, mearrasuvru-deapmi ja lassáneaddji doaimmat dagahit biras- ja resursahálddašeapmái dađistaga ođđa hástalusaid, ja gáibidit ođđa máhtuid ja heivehemiid daidda nuppástusaide mat bohciidit. Dat gáibida ahte mii buoridit iežamet riikkalaš máhttovuđot biras- ja resursahálddašeami. Dán barggu lihkostuvvan lea eaktu go galgat garvit dan, ahte nuppástusat mat bohtet, vahágahttet dehálaš luondduárvvuid, dahje čuhcet birrasii ja ealli resurssaide mat galggašedje leat boahtteáigásaš ovdáneami ja buorredilálašvuođa vuođđu.</p>
<p>Buorre biras- ja resursahálddašeapmi eaktuda maid árktalaš stáhtaid ovttasbarggu nanusmahttima, ja ovttasbarggu nanusmahttima stáhtaiguin ja doai- bmiiguin geain leat doaimmat davvi- guovlluin. Dán oktavuođas guovdilis ášši lea Árktalaš ráđi vuollásaš ovttasbargu ja dan ovttasbarggu buorideapmi mii lea Ruoššain guolástus- ja áhpehálddašeami birra Barents-ábis. Dát ovttasbargu šaddá leat dehálaš go galgat oktii heivehaddat standárddaid ja njuolggadusaid davi mearraguovlluid dohkálaš hálddašeami várás. <em type="italic">4) Buollaábi lassáneaddji geasuheaddji- vuohta </em>Goas nu boahtteáiggis Buollaáhpi sáhttá leat áhpi mii ii šat jieŋaidisguin heađuš fievrridemiid Ásia, Davvi-Amerihká ja Eurohpa gaskka. </p>
<p>Jagimiehtásaš skiipajohtalus ii leat lagaš boahtteáiggis vejolaš dain mearraguovl- luin main ain dálge leat erenoamáš váttes dálke- ja jiekŋadilálašvuođat. Muhto odne jo gánnáha gávpeskiippaide davil johtit jiekŋaguovlluin go mátki dan geažil oatnu ja golut unnot. Jáhkehahtti lea ahte dakkár johtalus lassána. Ruššii dákkár johtalus buktá arvat hástalusaid miehtá davvigáttiid main lea unnán huksejuvvon siskkáldas struktuvra. Norgii fas dákkár johtalus lea hástalus ja várra dannego eanet skiippat šaddet johtit Norgga rittu, muhto dat buktá maiddái vejolašvuođaidge bálvalit dán johtalusa skiippaid.</p>
<p>Lagamus jagiid dattetge vuordit ahte fievrrideamit skiippaiguin Ruššii ja Ruoššas ja petroleabargguide guoski doaimmat dat dagahit stuorimus oasi fievrráduslassáneapmái. Eanet doaimmat gáibidit ahte Norgga ja Ruošša ovttasbargu buoriduvvo vai mearradoaimmat šaddet dorvvoleabbon ja beavttálmuvvet.</p>
<p>Dain ovdánanmearkkain leat geopolitihkalaš čuovvumušat. Dakkárge riikkaid go Kiinná, Jahpána,</p>
<p>Guolleriggo-dagaid ceavzilis hálddašeapmi lea álo guovdilis ášši ealáhu-said ovddideamis davvin.18</p>
<p>Mátta-Korea ja Singapora beroštahttet dat vejolašvuođat mat čuožžilit go skiippat johtigohtet davviábi mearragáttiid, ja mat rahpet dáidda riikkaide eanet vejolašvuođaid ovttasbargui ja ovttasdoaibmamii. Dan vuođul bohtet mearkkašahtti vejolašvuođat buoridit máhtuid, siskkáldas struktuvrra ja fier- pmádagaid mat váikkuhit buorrin Norgii. Mii sáhttit vásihit Norgga mearraguovlluin eanet guorbmesirdimiid skiippas skiipii. Go sin fievrridanmátki olgoriikii oatnu, ja golutge unnot, de Norgga doaibmiid gilvalannávccat buorránit go ásialaš gávpemárkaniin lea sáhka.</p>
<p>Buohkanassii dát ovdánanmearkkat buoridit Norgga mearragátti ja hámmannávccaid strategalaš mearkkašumi.</p>
<p>Go doaimmat lassánit, de sáhttá šaddat eambbo dárbu stivret davi mearraguovl- luin, ja dat sáhttá váikkuhit ohcan- ja gádjunnávccaide ja oljovahágiid eastadanválbmui. <em type="italic">5) Máilmmeviidosaš máhttobáŋku birrasa, dálkkádaga ja servodaga várás </em>Davviguovllut leat áidnalunddot báŋku dakkár dieđuid dáfus árktalaš guovllu birrasa ja dálkkádaga birra main lea mearkkašupmi mii ollá guhkás olggo- beallái ieš guovllu. </p>
<p>Máhtus Árktisa dálkkádaga birra šaddá leat mearkkašupmi máilmmeviidosaš dálkkádatpolitihkkii ja áibbas dárbbašlaš mearrádusaide mat galget áiddastit eatnanmiehtásaš báhkkaneami. Odne jo máhttu Árktisa birra lea juoga mearrideaddji jos galgat sáhttit áddet eat dušše guvllolaš muhto máilmmeviidosašge oktavuođaid mat gullet dálkkádat- vuogádahkii. Seammás lea máhttu dálk- kádatnuppástusaid, áhpesuvrudeami ja daid čuohcimiid birra davviguovl- luide áibbas guovdilis áššit biras- ja resursahálddašeapmái, ja dasa mo guovl- lus boahttevaš doaimmat fertejit heive- huvvot dárbbu mielde.</p>
<p>Norga lea systemáhtalaččat huksen fága-birrasiid mat leat bures ráhkkanan ja main lea sajádat mas sáhttet hukset ja gaskkustit ođđa dieđuid. Dálkkádatdynamihka guovddáš, mii lea Bjerknes-guovddážis Bergenis, Romssa universitehtii gullevaš máhttobirrasat ja Fram-guovddáš, Nordlándda universitethta, CICERO ja eará gievrras birrasat addet Norgii ovddasmanni rolla riikkaidgaskasaš ovttasbarggus mas gieđahallet árktalaš dálkkádaga ja dálkkádatnuppástusaid čuohcimiid. Ráđđehussii lea dehálaš doarjut dáid erenoamáš máhttobirrasiid, vai bissot riikkaidgaskasaččat njunnošis.</p>
<p>Svalbárda lea dakkár riikkalaš ja riikkaidgaskasaš buolladutkama ái- dnalunddot stellet mas lea alladásat dieđalaš siskkáldas struktuvra Ny-Åle- sund nammasaš báikkis ja Svalbárdda universitehtaguovddážis (UNIS). Boahttevaš jagiid Svalbárda galgá ovddiduvvot ain eambbo dutkama, alit oahpahusa ja goziheami stellegin.</p>
<p>Árktalaš ráđi bissovaš čállingotti ása-heapmi Romsii buorida norgalaš fágabirrasiid vejolašvuođa šaddat ain deháleabbo eaktudeaddjin riikkaidgaskasaš dálkkádatdiplomatiijii.</p>
<p>Davviguovlluin leat stuorra birashástalu-sat mat vulget guovllu hearkkes luonddus, birasmirkkuin mat bohtet guhkkin eret ja váralaš mirkkuin mat leat Ruošša rájá nuppi bealde, nugo atombázahasatge. Riikkaidgaskasaš ovttasbargu lea buktán dehálaš buoridemiid, muhto boahttevaš jagiid lea ain dárbu čavgadit čalmmustahttit dáid hástalusaid ja fuolahit ahte ekonomalaš ja industriijalaš doaimmat leat luonddu gierdanrájáid siskkobealde. <em type="italic">6) Nana ja ođđaáššedahkki ovttasbargu davvin </em>Davvin guvllolaš ovttasbarganvuogádat lea pragmáhtalaš ja čalmmustahttá riikkarájáid rasttideaddji geavatlaš hástalusaid. </p>
<p>Ráđđehus dáhttu ahte Árktalaš ráđđi,</p>
<p>Barents-ráđđi ja Davi dimenšuvdna ovddiduvvojit ja nannejuvvojit. Ollu hástalusat čoavdásit buoremusat lagaš ovttasbargguin, ja buot riikkat dovddahit háliidusa nannosat ovddasbargui. Ráđđehus dáhttu ahte Norga ain galgá álššalaččat duogábealde movttiidahttimiin čiekŋudit ja viiddidit dán ovttasbarggu, mas leat rabas kanálat guovllu olggobeallásaš stáhtaide ja doaibmaguimmiide, mat eai gula árktalaš stáhtaide.</p>
<p>Davi riikkarájáid rasttideaddji akademalaš ja eará máhttobirrasiid ovttasbargu lea veahkkin nannen gievrrat fierpmádaga mii maid lea movttiidahttán gávdnat buriid stáhtaid gaskasaš politihkalaš čovdosiid. Ráđđehus áigu boahttevaš jagiid veahkkin viiddidit ja nanusmahttit dakkár birrasiid Norgga ja ránnjástáhtaid gaskii, ja maiddái</p>
<p>Ráđđehus dáhttu ahte Árktalaš ráđđi,</p>
<p>Barents-ráđđi ja Davi dimenšuvdna ovddi-duvvojit ja nannejuv-vojit.19davviamerihkálaš, eurohpalaš ja ásialaš birrasiid.</p>
<p>Riikkalaš ovddasvástádus lea hálddašit petrolearesurssaid ja mearridit ohcan- ja ávkkástallaneavttuid. Sávaldat lea ovttasbargguin buoridit riikkaidgaskasaš máhtu birrasa ja dorvvolašvuođa birra.</p>
<p>Nu lea maid vejolašvuođa dáfus buoridit ovttasbarggu Ruoššain dáid guvllolaš rámaid siskkobealde. Norga ja Ruošša leat álggahan dehálaš ovttasbarggu vuođđudan dihtii oktasaš prográmma birasgoziheami várás, ja bidjan dihtii Barents-ábi Ruošša oasi várás vuođu ollislaš hálddašanplánii, man vuođus leat seamma vuođđojurdagat go Norgga plánasge.</p>
<p>Árktalaš ráđi siskkobealde ovttas-bargu lea nanusmuvvan jagis jahkái, ja ráđđi lea váikkuhan dasa, ahte dehálaš čuolbmačoahkit leat divaštallojuvvon, erenoamážit dakkárat mat gusket birrasii ja dálkkádahkii, muhto maiddái dakkárat mat gusket skiipajohtalussii, oljo- ja gássadoaimmaide ja turismii. Dása bođii jagi 2011 lassi vel, go vuosttamuš juridihkalaččat geatnegahtti soahpamuš šihttojuvvui, masa Árktalaš ráđi lahttoriikkat vuolláičálle, namalassii Árktisii guoskevaš ohcan- ja gádjunovttasbarggu soahpamuš, nugo dát fora lei háliidan. Sivva lea jáhkkit ahte boahttevaš jagiid sáhttet šaddat eanet dakkár soahpamušat. Čakčat jagi 2011 álggahuvvojedje Árktalaš ráđi lahttoriikkaid gaskasaš šiehtadallamat árktalaš oljonuoskkidemiid eastadeaddji válmmu birra, maid Norga, USA ja Ruošša jođihit ovttasráđiid.</p>
<p>Dehálaš lea konseventa ja ovddalgihtii árvidahtti vuogi mielde duostut dan lassáneaddji beroštumi mii lea stáhtain ja doaibmiin árktalaš guovlluid olggobealde.</p>
<p>Norga dohkkeha eará stáhtaid lobálaš beroštumiid Árktisis ja sávvá ođđa bissovaš dárkojeaddjiide buresboahtima Árktalaš ráđđái guđet ollašuhttet searvama mearriduvvon eavttuid.</p>
<p>Álgoálbmogiid dilli šaddá álo leat guovdil guvllolaš ovttasbarggus davvin. Dakkár gulahallanbáikkiin go Árktalaš ráđis ja Bárents-ráđis sáhttet álgoálbmogiid beroštumit váldojuvvot vuhtii ja ovddiduvvot ain eambbo riikkarájáid rastá stuorra geográfalaš viidodagas.</p>
<p>Barents-ovttasbargu ávvuda 20-jahkásaš bistima jagi 2013, go Norggas lea dan jođiheapmi. Ollu lea dáhpáhuvvan sihke guvllolaš ja máilmmiviidosaš dásis dan rájis go Girkonjárga-julggaštus bođii jagi 1993. Mii leat ollu vásihan ja oahppan. Dál lea lunddolaš geahččat ovddas guvlui, ja Norga áigu dahkat álgaga ođđa ovttasbarganjulggaštusa hábmemii, dakkárii mii addá ovttasbargui višuvnnaid ja háltti boahttevaš 20 jahkái. Máŋgga suorggis lea vejolaš oaidnit ain viidát ja buoret ovttasbarggu: minerálaealáhusas, álbmogiidgaskasaš ovttastallama joatkevaš nanusmuvvamis, bargomárkaniid dađistaga heivehallamis, oahpahusa, birasgáhttema ja dutkama ovttasbargguid buorideamis, ja earáge diliin mat leat dehálaččat birrasiidda, álbmogiid eallindiliide ja ealáhusaid ovddideapmái. Guvllolaš eiseválddit, álgoálbmogiid organisašuvnnat ja Barents-čállingoddi leat dán ovttasbarggus dehálaš ovddas guvlui doalvut. <em type="italic">7) Ođđa geopolitihkalaš guovddáš davvin </em>Galbma soađi jurddašeapmi ja guovllu olámuttohisvuohta hábmejedje davviguovlluid strategalaš ja geopolitihkalaš beroštumi guhkibut go njeallje jahkelogi. </p>
<p>Ain dálge davviguovlluin lea soahteveagastrategalaš beroštupmi, ee. dannego dain leat Ruošša atomvearjoveaga oasit, ja dannego guovllu geavahit dehálaš soahtegirdi- ja mearrasoahteosiid hárjehallanguovlun. Norga lea NATOlahttun bargan dan ovdii, ahte lihttu fas galggašii atnit čalmmis iežas lagaš guovl- luid – daidge mat leat davvin. Dán barggu vuođđun leat guhkesáigásaš vásáhusat mat čájehit ahte dorvopolitihkalaš čielggasvuohta hukse dássitvuođa ja ovddalgihtii árvidahttivuođa buot oasálaččaide.</p>
<p>Norga atná dehálažžan joatkit lagaš ja ovddalgihtii árvidahtti ovttasbarggu ovddideami Ruoššain davvin. Višuvdna lea ahte mii dađistaga sáhttit ovddidit dán ránnjávuođa nu, ahte das leat dat buorit iešvuođat maid mii dovdat rabas ja luohttevaš ránnjágaskavuođain, mat</p>
<p>Norgii lea boaht-teáiggige dehálaš sihkkarastit ahte álbmotrievttálaš vuođđojurdagat čuvvojuvvojit, ja ahte riddostáhtaid erenoamáš vuoigatvuođat, geatngasvuođat ja ovddasvástádus vál-dojuvvojit vuhtii.20</p>
<p>Guolásteaddjit Romssa gávpogis, ođđajagemánus 2011</p>
<p>GO</p>
<p>VV</p>
<p>A: MB HA</p>
<p>GA/OL</p>
<p>GORIIKADEP</p>
<p>AR</p>
<p>TEMEANT</p>
<p>A21</p>
<p>Norggas muđuid leat iežas davviriikkalaš ránnjáiguin.</p>
<p>Norga lea sirdán Suodjalusa oktasaččat doaibmi váldoguovddáža Bodedjui, ja Suodjalusa resurssaid ja doaimmaidge váldoosiid davás. Dát ii leat dahkkojuvvon vástádussan mange soahteveagalaš áitagii, muhto lea baicce davviguovloriikii Norgii lunddolaš vuohki čájehit dan ovddasvástádusa mii mis lea davvin. Suodjalus áigu boahttevaš áiggiid eambbo čalmmustahttit iežas doaibmamušaid ollašuhttima davvin.</p>
<p>Boahttevaš jagiid Norga áigu joatkit iežas guhkesáigásaš árbevieru, namalassii bovdet lihtolaččaideamet hárjehallat min guovlluin, erenoamážit davvin. Lunddolaš lea maid viiddidit Norgga ja Ruošša ovttasbarggu, sihke soahteveagalaš suorggis ja maiddái dan suorggis mii gullá guolástusdoaimmaid bearráigehččui Barents-ábis.</p>
<p>Seammás strategalaš govva lea nup-pástuvvamin. Vuostálasvuođa árbevirolaš linnját, mat ledje nuortti ja oarjji gaskkas, leat jávkamin dannego ovttasbargu viiddiduvvo ja dat beroštumit maid eanet doaibmit dál čájehit, bohtet sadjái – davviamerihkálaš, eurohpalaš ja ásialaš beroštumit. Sii leat álgán beroštit ođđa fievrrádusgeinnodagain, resurssaid fidnemis ja dieđuin dálkkádatnuppástusain, jiekŋasuddamis ja ábiid nuppástuvvamis.</p>
<p>Davviguovlluide lea álkit beassat dađistaga go jieŋat suddet, ja vel ođđa teknologiija geažil, mii ráhkaduvvo fievrrádusa ja bearráigeahču várás. Dain mearraguovlluin maidda guhká illá oppa johtege ovdal, dál viidánit dađistaga eanet gávppálaš doaimmat, ja mii fertet leat gergosat vásihit sihke sávvojuvvon ja sávakeahtes johtimiid daidda. Eambbo dárbu šaddá gozihit ortnetvuođa min davimus mearraguovlluin, ja dađistaga eambbo ohcan- ja gádjunnávccat gáibiduvvojit mearrastáhtain.</p>
<p>Norgii lea boahtteáiggige dehálaš sihkkarastit ahte álbmotrievttálaš vuođđojurdagat čuvvojuvvojit, ja ahte riddostáhtaid erenoamáš vuoigatvuođat, geatngasvuođat ja ovddasvástádus váldojuvvojit vuhtii. Buorre vuolggasadji lea dat, go árktalaš riddostáhtain lea ovttamielalaš oaidnu álbmotrievttálaš doaibmannjuolggadusain. Norgga davviguovlodiplomatiijii lea dehálaš nanusmahttit ja bisuhit dán ovttamielalašvuođa ain eambbo riikkaidgaskasaš dásis.</p>
<p>Go lea ráhkadan iežas davviguovlopo-litihka ja politihka váldolinnjáid almmuhan riikkaidgaskasaš birrasiidda, de ráđđehus lea ovttastahttán guokte doahpaga dajaldahkan <span type="quote">«alla davvi – vuollegis gealdu»</span>. Galbma soađi áiggi daid guovlluid dovdomearka lei dat áitta, ahte stuorra fámut dain gártet gazzalagaid. Dattetge lihkostuvve Norga ja Ruošša čoavdit geavatlaš hástalusaid dili mielde. Dat seamma buorre ja diliide heivvolaš ovttasbargu, mii lea Norgga ja Ruošša gaskkas, šaddá leat dehálaš vuoruhus boahttevaš jagiid.</p>
<p>Dálkkádatnuppástusat, buoret vejolašvuođat beassat luondduresurssaide ja eanet olmmošlaš doaimmat iđihit dál davviguovlluid dakkár guovlun mas lea viehka stuorra geopolitihkalaš mearkkašupmi – ođđa geopolitihkalaš guovddážin. Ráđđehusa bajimuš ulbmil lea ávkin geavahit daid vejolašvuođaid, ja seammás hálddašit birrasiid ja resurssaid ceavzilis vuogi mielde, ja bisuhit davvi- guovlluid ráfálaš ja dássidis guovlun. Norga danne áigu boahttevaš jagiid doaibmat dakkárin mas lea spiehkaskeahtes ja ovddalgihtii árvidahtti alimusmearridanváldi, ja dakkárin mii ovddida dakkár ovttasbargguid eará riikkaiguin main vuođus lea luohttámuš ja rabasvuohta.</p>
<p>Dálkkádatnup-pástusat, buoret vejolašvuođat beassat luondduresurssaide ja eanet olmmošlaš doaimmat iđihit dál davviguovlluid dakkár guovlun mas lea viehka stuor ra geopolitihkalaš mearkkašupmi.22</p>
<p>Váldoulbmilat ja strategalaš vuoruhusat</p>
<p>OD</p>
<p>Davviguovllut 2011</p>
<p>GO</p>
<p>VV</p>
<p>A: DES</p>
<p>TINA</p>
<p>TION NARVIK (C</p>
<p>OPYRIGHT) 2008</p>
<p>Ofuohta ruovdemáđe málbmatoga 24</p>
<p>OD</p>
<p>Davviguovllut 2011</p>
<p>GO</p>
<p>VV</p>
<p>A: JOHAN WILDHA</p>
<p>GEN/WWW.VISITNORWA</p>
<p>Y.C</p>
<p>OM</p>
<p>Davvenjárga Finnmárkkus25</p>
<p>Davviguovlopolitihka <em type="bold">GUOVDILIS </em>olgoriikapolitihkalaš ulbmilat leat: ´´ váfistit ráfi, dássitvuođa ja ovddalgihtii árvidahttivuođa;´´ sihkkarastit ollislaš ekovuogádatlaš hálddašeami mii seailluha luonddušláddjiivuođa ja hukse vuođu resurssaid ceavzilis geavaheapmái;´´ nannet riikkaidgaskasaš ovttasbarggu ja riikkaidgaskasaš riekteortnega; ´´ nannet barggu fidnema, árvobuvttadeami ja oppa riikka buorredilálašvuođa guvllolaš ja riikkalaš áŋgiruššamiin, ovttasráđiid eará riikkaid doaibmaguimmiiguin ja áššáiguoski álgoálbmogiiguin. </p>
<p><em type="italic">Máhttu, doaibma ja lahkaleahkámuš </em>– leat geinnodaga čujuheaddji doahpagat ráđđehusa davviguovlluid áŋgiruššamis: </p>
<p><em type="bold">MÁHTTU: </em>Norggas galgá leat gudneáigumuššan leat njunnošis máhtu dáfus, sihke davi birra, davi várás ja davvin. Davviguovlostrategiija defiidne máhtu ieš ávssisin davviguovloáŋgiruššamis. </p>
<p><em type="bold">DOAIBMA: </em>Norggas galgá leat gudneáigumuššan leat njunnošis guovdilis árvobuvttadansurggiin davvin ja Norga galgá leat davi birrasa ja resurssaid ovddimus hálddašeaddji. Dát gáibida lagaš ovttasbarggu riikkalaš, guvllolaš ja báikkálaš eiseválddiid, ealáhusaid ja áššáiguoskevaš dutkanbirrasiid gaskkas. </p>
<p><em type="bold">LAHKALEAHKÁMUŠ: </em>Norggas galgá gudneáigumuššan leat iežas lahkaleahkámuš buot Norgii gulli eanaosiin ja mearraguovlluin davvin dakkár politihkain mii ovddida ja doarju ássamiid, árvobuvttadeami, hálddašeami, bargguid ja kultuvrra Norgga davviosiin, sihke siviila návccaiguin ja Suodjalusa lahkaleahkámušain. </p>
<p><em type="bold">STRATEGALAŠ ÁŊGIRUŠŠAMAT – BOHTOSAT JA VUORUHUSAT. </em>Iežas davviguovlopolitihka váldoulbmiliid čađaheami dihtii ráđđehus lea sátnádan arvat bajimuš strategalaš vuoruhusaid. Daid lea vejolaš čoahkkáigeassit 15 čuokkisin. Čuovvovaš teavsttas mii čájehit visogova mas bohtet ovdan davviguovloáŋgiruššama deháleamos bohtosat, ja vuoruhusat mat leat ovddas guvlui mearriduvvon, ja dat gusket dan 15 bajimus vuoruhussii. <em type="bold">1. Norggas galgá leat njunušmáhttu davviguovlluid birra, davviguovlluid várás ja davviguovlluin </em></p>
<p><em type="italic">Bohtosat: </em>´´´ </p>
<p>Mearkkašahtti áŋgiruššan dálkkádat- ja birasdutkamis. Fram-guovddáš Romssa gávpogis – riikkaidgaskasaš dásis dálkkádaga ja birasdutkama njunušguovddáš, masa gullá ee. Norgga buollainstituhta máhttoguovddáš mii lea jieŋaid, dálkkádaga ja ekovuogádagaid (ICE) várás. Framguovddáš rahppojuvvui jagi 2010, ja das leat dál 19 lahttoásahusa. Dat barget ovttasráđiid viđa vuoruhuvvon dutkansuorggis main leat sullii 500 bargosaji. ´´´</p>
<p>Jahkásaš mijonsturrosaš juolludeamit mat galget deavdit máhttováilliid hástalusaid čoavddedettiin, ja geavahan dihtii ávkin davviguovlluid vejolašvuođaid. Barents 2020 nammasaš doarjjaortnet ásahuvvui jagi 2006. Dan rájis go vuosttamuš máksu dahkkojuvvui jagi 2007, gitta jahkái 2012 leat juolluduvvon buohkanassii 26</p>
<p>Oljolenssa geahččaleapmi</p>
<p>GO</p>
<p>VV</p>
<p>A: NORLENSE27303 miljon ruvnnu oktiibuot 56 prošektii.´´´</p>
<p>Ođđa buolladutkanprográmma mii gullá Norgga dutkanráđđái, ásahuvvui jagi 2011, ja dasa leat juolluduvvon 45 miljon ruvnnu.´´´</p>
<p>Norga lei duogábealde áŋgirušši ásahan dihtii máilmmi stuorámus buolladutkanprográmma, International Polar Year (IPY) (2007-2009). Stuorradiggi juolludii 330 miljon ruvnnu Norgii IPY vuollásaš áŋgiruššin, ja dása gullet 27 norgalaš dutkanprošeavtta ja dutkanmátki G.O. Sars nammasaš dutkanskiippain Máttajiekŋaáhpái. ´´´</p>
<p>Geopolitikk i nord ja Asia’s role in the High North nammasaš dutkanprográmmat leat ásahuvvon Norgga dutkanráđi olis, ja daidda lea doarjja juolluduvvon Barents 2020 doarjjaortnegis, ovddibui 28 miljon ruvnnu viđa jahkái ja maŋibui 15 miljon ruvnnu golmma jahkái.´´´</p>
<p>Viiddiduvvon oahpahus- ja dutkanovttasbargu Ruoššain, Kánadain ja USAin, ee. 196 davviguovlostipeanddain ásaheami rájis mii lei jagi 2007. ´´´</p>
<p>Čuovvoleapmi mii galgá aktiivvalaččat doarjut bargo- ja ealáhusorganisašuvnnaid ja oahpahus- ja dutkanásahusaid, vai lea vejolaš buoridit máhtu daid hástalusaid ja vejolašvuođaid birra mat leat davvin. ´´´</p>
<p>Nana davvinorgalaš fierpmádagat leat ásahuvvon go riikkaoasi ásahusat leat eambbo lahkalagaid álgán oavttasráđiid bargat bajimus SAK-politihka oktavuođas. (SAK mearkkaša ovttasbarggu, bargojuogu, guovddušteami).´´´</p>
<p>Dutkama vástesaš fápmočohkken ásahettiin guvllolaš dutkanfoanddaid ortnega. Davvi-Norgga foandaguovlu lea vuoruhan prošeavttaid dálkkádatheivehallama suorggis, guvllolaš buorredilálašvuođa ovddideami suorggis ja rádjarásttideaddji guvllolaš ovddideami suorggis. ´´´</p>
<p>Máhttoguovddážiid ovddideapmi Svalbárddas, ee. nannedettiin dutkama siskkáldas struktuvrra ja Svalbárdda universitehtaguovddáža (UNIS) oahpahannávccaid. Romssa universitehta ja Nordlándda universitehta oahpposadjelohku lea lassánan jagi 2009 ja jagi 2011.´´´</p>
<p>Olahusa dahkki riikkaidgaskasaš dutkandoaimmat Svalbárddas. Logi riikkas leat dutkanstašuvnnat Ođđa-Ålesunddas, ja lagabui bealli UNISa studeanttain leat olgoriikkaid stáhtalahtut. ´´´</p>
<p>Norga lea álggahan áidnalunddot eanadárkonguovddáža ásaheami Svalbárddas (SIOS – Svalbard Integrated Arctic Earth Observing System) mas sullii 20 riikka leat mielde.</p>
<p><em type="italic">Vuoruhusat ovddas guvlui: </em>´´´ </p>
<p>Ovddidit ain eambbo máhttobirrasiid mat leat Fram-guovddážis Romssa gávpogis, vai guovddáža birrasat ain galget leat riikkaidgaskasaš njunnoša dásis das mii guoská davviguovlluid dálkádaga ja birrasiid dutkamii.´´´</p>
<p>Ráđđehus áigu háhkat ođđa jiekŋasmoarri dutkanskiippa, man ruovttuhámman lea Romssa gávpot. Goas dat galgá čađahuvvon, dan ráđđehus mearrida maŋŋá. ´´´</p>
<p>Buoridit davvinorgalaš máhttobirrasiid searvama, nu ahte unnimusat 50 % doarjjaruđain maid Barents-2020 ortnet juohká, galget juolluduvvot dakkár prošeavttaide main davvinorgalaš máhttobirrasat leat mielde. ´´´</p>
<p>Dahkat álgaga dasa ahte kártejuvvojit norgalaš máhttobirrasiid návccat davviguovlluide guoski oahpahusas ja dutkamis, vai lea vejolaš oaččuhit áigái ain eambbo ovttasbarggu, eambbo oktiiheivehallama ja buoret bargojuogu mat sihkkarastet alla dási ja buori resursageavaheami. ´´´</p>
<p>Dutkan ja alit oahpahus galget ain leat Norgga doaimmaid vuođđogeađgi Svalbárddas.28 <em type="bold">2. Ráđđehus áigu čuoččuhit mearridanválddi ja hálddašit válddi davvin jáhkehahtti, spiekaskeahtes ja ovddalgihtii árvidahtti vuogi mielde. </em></p>
<p><em type="italic">Bohtosat: </em>´´´ </p>
<p>Suodjalusa fápmočoahkki lea sirdojuvvon davás, ee. sirddedettiin Suodjalusa Operatiiva Váldoguovddáža Stavangeris Bodedjui, ásahettiin Riddogeahču váldoguovddáža Suortái ođđajagemánu 1. b. 2012. ´´´</p>
<p>Ráđđehus lea nannen riikka mearridanválddi ja váldehálddašeami návccaid davvin go lea lasihan operatiiva doaimmaidis davvin. ´´´</p>
<p>Háhkan vihtta ođđa fregáhta mat buoridit Norgga návccaid hálddašit stuorra mearraguovlluid davvin.´´´</p>
<p>Riddogeahču skiipačoahkádus lea ođasmahttojuvvon go leat ostojuvvon ođđaáigásaš máŋggadoaimmat skiippat. Erenoamážit leat gozihannávccat ja sirdilannávccat buoriduvvon. Dát návccat buoriduvvojit ain eambbo go váldojuvvojit atnui NH-90 nammasaš helikopterat dain skiippain mat leat huksejuvvon helikopteriid dolvvodeami várás. ´´´</p>
<p>Šihttojuvvon soahpamuš Islánddain dorvvolašvuođa ja suodjalus- ja válbmoovttasbarggu birra (2007), masa gullet guovdilis oassin nannejuvvon ohcan- ja gádjunbálvalusat, siviila válbmu ja suodjaluslunddot doaimmat. ´´´</p>
<p>Ásahuvvon leat viiddis fágamiliteara gaskavuođat davvin. Čađahuvvon leat Norgga ja Ruošša oktasaš soahteveagalaš mearrahárjehallamat jagi 2010 ja jagi 2011, nugohčoduvvon Pomor-hárjehallamat.</p>
<p><em type="italic">Vuoruhusat ovddas guvlui: </em>´´´ </p>
<p>Suodjalusa helikopterbiras Beardogoržžis galgá ain eambbo ovddiduvvot go maritiibma helikopternávccat guovdduštuvvojit girdistašuvdnii. ´´´</p>
<p>Ovddidit ain eambbo hárjehallandoaimmaid lihtolaččaiguin davvin, muhto maiddái eará dehálaš ovttasbargoriikkaiguin. ´´´</p>
<p>Plánejuvvojit lassehárjehallandoaimmat Soahteveagas jagi 2011 ja jagi 2012. Dáin doaimmain eatnašat čađahuvvojit davvin. ´´´</p>
<p>Riddogeahčču áigu vuoruhit mearraguovlluid davvin, ja doaimmat dain mearraguovlluin leat jagi 2011 ja jagi 2012 plánejuvvon bistit lagabui 2500 patrulljajándora jahkái.´´´</p>
<p>Riddoeskádra (fregáhta, Skjold-luohkkásaš skiippat, miidnačorgenskiippaid, čázevuolfatnasiid) johtindoaimmat davvin galget lassánit jeavddalaččat dađistaga go ođđa skiippat váldojuvvojit atnui. Plána lea lasihit guovttegeardásaččat fatnasiid johtinjándoriid jagi 2008 rájis gitta jagi 2012 rádjai. ´´´</p>
<p>Joatkit NH 90-helikopteriid atnui váldima. ´´´</p>
<p>Álggahit jagi 2012 guovtti ođđa rádjastašuvnna huksemiid rádjageahču várás Norgga-Ruošša rájás. ´´´</p>
<p>Viiddidit soahteveagalaš ovttasbarggu Ruoššain. <em type="bold">3. Ráđđehus dáhttu ahte Norga galgá leat davviguovlluid birrasiid ja luondduváriid njunušhálddašeaddji </em></p>
<p><em type="italic">Bohtosat: </em>´´´ </p>
<p>Norgga ábi hálddašanplána lea ráhkaduvvon ja Barents-ábi ja Lofuohta olggobeallásaš mearraguovlluid mariidna birrasiid vástesaš hálddašanplána lea ođasmahttojuvvon. Háldda šanplánat gohccáhit riikkaidgaskasaš beroštumi ja leat mielde nannemin resursahálddašeami čalmmusteami davvin. ´´´</p>
<p>Jan Mayen oktan territorialaš mearraguovlluiguin lea ráfáidahttojuvvon suodjaluvvon luodduguovlun, ja viiddiduvvon lea Guovžžasullo suodjaluvvon luondduguovlu gitta territoriarádjái mii lea 12 mearramiilla gáttis eret. ´´´</p>
<p>Čađahan gildosa johtimis Svalbárdda suodjaluvvon guovlluin dakkár skiippaiguin main lea lossa buŋkerolju. ´´´</p>
<p>Bidjan ovdan ja dohkkehan ođđa lága luonddušláddjiivuođa hálddašeami birra. 29´´´</p>
<p>Kárten 53 000 km2 mearrabotnis geavahettiin MAREANO-prográmma hálddašanplána guovllus mii lea Barents-ábi ja Lofuohta olggobeallásaš guovlluid várás. ´´´</p>
<p>Joatkán áŋgiruššama dutkat mo dálkkádatčuovvumušat váikkuhit guollemáddodagaide, ekovuogádagaide ja akvakultuvrii (mearradoallokultuvrii), ee. dakkár sierra prográmma rámaid siskkobealde mii čađahuvvo Áhpedutkaninstituhta namas. ´´´</p>
<p>Eambbo áŋgiruššan máhttui ja luođus ealli mariidna resurssaid hálddašeapmái sierranas ásahusaid gaskasaš viidát mearriduvvon ovttasbargoprográmmaid rámaid siskkobealde. ´´´</p>
<p>Ráhkadan Barents-ábis oktasaš norgalaš-ruoššalaš birasdilleraportta ja álggahan barggu Barents-ábi oktasaš norgalaš-ruoššalaš birasgozihemiin.</p>
<p><em type="italic">Vuoruhusat ain ovddas guvlui: </em>´´´ </p>
<p>Čuovvolit riikkalaš ulbmiliid ja riikkaidgaskasaš geatnegasvuođaid dálkkádat- ja birassuorggis ja ain boahtteáiggige bidjat alla biras- ja dorvolašvuođastandárddaid vuođđun dakkár ealáhusdoaimmaide main lea ovddalgihtii-várrugasvuođaprinsihppa, buohkanas čuohcimat, luonddušláddjiivuođalága mearrádusat, mat celket ahte luonddugeavaheapmi ja gáhtten galget leat ceavzilat, ja vel svalbárdabirasláhka. ´´´</p>
<p>Leat ovddasmanni riika das mii guoská mearraguovlluid ollislaš ja ekovuogádatvuđot hálddašeapmái, ja bargat dan ovdii ahte buot riikkat main leat mearraguovllut mat rájáiduvvet Norgga mearraguovlluide, ráhkadit ollislaš hálddašanplánaid. ´´´</p>
<p>Bargat dan ovdii ahte dálkkádahkii heivehallamat šaddet Árktalaš ráđi ja davviguovlluid eará ovttasbargoforaid guovdilis fáddán, ja dange ovdii ahte ráhkaduvvojit árktalaš dálkkádaga várás heivehallanstrategiijat mat devdet hástalusaide biddjojuvvon gáibádusaid. ´´´</p>
<p>Oaččuhit áigái ulbmiláiggalaš máilmmiviidosaš ja guvllolaš ovttasbarggu mii galggašii dáhkidit erenoamáš hearkkes guovlluid ja šlájaid gáhttema. ´´´</p>
<p>Bargat dan ovdii ahte davviguovlluid oanehisáigásaš nuoskkideaddjiid mirkkoluoitimat geahpeduvvojit. ´´´</p>
<p>Bargat dan ovdii ahte máhttu davi dálkkádatnuppástusaid birra ollá riikkaidgaskasaš dálkkádatšiehtadalliid rádjai ja váldojuvvo vuhtii sin vuoruhusain. ´´´</p>
<p>Nannet áhpebirasovttasbarggu Ruoššain ásahan dihtii ollislaš norgalašruoššalaš birasgozihanprográmma Barents-ábi várás. ´´´</p>
<p>Atnit áigumuššan kártet Lofuohta-Barents-ábi mearrabotni ovdal jagi 2020 loahpa. ´´´</p>
<p>Bargat ovttasráđiid Suomain dakkár doaibmabijuiguin mat gusket ceavzilis guolásteapmái ja Deanu čázádaga hearkkes luossamáddodagaide. <em type="bold">4. Ráđđehus áigu nannet goziheami, válmmu ja mearradorvvolašvuođa davi mearraguovlluin </em></p>
<p><em type="italic">Bohtosat: </em>´´´ </p>
<p>Ásahan Várggáin trafihkkaguovddáža jagi 2010, mii maid lea riikkalaš máhttoguovddáš mearradorvvolašvuođa, oljoválmmu ja goziheami várás.´´´</p>
<p>Oljoválmmu nana buorideapmi stáhtalaš oljovahátgáhttenávdnasiid systemáhtalaš molsumiin jagi 2006 maŋŋá. ´´´<span type="quote">«Barents-áhpi šearpmas»</span>: Riddolágádus válmmašta gozihan- ja diehtojuohkinvuogádaga ásaheami, man namma lea <span type="quote">”BarentsWatch”</span>, man ulbmil lea buktit áigái luohtehahtti bálvalusaid almmolaš ja bođolaš (priváhta) geavaheaddjiid dárbbuid mielde. ´´´</p>
<p>Norga lea duogábealde oaččuheamen áigái vuosttamuš álbmotrievttálaččat geatnegas soahpamuša maid Árktalaš ráđđi lea ráhkadan ohcama ja gádjuma várás Árktisis, ja maid ministtarráđđi vuolláičálii Nuuk gávpogis miessemánus 2011. Soahpamuš buktá čielgasa juohke riikka geográfalaš ovddasvástádusa suorggis.30</p>
<p>Arctic Princess ládde káijii Muolkkuin</p>
<p>GO</p>
<p>VV</p>
<p>A: HEL</p>
<p>GE HANSEN/S</p>
<p>TA</p>
<p>TOIL31</p>
<p><em type="italic">Vuoruhusat ain ovddas guvlui: </em>´´´ </p>
<p>Bidjat johtui ja ovddidit BarentsWatch jagi 2012 rabas oasi, ja bargat joatkevaččat gittaosiin lagaš ovttasráđiid etáhtaiguin main lea operatiiva ovddasvástádus mearas. Rabas doaibma- ja ovddidanorganisašuvnna báiki galgá leat Romssa gávpot. ´´´</p>
<p>Leat duogábealde oaččuheamen áigái geatnegahtti njuolggadusaid skiippaid várás mat johtet buollamearas (nugohčoduvvon Buollakoda), namalassii ONa mearrajohtalusorganisašuvnna (IMO) bokte. ´´´</p>
<p>Ovddidit oljoválmmu.´´´</p>
<p>Leat duogábealde nannemin oljoválmmu guvllolaš ovttasbarggu Árktalaš ráđi bokte.´´´</p>
<p>Nannet mearradorvvolašvuođa: - Bidjat johtui dálkerádara mii lea</p>
<p>Geanjis Várnjárggas. - Svalbárdii lea árvaluvvon mearraofelašbálvalus.´´´</p>
<p>Buoret lahkaleahkámuš: - Joatkit barggu gádjunhelikopteriid háhkamiin dainna ulbmiliin ahte dat galget leat doaibmanválbmasat ovdal jagi 2020 loahpa.´´´</p>
<p>Nannet Svalbárdda doaibmannávccaid: - Sysselmánne helikopterbálvalusas galget jagi 2014 rájis leat guokte stuorra helikoptera, ja buoret geargatvuohta.´´´</p>
<p>Buorre gearggusvuohta: - Joatkit barggu mii galgá buoridit mearradorvvolašvuođa ja válmmu davviguovlluid fáhkkadis nuoskkideami vuostá.´´´</p>
<p>Buoret máhttu: - Mearrakártema joatkit guovllu dutkama ja fievrrideami vuoruhuvvon dárbbuid vuođul, ee. buolabirrasaš mearrakártema ovttasbarggu bokte. <em type="bold">5. Ráđđehus áigu nannet ja viiddidit ovttasbarggu Ruoššain </em></p>
<p><em type="italic">Bohtosat: </em>´´´ </p>
<p>Šiehtadan historjjálaš soahpamuša Ruoššain maritiibma ráddjehusaid birra Barents-ábis ja Buollaábis 40 jagi guhkkosaš šiehtadallamiid maŋŋá. Rádjalinnjá mearrideapmi lea ulbmilolahus ja rahpá ođđa ovttasbarganvejolašvuođaid. Norggas ja Ruoššas lea dál eanarádjá mii lea jagi 1826 rájis, ja mearrarádjá mii lea jagi 2011 rájis.´´´</p>
<p>Eambbo gávppašeapmi 13,6 miljárdda ruvnnu rájis jagi 2005 gitta 17 miljárdda ruvnnu rádjai jagi 2010. ´´´</p>
<p>Erenoamáš stuorra lassáneapmi rádjarasttideami oktavuođas. Storskográdjastašuvnna rádjarasttidemiid lohku lea sturron 8000 olbmo rájis jagi 1990 gitta 107 000 olbmo rádjai jagi 2005, ja jagi 2011 lohku orru šaddamin 190 000. ´´´</p>
<p>Hearkkes álggu rájis ekonomalaš ovttasbargu lea lassánan davvin dovdan láhkai; 40 norgalaš fitnodaga leat vuođđuduvvon Murmánskka gávpogii. ´´´</p>
<p>Rahpan ođđasis honorára generalkonsuláhta Arháŋgelskii čakčamánus 2010.´´´</p>
<p>Nannen Norgga diplomáhtalaš lahkaleahkámuša Ruoššas olgoriikabálvalusa resurssaid ođđasis vuoruhemiin. ´´´</p>
<p>Lohppii šiehtallojuvvon soahpamuš rádjaássiduođaštusa birra, mii álkkásmahttá sidjiide guđet orrot lahka norgalaš-ruoššalaš rájá beassat doallat oktavuođaid rastá rájá.´´´</p>
<p>Strategalaš energiijabargoguoibmevuohta mii lea ásahuvvon viiddis energiijadivaštallama bokte Ruoššáin mii siskkilda ráddjehussoahpamuša vejolaš rádjarasttidangávdnosiid.´´´</p>
<p>Ásahuvvon lea viiddis fágamiliteara gaskavuohta davvin. Čađahuvvon leat oktasaš maritiibma hárjehusat Norgga ja Ruošša gaskkas jagi 2010 ja jagi 2011, nugohčoduvvon Pomorhárjehusat. ´´´</p>
<p>Čađahuvvon leat mearkkašahtti geahpedusat ealáhusdoaimmaide ja eanaš olbmuide guđet ledje rádjalagaš ovttasbarggus Ruoššain, ee. oahppameahttun bargiid bargolobi ja álkkásmahttojuvvon visageavahallamiin (Pomorvisum).32´´´</p>
<p>Barents-čállingotti rádjarasttideaddji prošeavttat (3200 prošeavtta jagi 1993 rájis) leat leamaš mielde nannemin álbmogis-álbmogii ovttasbarggu Ruoššain. ´´´</p>
<p>Nannejuvvon norgalaš-ruoššalaš ovttasbargu ee. oahpahusa, birasgáhttema, dearvvasvuođa, guolastushálddašeami ja ealáhuseallima surggiin. ´´´</p>
<p>Dorjon norgalaš guolástusorganisašuvnnaid ovttasbarggu ja divaštallama Ruošša guoibmeorganisašuvnnaiguin. ´´´</p>
<p>Atomovttasbargu: Norga lea leamaš mielde billisteamen 5 boarásmuvvan Ruošša atom-čázevuolfatnasa. Buot stuorra 180 radioaktiiva gáldu sadjái mat leat mearračuovgatoartnain davvioarjji Ruoššas, leat dál biddjojuvvon beaivvášseallapanelat. ´´´</p>
<p>Ruošša studeanttaid lohku lea ollu sturron Norggas – 526 logu rájis jagi 2005 gitta 1 175 logu rádjai jagi 2010. ´´´</p>
<p>Šihttojuvvon soahpamuš (MoU) Máhttodepartemeantta ja Ruošša oahpahus- ja dieđaministeria gaskkas alit oahpahusa suorggis. ´´´</p>
<p>Nannejuvvon lea Ruoššain birasgáhttenovttasbargu das mii guoská ollislaš mearrahálddašeapmái, luonddušláddjiivuhtii ja birasgoziheapmái rádjaguovlluin, ja birasmirkkuid gieđahallamii. ´´´</p>
<p>Ásahuvvon lea viiddis dearvvasvuođalaš ovttasbargu, ee. njoammu dávddaid hárrái, primára ja erenoamáš áššedovdiid bálvalusaid oktiiordnema hárrái ja dearvvas eallindábiid hárrái. ´´´</p>
<p>Ásahuvvon lea viiiddis ovttasbargu davviguovlluid váravuloš mánáid, nuoraid ja bearrašiid várás ee. multilaterála mánáidprográmma bokte, man namma lea <em type="italic">Children and Youth at Risk in the Barents Region (CYAR) </em>. </p>
<p><em type="italic">Vuoruhusat ain ovddas guvlui: </em>´´´ </p>
<p>Ráđđehus doarju Storskog rádjastašuvnna ođđa huksema, mii lea Mátta-Várjjagis. Ráđđehus áigu maŋŋá mearridit čađahanáiggi. ´´´</p>
<p>Lasihit Storskog nammasaš rádjabearráigeahču stašuvnna návccaid hohpolaš doaibmabijuiguin dálvet 2011/2012, ja dasa gullet maiddái eanet sisamanni ja olggosmanni fiillaid ja dárkkistanluvkkat, elektrovnnalaš pássadárkkistanrusttegiid atnuiváldin, ja giellaoahpahus. Árvaluvvon lea lasihit politiijaid logu Storskog rádjastašuvnnas jagi 2012.´´´</p>
<p>Ráđđehus áigu geahčadit visageavada ja njuolggadusaid, ja áigumuš lea dán stuorradiggeáigodagas álggahit Schengen-ovttasbarggu rámaid siskkobealde eanet geahpedusaid Norgga visageavadis Ruošša stáhtalahtuid várás.´´´</p>
<p>Ráđđehus áigu álggahit rádjaássiduođaštusortnega jagi 2012 ovddit oasis. ´´´</p>
<p>Joatkit viggamušaidis váikkuhit nu, ahte Guoládagas Beahcánguovllu nihkkelbuvttadeamis eai luitojuvvo nu stuorra hivvodagat nuoskkideaddji ávdnasat lundui. ´´´</p>
<p>Čuovvolit daid ollu konkrehta áŋgiruššamiid mat leat Rádjalagaš ovttasbarggu oktasašjulggaštusas ja Bargoplána mii čájeha mo galgat nannet Norgga-Ruošša rádjarasttideaddji ovttasbarggu áigodagas 2011–2015. ´´´</p>
<p>Bidjat ovdan strategiija dan ealáhusovttasbargui mii lea Ruoššain jagi 2012. ´´´</p>
<p>Bargat eambbo dan ovdii ahte Norgga ja Ruošša bargit álkibut sáhttet bargat nuppi riikkas. <em type="bold">6. Ráđđehus áigu nannet ja viiddidit ovttasbarggu eará árktalaš riikkaiguin ja dávjudit gulahallamiid eará oasálaččaiguin geaiguin mis leat oktasaš beroštumit Árktisis </em></p>
<p><em type="italic">Bohtosat </em>´´´ </p>
<p>Iežas davviguovlodiplomatiijain Norga lea leamaš mielde váikkuheamen dasa, ahte olgoriikkat leat buorebut fuomášan ja ádden ovdáneami davvin. ´´´</p>
<p>Norga lea nannen iežas sajádaga guovdilis eaktudeaddjin davviguovlluin. ´´´</p>
<p>Ásahuvvon leat viidát gokči davviguovlogulahallamat Árktalaš ráđi lahttoriikkaiguin, ja čađahuvvon leat 33energiijadeattuheaddji gulahallamat Duiskkain, Ránskkain, Stuorrabritánniain, Espánnjain. Puolain, Hollánddain ja Itáliain. ´´´</p>
<p>Norga lea álggahan gulahallamiid ásialaš riikkaiguin (Kiinnáin, Japánain, Mátta-Koreain) áššiid birra mat gusket davviguovlluide. ´´´</p>
<p>Norga lea dahkan ovttasbargansoahpamuša Islánddain davviguovlluide guoski dutkama birra, ja lea ásahan golmmajahkásaš guosseprofessoráhta Akureyri nammasaš sullo universitehtii. ´´´</p>
<p>Norga bisuha dávjjes ja oktilis okatvuođa EUa orgánaide davviguovloovdáneami birra.´´´</p>
<p>Norga lea dahkan ovttasbarganáigumuša Ruonáeatnama riikkastivrrain (Naalakkersuisut).</p>
<p><em type="italic">Vuoruhusat ain ovddas guvlui: </em>´´´ </p>
<p>Leat mielde hábmemin áššeortnega ja ovddidit Norgga oaiviliid ja beroštusaid davviguovlluin ja Árktisis. ´´´</p>
<p>Ásahit oktiiheivehallanfora maid olgoriikaministtar jođiha ja mas leat mielde Nordlándda, Romssa ja Finnmárkku fylkkaráđđejođiheaddjit, ja sámediggepresideanta, vai sáhttet lonohallat dieđuid ja nannet vejolašvuođaid čađahit stuorát prošeavttaid. ´´´</p>
<p>Joatkit dáláš gulahallamiid main galgá leat deaddun ovddidit konkrehta ovttasbarganprošeavttaid eará riikkaiguin. ´´´</p>
<p>Dahkat soahpamuša Stuorrabritánniain ovttas nannet buolladutkama ja kulturmuittuid. ´´´</p>
<p>Dávjudit gulahallamiid riikkaiguin/ organisašuvnnaiguin mat ohcet bissovaš dárkonsajádaga Árktalaš ráđis (Kiinnáin, Japánain, Mátta-Koreain, Itáliain, Eurohpa-kommišuvnnain).´´´</p>
<p>Nannet konkrehta ovttasbarggu Davvi-Ruoŧain ja Davvi-Suomain. <em type="bold">7. Ráđđehus áigu nannet ovttasbarggu Árktalaš ráđis ja dakkár guvllolaš forain go Barents-ovttasbarggus ja Davi dimenšuvnnas </em></p>
<p><em type="italic">Bohtosat: </em>´´´ </p>
<p>Árktalaš ráđi bissovaš čállingoddi ásahuvvo Romssa gávpogii ovdal jagi 2013. Dat nanne ovttasbarggu Árktalaš ráđis ja Norgga sajádaga árktalaš ovttasbarggus ja politihkkahábmemis. ´´´</p>
<p>Vuosttamuš juridihkalaččat geatnegahtti soahpamuš leat Árktalaš ráđi lahttoriikkat dahkan (namalassii Soahpamuš ohcama ja gádjuma birra árktalaš guovlluin).´´´</p>
<p>Árktalaš ráđi máilmmiviidosaš rolla lea nannejuvvon danngo leat mearriduvvon eavttut dasa mo dohkkehit ođđa bissovaš dárkojeaddjiid. ´´´</p>
<p>Doaibmaguoibmevuohta lea ásahuvvon birrasiid, dearvvasvuođa, fievrrádusa ja logistihka suorggis, ja vel kultuvrasuorggisge, Davi dimenšuvnna bokte (ovttasbargu EUa, Islándda, Norgga ja Ruošša gaskkas).</p>
<p><em type="italic">Vuoruhusat ain ovddas guvlui: </em>´´´ </p>
<p>Norga áigu leat ovddasduvdi mii nanne Árktalaš ráđi, ja bargat dan ovdii ahte šaddá eambbo geatnegahtti ovttasbargu lahtuiguin ja dárkojeaddjiiguin áššáigullevaš surggiin.´´´</p>
<p>Šiehtadallat oažžut áigái árktalaš oljogáhttenreaiddu ja raportet man guhkás dát bargu lea joavdan Árktalaš ráđi ministtarčoahkkimis jagi 2013. ´´´</p>
<p>Bargat dan ovdii ahte eanet riikkat dohkkehuvvojit bissovaš dárkojeaddjin Árktalaš ráđđái. ´´´</p>
<p>Ovddidit ain eambbo Barentsovttasbarggu go Norga lea ovdagoddi Barents-ráđis 2011-2013. Váldovuoruhus lea máhtuid vuođul ovddidit Barents-guovllu hutkás ja birrasavuhtiiváldi resursaguovlun. ´´´</p>
<p>Ráhkadit ođđa ja áigáiheivehuvvon politihkalaš julggaštusa Barentsovttasbarggu 20-jagi ávvudeapmái mii lea jagi 2013, ja mearridit joatkevaš ovttasbarggu váldolinnjáid. ´´´</p>
<p>Bargat dan ovdii vai sierranas guvllolaš ovttasbarganforat sáhttet buorebut oktiiheivehit doaimmaideaset ja oažžut áigái buoret ovttasdoaibmama. ´´´</p>
<p>Bargat dan ovdii ahte árktalaš ovttasbarggu parlamentáralaš bealli nanusmuvvá.34</p>
<p>Norgga AISSat-1 buorida davviguovlluid maritiibma doaimmaid goziheami</p>
<p>GO</p>
<p>VV</p>
<p>A: FFI/NASA/NORSK ROMSENTER/NYHET</p>
<p>SGRAFIKK.NO35 <em type="bold">8. Ráđđehus áigu joatkit áhperievtti čađahanbarggu, ja ovddidit standárddaid ja njuolggadusaid áššáigullevaš surggiin </em></p>
<p><em type="italic">Bohtosat: </em>´´´ </p>
<p>Norga lea árjjalaš davviguovlodilomatiijainis leamaš mielde oaččuheamen áigái ovttamielalašvuođa das, ahte ONa áhperiektekonvenšuvdna galgá leat Buollameara bajimuš rievttálaš rápmahuksehus. ´´´</p>
<p>Buollameara riddostáhtaid vuosttamuš ovttamielalašvuohta bođii ovdan čoahkkimis mii lei Oslos golggotmánus jagi 2007. ´´´</p>
<p>Dorjon Ilulissat-julggaštusa (2008) mii nanne ahte Buollameara vihtta riddostáhta (Kánada, Danmárku, Ruošša, USA ja Norga) dohkkehit áhperievtti riikkalaš doaibmabijuid ja ovttasbargguid ráhpmahuksehussan Buollamearas. ´´´</p>
<p>Loahpalaččat lea čielggaduvvon man guhkás nannánjuolgi ollá. Norga lea vuosttamuš árktalaš riikan vuostáiváldán Nannánjuolgekommišuvnna rávvagiid. ´´´</p>
<p>Ráddjensoahpamuš mii lea Ruoššain, fámuiduvai suoidnemánu 7. beaivvi 2011.</p>
<p><em type="italic">Vuoruhusat ain ovddas guvlui: </em>´´´ </p>
<p>Ráđđehus áigu joatkit barggus vai áhperiekti čađahuvvo ollásit, ja áigu aktiiva diplomatiijain leat mielde doarjumin, vai eanebut gudnejahttet ja dohkkehit áhperievtti vuođđojurdagiid. ´´´</p>
<p>Doarjut dan, ahte geatnegahtti gáibádusat mearriduvvojit skiippaid ja maritiibma doaimmaid várás mat leat árktalaš mearraguovlluin, namalassii dainna lágiin ahte ONa mearrajohtalusorganisašuvdna (IMO) ásaha buollakoda. <em type="bold">9. Ráđđehus áigu láhčit dili nu, ahte ceavzilis guolástus- ja mearradoalloealáhusat ovdánit davvin </em></p>
<p><em type="italic">Bohtosat: </em>´´´ </p>
<p>Ožžon heaittiheapmái viiddis lobihis guolástemiid bures lihkostuvvan ovttasbargguin Ruoššain, mas ovttasráđiid leat vuostálastán lobihis, dieđitkeahtes ja stivrekeahtes guolástusa Barents-ábis (UUU-guolástusa). Jagi 2009 ja jagi 2010 ii leat boahtán dihtosii lobihis dorske- ja diksobivdu. ´´´</p>
<p>Almmuhan riikkalaš strategiija mariidna bioprospektema várás jagi 2009. Ráđđehus áigu ulbmálaš áŋgiruššamiin mariidna bioprospektema ávkin bidjat vuođu ođđa árvobuvttadeapmái. ´´´</p>
<p>Ráđđehus lea leamaš mielde doarjumin dorskešaddadanstašuvnna ásaheami, mearradoallostašuvnna ásaheami ja guolledávddaid dutkanstašuvnna ásaheami Romssa gávpoga lagaš guvlui, ja riikkalaš sálašvuđot akvakultuvrra guovddáža ásaheami Nofima oktavuođas Romssa gávpogis.</p>
<p><em type="italic">Vuoruhusat ain ovddas guvlui: </em>´´´ </p>
<p>Joatkit ja ovddidit Norgga ja Ruošša buori ovttasbarggu Barents-ábi guollemáddodagaid hálddašeamis, ja bargat dan ovdii ahte ovttasbargu eará riikkaiguin ja ovttastumiiguin ovddiduvvo, vai hálddašeapmi buorrána ain eambbo. ´´´</p>
<p>Movttiidahttit ain buoret heivehallamiidda ja hutkás doaimmaide mearraborramušealáhusas. ´´´</p>
<p>Láhčit dilálašvuođa nu, ahte mearradoallu šaddá ovdánit Davvi-Norggas dohkálaš biraslaš rámaid siskkobealde. ´´´</p>
<p>Buoridit máhtu mearraborramušealáhusas ja oaččuhit eanebuid álgit ealáhussii bargui. ´´´</p>
<p>Čuovvolit riikkalaš strategiija mii lea mariidna biospektema várás. ´´´</p>
<p>Bidjat eanet návccaid gozihit vieris ávdnasiid guliin mat leat mearraguovlluin davvin, ja guollebiebmanealáhusas. ´´´</p>
<p>Joatkit dorskešaddadanprográmma mii čađahuvvo Nofima oktavuođas.36 <em type="bold">10. Ráđđehus áigu láhčit dili nu, ahte petrolearesurssat mat leat davvin geavahuvvojit dohkálaš vuogi mielde </em></p>
<p><em type="italic">Bohtosat: </em>´´´ </p>
<p>Petroleadoaibma lea davvin ovddiduvvon nu ollu go ii goassege ovdal, ja ođđa guovllut leat rahppojuvvon oljoohcama várás. Doaimma rámat leat čilgejuvvon Petroleadieđáhusas ja Barents-ábi ja Lofuohta ođasmahttojuvvon hálddašanplánas. ´´´</p>
<p>Álggahan geologalaš kártema guovllus mii lea oarjjabealde Norgga ja Ruošša ođđa rádjalinnjá. ´´´</p>
<p>Álggahan Jan Mayena várás oljodutkamiid rahpama/ váikkuhusčielggadeami. Álggahan seismihkalaš iskkademiid. ´´´</p>
<p>Kárten mat hámmaniid Nuorta-Finnmárkkus heivejit vejolaš oljobásabáikádeapmái. Máŋga hámmana leat árvvoštallojuvvon, muhto dáláš hámmaniin duššefal Girkonjárgga hámman ollašuhttá daid gáibádusaid mat biddjojuvvojit stuorát gáddáifievrridanráhkadusaide ja petrolearáhkadusaide.</p>
<p><em type="italic">Vuoruhusat ain ovddas guvlui: </em>´´´ </p>
<p>Láhčit dilálašvuođaid, nu ahte Norgga oasis Barents-ábi máttit oasis sáhttá lassánit petroleadoaibma, ee. álggahettiin váikkuhusčielggadeami petrolealága vuođul dainna ulbmiliin ahte galget sáhttit juohkit bohkanlobiid ovddeš riidduvuloš oasis mii lea Norgga ja Ruošša rádjalinnjá oarjjabealde</p>
<p>Barents-ábi máttit oasis (74°30’ N máttabealde).´´´</p>
<p>Dainna eavttuin ahte váikkuhusčielggadeapmi addá dasa vuođu, de ráđđehus áigu bidjat ovdan stuorradiggedieđáhusa mii árvala rahpat dáid guovlluid petroleadoibmii. ´´´</p>
<p>Viežžat dieđuid petroleadoaimma váikkuhusaid birra Nordlánda IV, V, VI, VII ja Romsa II nammasaš rabakeahtes osiin ja čađahit geologalaš kártema Nordlánda IV rabahis osiin. ´´´</p>
<p>Láhčit dilálašvuođaid nu, ahte eanet doaimmat sáhttet ovddidit buoret máhttobirrasiid, eanet bargosajiid ja buriid lasseváikkuhusaid Davvi-Norgii. ´´´</p>
<p>Sihkkarastit ahte ođđa gávdnosat buktet nu ollu árvvuid servodahkii go vejolaš, ja láhčit dilálašvuođaid positiiva báikkálaš ja guvllolaš lasseváikkuhusaide. ´´´</p>
<p>Doarjut máhtuid ja ovttasbarggu ovdáneami, vai norgalaš birrasat sáhttet searvat daidda doaimmaide mat jáhku mielde álggahuvvojit maiddái earáge riikkaid nannánjulggiin davviguovlluin. ´´´</p>
<p>Ođđa gávdnosiid vuođul árvvoštallat man vejolaš lea gánnáhemiin gássa geavahit gáttis ja mo siskkáldas struktuvrra lea vejolaš ovddidit.´´´</p>
<p>Doarjut fidnosuorgestandárddaid ovddideami mat leat dearvvasvuođa, birrasiid ja dorvvolašvuođa várás árktalaš petroleadoaimmas. <em type="bold">11. Ráđđehus áigu láhčit dilálašvuođaid dorvvolaš mearrafievrrádusa ja maritiibma ealáhusdoaimmaid ávkin davvin </em></p>
<p><em type="italic">Bohtosat: </em>´´´ </p>
<p>Davviguovlologistihka guovddáš (Centre for High North Logistics – CHNL) lea ásahuvvon ealáhusaid, politihka ja dutkama máhttofierpmádahkan vai lea vejolaš ovddidit beaktilis ja ceavzilis logistihkkačovdosiid mearraguovlluin davvin. ´´´</p>
<p>Vuoimmálaš áŋgiruššan maritiibma oahpahusas davvin: - Maritiibma oahpahus Romssa universitehtas ja arvat davvinorgalaš maritiibma fágaskuvllain lea buoriduvvon. - Ásahuvvon lea NTNUa Mariidna teknihka instituhttii maritiibma professorvirgi davviguovlluid ceavzilis skiipajohtalusa várás. ´´´</p>
<p>Álggahan riikkaidgaskasaš válmmu bachelor-gráda Norgga buollinoahppaskuvlii, ovttasráđiid Narviikka allaskuvllain ja Háršttá allaskuvllain. ´´´</p>
<p>Ráđđehusa maritiibma strategiija, man namma lea <span type="quote">«Stø kurs»</span>, lea buktán ollu ruđaid, vai lea vejolaš buoridit máhtu maritiibma doaimmaid birra davviguovlluin.</p>
<p><em type="italic">Vuoruhusat ain ovddas guvlui: </em>´´´ </p>
<p>Davi mearra- ja riddoguovlluin lea dađistaga lassánan skiipajohtalus. Ráđđehus áigu nammadit 37áššedovdiidjoavkku mii galgá čielggadit mo Norgga beroštumiid lea buoremus fuolahit dan geažil. ´´´</p>
<p>Norga áigu leat njunnošis ovddideamen riikkaidgaskasaš njuolggadusaid, fidnosuorgestandárddaid, máhttobuorideami ja riikkaidgaskasaš dieđuid lonohallama, vai lea vejolaš unnidit sávakeahtes dáhpáhusaid ja fáhkkadis nuoskkideami áitaga. ´´´</p>
<p>Čuovvolit ráđđehusa <span type="quote">«Stø kurs»</span> nammasaš maritiibma strategiija ja alit maritiibma oahpahusa ovttasbargoprošeavtta, man namma lea MARKOM2020.´´´</p>
<p>Joatkit juolludeami máhttobuorideami doaibmabijuide. <em type="bold">12. Ráđđehus áigu buoridit gáddeealáhusaid ovddideami davvin </em></p>
<p><em type="italic">Bohtosat: </em>´´´ </p>
<p>Sihkkarastán heivehallojuvvon bargoaddidivada bisuheami soahpamuša vuođul EUin.´´´</p>
<p>Álggahan minerálaresurssaid kártema Nordlánddas, Romssas ja Finnmárkkus (NGU) áigumušain oažžut áigái eambbo ealáhusovddideami ja árvobuvttadeami. ´´´</p>
<p>Ásahan Nordnorsk Reiseliv A/S, mii galgá nannet mátkeealáhusaid oktasaš profiilema ja riikkaidgaskasaš gávppálaš fálaldagaid. ´´´</p>
<p>Dorjon dutkamiid mat duođaštit ahte minerálaealáhus lea mávssolaš davviguovlluide ja davviriikkalaš ovttasbarggu vejolašvuođaide. ´´´</p>
<p>Dorjon málbmageologiijasuorggis professorviggi ásaheami Romssa universitehtii.</p>
<p><em type="italic">Vuoruhusat ain ovddas guvlui: </em>´´´ </p>
<p>Láhčit dilálašvuođaid, vai lea vejolaš buoridit árvobuvttadeami ja olmmošlaš doaimmaid davvin, ja seammás bisuhit birasárvvuid ja luonddušláddjiivuođa. ´´´</p>
<p>Ráđđehus lea dieđihan Eaiggátvuođadieđáhusas ahte áigu árvalit ođđa riikkaviidosaš gilvinsiepmaniid foanddaid vuođđudeami. Okta dakkár foanda vuođđuduvvo Davvi-Norgii. ´´´</p>
<p>Láhčit dilálašvuođaid nu, ahte lea vejolaš ávkin geavahit davviguovlluid minerálaresurssaid stratgiija vuođul mii biddjojuvvo ovdan minerálaealáhusa várás jagi 1012 giđa. ´´´</p>
<p>Minerálasuorgi šaddá leat váldovuoruhussuorgi go Norggas lea Barents-ráđi ovdagoddedoaibma 2011–2013. ´´´</p>
<p>Joatkit viđajahkásaš prográmma (NGU) davviguovlluid minerálaresurssaid kártema várás (2011–2015).´´´</p>
<p>Buoridit máhttovuođu vai lea vejolaš bisuhit birrasa vuhtiiváldima gáddeealáhusaid ovddideamis. ´´´</p>
<p>Ovddidit ain eambbo ealáhusovttasbarggu Ruoššain, ja Davvi-Norgga, Ruoŧa ja Suoma rádjalagaš guovlluid ovttasbarggu, ja ovttasbarggu eará riikkaiguin sihke davviguovlluin ja davviguovlluid olggobealde. ´´´</p>
<p>Joatkit áŋgiruššamiid nuoraid doaibmaguoibmevuođa ja hutkáivuođa ávkin, vuoruhettiin mátkeealáhusaid ja árktalaš teknologiija fáttáid. ´´´</p>
<p>Joatkit áŋgiruššama Davvi-Norgga ja Svalbárdda mátkeealáhusaid ovddideapmái. ´´´</p>
<p>Leat mielde nannemin sierranas mátkeealáhusdoaimmaheaddjiid ovttasbarggu ja oktiiheivehallamiid davvin, ja doarjut Nordnorsk Reiseliv AS nammasaš fitnodaga dán barggu reaidun. <em type="bold">13. Ráđđehus áigu, maiddái ovttasráđiidge ránnjáriikkaiguin, ovddidit siskkáldas struktuvrra davvin doarjjan ealáhusovddideapmái </em></p>
<p><em type="italic">Bohtosat: </em>´´´ </p>
<p>Davvi-Norgga geaidnofierpmádaga nana ođđasis ruhtadeapmi ja ortnegisdoallan. ´´´<span type="quote">«Ny infrastruktur i nord»</span> nammasaš čielggadanprošeakta. Dokumeanta árvala arvat doaibmabijuid mat galget nannet siskkáldas struktuvrra davvin, ja dokumeanta lea árvalus <span type="quote">”Nasjonal transportplan 2014–2023”</span> nammasaš ođđa fievrrádusplána bargui.38´´´</p>
<p>Nannen ávuslunddot siskkáldas struktuvrra go Norgga vuosttamuš satelihtta báhččui áibmui vuostáiváldin dihtii AIS-signálaid skiippain (AISSat-1) jagi 2010.´´´</p>
<p>Nannen skiipajohtalusa goziheami mearraguovlluin davvin AISsatelihtain. ´´´</p>
<p>Searvan Galileo nammasaš eurohpalaš satelihttanavigašuvdnavuogádaga huksemii.</p>
<p><em type="italic">Vuoruhusat ain ovddas guvlui: </em>´´´ </p>
<p>Čuovvolit Riikkalaš fievrrádusplána 2010-2019, mas leat arvat prošeavttat main lea stuorra strategalaš mearkkašupmi davviguovlluid ovdáneapmái. ´´´</p>
<p>Bargat fiervrrádusa siskkáldas struktuvrra buorideapmái Norgga ja ránnjáriikkaid gaskka, nu ahte Barentsguovllu oasit čatnasit buorebut oktii. ´´´</p>
<p>Čuovvolit konkrehtalaččat árvaluvvon buoridemiid davi fievrrádusa siskkáldas struktuvrii go mii bargat Riikkalaš fievrrádusplánain 2014–2023.´´´</p>
<p>Buoridit ain eambbo siskkáldas elstruktuvrra davvin, vai sáhttit nannet dorvvolaš fápmolágideami ja duostut lassáneaddji fápmodárbbuid, ja dan dihtii lea dárbu buoridit Mátta-Norgga ja Davvi-Norgga gaskasaš fápmofievvridanfierpmádaga ja bargat ovttas ránnjáriikkaiguin. ´´´</p>
<p>Joatkit ávusdoaimmaid davvin.´´´</p>
<p>Joatkit Norgga searvama Galileo nammasaš eurohpalaš satelihttanavigašuvdnavuogádaga huksemii. ´´´</p>
<p>Čielggadit Ofuohta ruovdemáđe buorideami gávppálaš vuođu ja minerálaealáhusa doaibmabijuid beroštumi vuođu, ja nannet ovttasbarggu ránnjáriikkaid eiseválddiiguin Ofuohta ruovdemáđe/ Málbmaruovdemáđe birra. <em type="bold">14. Ráđđehus dáhttu ahte davviguovlopolitihkka ain galgá váikkuhit álgoálbmogiid kultuvrra ja eallinvuođu seailumii </em></p>
<p><em type="italic">Bohtosat: </em>´´´ </p>
<p>Doallan jeavddalaš čoahkkimiid Sámedikkiin davviguovloáššiid birra. Olgoriikadepartemeanttas leat bissovaš jahkebeallásaš ráđđádallamat politihkalaš dásis. ´´´</p>
<p>Čađahan doarjjaortnegiid vai álgoálbmogiin galget leat buorit eavttut searvat Árktalaš ráđi ja Barentsovttasbarggu guvllolaš politihkalaš proseassaide, ja váikkuhit daidda. ´´´</p>
<p>Ásahan dan geavada ahte Sámediggepresideanta doallá oasi Norgga sáhkavuorus Árktalaš ráđi ja Barents-ráđi ministtarčoahkkimiin. ´´´</p>
<p>Vuolláičállán Norgga ja Ruošša oktasaš julggaštusa jagi 2010, mas deattuhuvvojit álgoálbmogiid oktavuođat, sin árbevirolaš kultuvrraid ja ealáhusvugiid ealáskahttin ja seailluheapmi, sin buriid eallindilálašvuođaid ovddideapmi ja bisuheapmi. ´´´</p>
<p>Lihkostuvvan oažžut sámi kultuvrra ja álgoálbmotkultuvrraid mielde čalmmustahttinsuorgin viđa dakkár suorggis, mat gullet Norgga ja Ruošša golmmajahkásaš kulturovttasbargoprográmmii áigodahkii 2010–2012.´´´</p>
<p>Gárvvistan Sámi dieđavistti Guovdageidnui. Álggahan doaibmabijuid háhkan dihtii eanet oahppiid sámegielaid oahpahussii ja sámi oahpaheaddjioahpahussii. ´´´</p>
<p>Álggahan ovddasmanni prošeavtta man namma lea Árbediehtu – sámi árbevirolaš máhtuid kárten, seailluheapmi ja geavaheapmi Sámi allaskuvllas.´´´</p>
<p>Juolludan doarjagiid arvat doaibmabijuide mat galget ovddidit álgoálbmogiid kultuvrra ja eallinvuođu. ´´´</p>
<p>Ásahan Riikkaidgaskasaš boazodoalloguovddáža (ICR) vai riikkaidgaskasaš ovttasbargu nannejuvvo boazodoalu birra, mas lea oktavuohta ja ovttasbargu boazodoalloálbmogiiguin ja sin organisašuvnnaiguin árktalaš guovlluin. ´´´</p>
<p>Rahpan Davvi Álbmogiid Guovddáža Gáivuonas Davvi-Romssas jagi 2011.</p>
<p><em type="italic">Vuoruhusat ain ovddas guvlui: </em>´´´ </p>
<p>Sihkkarastit álgoálbmotorgánaid dárbbašlaš searvama proseassaide ja mearrádusaide mat gusket álgoálbmogiidda. 39´´´</p>
<p>Nannet riikkaidgaskasaš ovttasbarggu mii buktá áigái dieđuid ja máhtuid das mo álgoálbmogiid eallinvuođđu nuppástuvvá dálkkádatnuppástusaid geažil. ´´´</p>
<p>Gozihit ahte go dakkár ealáhusdoaimmat lassánit mat gusket álgoálbmogiid beroštumiide, de dat galgá dáhpáhuvvat dássidis ja biraslaččat ceavzilis vuogi mielde, ja lagaš ovttasráđiid ealáhusdoaibmiiguin, eiseválddiiguin ja álgoálbmotorgánaid ovddasteaddjiiguin. Leat mielde váikkuheamen dasa, ahte go ealáhusdoaimmat lassánit álgoálbmotguovlluin, de dain galget leat bargosajit maiddái álgoálbmogiidda. ´´´</p>
<p>Álggahit rádjarasttideaddji máhttoprográmma masa gullet sámiid árbedieđut ja máhtut davviriikkain ja Ruoššas. ´´´</p>
<p>Álggahit barggu mainna ovddidit ehtalaš láiddanjuolggadusaid ekonomalaš doaimmaid várás davvin. <em type="bold">15. Ráđđehus áigu viiddidit kulturovttasbarggu ja álbmogisálbmogii ovttasbarggu davvin </em></p>
<p><em type="italic">Bohtosat: </em>´´´ </p>
<p>Vuođđudan BarnetsKult nammasaš foandda mii doarju hui ollu Norgga ja Ruošša gaskasaš kulturprošeavttaid. ´´´</p>
<p>Barents-čállingoddi lea dorjon hui ollu álbmogis-álbmogii prošeavttaid ee. stáhtalaš ruhtademiin.´´´</p>
<p>Addán ruhtadoarjagiid doarjun dihtii dakkár kulturfestiválaid go Nordlysfestivalen ja Tiff Romssa gávpogis ja Barents Spektakel Girkonjárggas. Bargu lea jođus mii galggašii nannet dáid festiválaid riikkaidgaskasaš olmmošlaš gaskavuođaid. ´´´</p>
<p>Addán ruhtadoarjagiid eaktodáhtolaš lihkadusaide vai dat váikkuha stuorát searvamii daidda ja nanne guovllu siviila servodaga. ´´´</p>
<p>Barents-ráđi nuoraidpolitihkalaš ovttasbargui gulli bargojoavku lea ásahan lagaš ovttasbargu mii galgá movttiidahttit ja addit hálddahuslaš ja ekonomalaš doarjagiid Barentsguovllu mánáid- ja nuoraidjoavkkuid lonohallamiidda, ja mánáid ja nuoraid máŋggariikkagaskasaš prošeavttaid ruhtadeapmái.</p>
<p><em type="italic">Vuoruhusat ain ovddas guvlui: </em>´´´ </p>
<p>Joatkit álbmogis-álbmogii prošeavttaid doarjuma Barents-čállingotti bokte. ´´´</p>
<p>Doarjut Ruošša siviilaservodaga organisašuvnnaid, biras- ja olmmošvuoigatvuođaid organisašuvnnaid, friddja preassa ja norgalaš-ruoššalaš fágasearveovttasbarggu. ´´´</p>
<p>Bidjat eambbo deattu dakkár doaibmabijuide mat sáhttet nannet ekonomalaš ovttasdoaibmama ja šattu, nu ahte bargosajiid ja ássamiid vuođđu nanusmuvvá. ´´´</p>
<p>Joatkit Barents-guovllu kulturprošeavttaid doarjuma.401 Norggas galgá leat njunušmáhttu davviguovlluid birra, davviguovlluid várás ja davviguovlluin 2 Ráđđehus áigu čuoččuhit mearridanválddi ja hálddašit válddi davvin jáhkehahtti, spiekaskeahtes ja ovddalgihtii árvidahtti vuogi mielde3 Ráđđehus dáhttu ahte Norga galgá leat davviguovlluid birrasiid ja luondduváriid njunušhálddašeaddji 4 Ráđđehus áigu nannet goziheami, válmmu ja mearradorvvolašvuođa davi mearraguovlluin5 Ráđđehus áigu nannet ja viiddidit ovttasbarggu Ruoššain6 Ráđđehus áigu nannet ja viiddidit ovttasbarggu eará árktalaš riikkaiguin ja dávjudit gulahallamiid eará oasálaččaiguin geaiguin mis leat oktasaš beroštumit Árktisis7 Ráđđehus áigu nannet ovttasbarggu</p>
<p>Árktalaš ráđis ja dakkár guvllolaš forain go Barents-ovttasbarggus ja Davi dimenšuvnnas8 Ráđđehus áigu joatkit áhperievtti čađahanbarggu, ja ovddidit standárddaid ja njuolggadusaid áššáigullevaš surggiin 9 Ráđđehus áigu láhčit dili nu, ahte ceavzilis guolástus- ja mearradoalloealáhusat ovdánit davvin10 Ráđđehus áigu láhčit dili nu, ahte petrolearesurssat mat leat davvin geavahuvvojit dohkálaš vuogi mielde11 Ráđđehus áigu láhčit dilálašvuođaid dorvvolaš mearrafievrrádusa ja maritiibma ealáhusdoaimmaid ávkin davvin12 Ráđđehus áigu buoridit gáddeealáhusaid ovddideami davvin13 Ráđđehus áigu, maiddái ovttasráđiidge ránnjáriikkaiguin, ovddidit siskkáldas struktuvrra davvin doarjjan ealáhusovddideapmái14 Ráđđehus dáhttu ahte davviguovlopolitihkka ain galgá váikkuhit álgoálbmogiid kultuvrra ja eallinvuođu seailumii15 Ráđđehus áigu viiddidit kulturovttasbarggu ja álbmogis-álbmogii ovttasbarggu davvin</p>
<p><em type="bold">STRATEGALAŠ ÁŊGIRUŠŠAMAT – bohtosat ja vuoruhusat </em></p>
<p>GÁLDU: SUODJAL</p>
<p>USA MILITEARA</p>
<p>GEOGRÁF</p>
<p>ALAŠ BÁL</p>
<p>AL</p>
<p>US</p>
<p>Norgga mearraráját</p>
<p>Šihttojuvvon nannánjuolgerádjá</p>
<p>Eará riikkaid ekonomalaš avádagat</p>
<p>Šihttojuvvon mearraráját dahje 200 mearramiilla</p>
</body></document>
