<document xml:lang="sme" id="no_id">
  <header>
    <title>Boazodoallu - regjeringen.no</title>
    <genre code="admin"/>
    <author>
      <person firstname="" lastname="Eanandoallo- ja biebmodepartemeanta " sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>327</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/lmd/Fadda/boazodoallu.html?id=1296</origFileName>
    <parallel_text xml:lang="nno" location="reindrift_id_1296.html"/>
    <parallel_text xml:lang="nob" location="reindrift_id_1296.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Boazodoallu - regjeringen.no</p>
    <p type="title">Boazodoallu</p>
    <p>Boazodoallu lea unna ealáhusaš našunála mihtuid mielde, muhto sihke sámi ja báikkálaš oktavuođas mearkkaša dat hui ollu – ekonomalaččat, barggaheami oktavuođas ja kultuvrralaččat. Boazodoallu lea álo ipmirduvvon ja dohkkehuvvon áibbas earenoamáš ealáhussan. Danne lea boazodoallu deaŧalaš oassin sámi kultuvrra materiealla vuođus.</p>
    <p>Našuvnnalaš geatnegasvuođaid bokte ja Vuođđolága ja álgoálbmogiid ja unnitlogu álbmogiid álbmotrievtti njuolggadusaid mielde gehččojuvvo boazodoallopolitihkka oppalaš sámi- ja servodatpolitihkalaš oktavuođas. Danne lea boazodoallopolitihkka vuođđuduvvon guovtti iešheanalaš vuođu ala; ealáhuspolitihkalaš buvttadanárvvu ja sámepolitihkalaš kulturárvvu. Eanandoallo- ja biebmodepartemeanta lea ovddasvástideaddji ealáhusdepartemeanta boazodoallopolitihkkii, ja Bargo- ja searvadahttindepartemeanttas lea ovddasvástádus oppalaš sámepolitihkas.</p>
    <list>
      <p type="listitem">
        <em type="italic">2014 boazodoallošiehtadusa loahppabeavdegirji </em>
      </p>
    </list>
    <p type="title">Ođđa Eanandoallodirektoráhtta</p>
    <p xml:lang="nob">[01.07.2014]</p>
    <p>Suoidnemánu 1.beaivve 2014 rájes váldá Eanandoallodirektoráhtta badjelasas Stáhta boazodoallohálddahusa ja Stáhta eanandoallohálddahusa doaimmaid ja bargoveaga.</p>
    <p type="title">Ođđa Eanandoallodirektoráhtta</p>
    <p xml:lang="nob">[06.06.2014]</p>
    <p>Stáhtaráđđi lea otne mearridan ásahit ođđa direktoráhta man namma galgá Eanandoallodirektoráhtta. Eanandoallodirektoráhtta váldá badjelasas Stáhta boazodoallohálddahusa (SBH) ja Stáhta eanandoallohálddahusa (SEAH) doaimmaid ja bargoveaga suoidnemánu 1.b.2014 rájes.</p>
    <p type="title">Norgga-Ruoŧa boazoguohtunkonvenšuvdna</p>
    <p xml:lang="nob">[21.03.2014]</p>
    <p>Bargojoavku geigii njukčamánu 21.b.2014 Norgga-Ruoŧa boazoguohtunkonvenšuvdna-árvalusa eanadoalloministarii Eskil Erlandsson:ii ja eanandoallo- ja biebmoministarii Sylvi Listhaug:ii.</p>
    <p type="title">Ovtta oaivilis ođđa boazodoallošiehtadusa hárrái</p>
    <p xml:lang="nob">[19.02.2014]</p>
    <p>Norgga Boazosápmelaččaid Riikkasearvi (NBR) ja Stáhta sohpe guovvamánu 18. beaivve ođđa boazodoallošiehtadusa áigodahkii 01.07.2014 – 30.06.2015. Soahpamuš mielddisbuktá boazodoalloealáhussii oktiibuot 111,5 miljovnna kruvnno ruhtadoarjaga. Dat lea 2,0 miljovnna kruvnno eanet, go dálá boazodoallošiehtadusas.</p>
    <p type="title" xml:lang="nob">Læhkoeh biejjine – Vuorbbe biejvijn – Lihkku beivviin – Gratulerer med dagen!</p>
    <p xml:lang="nob">[06.02.2014]</p>
    <p>Mun čevllohalan go lean boazodoalloministtar, ja mu ulbmil lea ovddidit politihka mii sihkkarastá, ovddida ja nanne boazodoalu ealáhussan, čállá eanandoallo- ja biebmoministtar Sylvi Listhaug iežas dearvvahansártnis Sámi álbmotbeaivvi oktavuođas.</p>
    <p type="title">Stáhta fállá 109,5 miljovnna kruvnnu boazodollui</p>
    <p xml:lang="nob">[28.01.2014]</p>
    <p>Stáhta šiehtadallanlávdegoddi lea otne ovdanbidjan fálaldaga boazodoallošiehtadusa šiehtadallamiidda. Stáhta šiehtadallanlávdegoddi árvala rámma mii lea 109,5 miljovnna kruvnnu. Dat lea seammá stuora rámma go gustojeaddji šiehtadusas.</p>
    <p type="title">Rievdadusat boazodoalu almmolaš hálddašeami organiseremis</p>
    <p xml:lang="nob">[22.01.2014]</p>
    <p>Vai bargu boazodoalu hálddašemiin nannejuvvo, lea Ráđđehus mearridan ahte Eanandoallo- ja biebmoministtar ovttastahttá Stáhta eanandoallohálddahusa (SEH) ja Stáhta boazodoallohálddahusa (SBH), lassin dása ahte ovttadahkii Álttás sirdojuvvojit muhtun fágadoaimmat SEH:as SBH:ii. Áigumuš lea ahte ovttastahttin galgá leat doaimmas 2014 suoidnemánu 1.beaivvi rájes. Boazodoallostivra bisuhuvvo nu movt dál.</p>
  </body>
</document>
