<document xml:lang="sme" id="no_id"><header><title>1.2 Láhkaevttohusa duogáš - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>391</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/kkd/dokumeanttat/proposiuvnnat-ja-dieahusat/otprp/20012002/od-prp-nr-114_2001-2002/1/2.html?id=170395</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>1.2 Láhkaevttohusa duogáš - regjeringen.no</p>
<p xml:lang="nob"/>
<p xml:lang="nob"/>
<p xml:lang="nob">Od.prp. nr. 114 (2001-2002)</p>
<p type="title">Lága birra nuppástusa birra lágas geassemánu 12. 1987 nr. 56 Sámedikki ja eará sámi vuoigatvuođaid birra1(ođđa organiseren bargui sámi gielaid ovddas)</p>
<p xml:lang="nob"/>
<p xml:lang="nob"/>
<p type="title">1.2 Láhkaevttohusa duogáš</p>
<p>Proposišuvdna lea osohahkii čuovvoleapmin Stuorradiggedieđáhussii nr. 55 (2000-2001) Sámepolitihka birra, ja heiveheapmin Sámedikki ođđa organisašuvdnahámádahkii mii biddjojuvvui fápmui ođđajagemánu 1. 2001.</p>
<p>Stuorradiggedieđáhus nr. 55 (2000-2001) čilge proseassa mii lea leamaš das rájes go Sámediggi ásahuvvui 1989s, addin dihtii sámiide lasi válddi ja váikkuhanfámu dan bokte ahte Sámediggi nannejuvvo sámi servodaga gárgedeami ovddasvástideaddji orgánan. Dát lea ee. mielddisbuktán ahte Sámediggái lea dál biddjojuvvon hálddahanovddasvástádus dihto hálddahuslaš dilálašvuođain, omd. ekonomalaš doarjagiid juohkimis ja ovddasteddjiid nammadeamis iešguđetlágan almmolaš orgánaide. Dieđáhusas daddjojuvvo ahte áigu «addit Sámediggái stuorát váikkuhanfámu ja lasi mearridanválddi áššiin main sámi veahkadagas leat erenoamáš beroštumit», vrd. St.dieđáhusain nr. 55 (2000-2001) s. 39. Dáinna lágiin háliidit ollašuhttit juksanmeari ahte sámi ja dáža kultuvrras galget leat ovttaárvosaš eavttut ja ahte sámi gielas ja kultuvrras galget leat buorit eavttut gárgeduvvat Norggas. Viidáseappot daddjojuvvo dieđáhusas ahte dahkamušaid mat váldosaččat leat oaivvilduvvon sámi álbmogii, berre Sámediggi áimmahuššat «vai mearrádusat dahkkojuvvojit dan orgánas mii buoremusat diehtá sámi dilálašvuođaid birra ja buoremusat dovdá dárbbuid», vrd. St.dieđáhusain nr. 55 (2000-2001) s. 40.</p>
<p>Miessemánu 25. 2000 mearridii Sámediggi ahte dikki vuollálas ráđit, daid gaskkas Sámi giellaráđđi, galge ođđasisorganiserejuvvot ja biddjojuvvot Sámedikki vuollái ođđajagemánu 1. 2001 rájes.</p>
<p>Sámedikki mearrádusa vuođđun lea njukčamánu 23. 2000 mano čielggadus «Ovddasvástádus ja hálddahus». Ođđasisorganiserema vuođđun lea čielggadusa evttohus «ovttaiduhttit suorgeovddasvástideaddji ossodathámádaga». Dát mearkkaša ahte Sámi giellaráđđi heaittihuvvo ja molsojuvvo Sámi giellastivrrain mii gieđahallá ja mearrida buhtes giellafágalaš gažaldagaid, omd. čállinvugiid ja terminologiijaid. Giellastivrra hálddahus lea biddjojuvvon Sámedikki ođđa giellaossodahkii. Ođđasisorganiseren mearkkaša ahte buhtes giellafágalaš dahkamušat biddjojuvvojit sierra giellastivrii, ja hálddahuslágan dahkamušat fas gullet hálddahussii direktora bokte ja fágapolitihkalaš dahkamušat Sámediggái.</p>
<p>Kultur- ja girkodepartemeanta lea Sámedikkiin váldán ovdan gažaldaga makkáraš čuvvosat Sámedikki mearrádusas leat sin oainnu mielde sámelága § 3-12 hárrái oktan láhkaásahusaiguin. «álašemiid ja čoahkkima maŋŋá Sámedikkiin celkkii departemeanta čuovvovaččat girjjis Sámediggái geassemánu 20. 2001:</p>
<p>«Kulturdepartemeanta lea árvvoštallamisttis ášši&#13;
gávnnahan ahte Sámedikkis ii leat váldi dálá gustojeaddji&#13;
njuolggadusčállosa siskkabealde dahkat mearrádusa mii mearkkaša&#13;
ahte láhkanannejuvvon orgána heaittihuvvo ja ođđasisorganiserejuvvo&#13;
nu go čuovvu mearrádusas áššis 23/00 nr. 6, vrd. nr. 4.&#13;
Kulturdepartemeanttas eai leat vuolggasajis makkárge ákkat&#13;
mearrádusa duođalašvuođa vuostá. Departemeanta atná fuola das ahte&#13;
dilálašvuođat láhččojuvvojit buoremus lági mielde bargui sámi giela&#13;
ovddas, ja áigu ráhkadit evttohusa nuppástuhttit sámelága&#13;
kapihttala 13 oktan láhkaásahusaiguin.»</p>
</body></document>