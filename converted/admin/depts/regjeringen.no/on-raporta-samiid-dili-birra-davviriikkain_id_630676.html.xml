<document xml:lang="sme" id="no_id"><header><title>ON-raporta sámiid dili birra davviriikkain - regjeringen.no</title><genre code="admin"/><author><unknown/></author><year>2011</year><wordcount>142</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/fad/pressesenter/pressemeldinger/2010/ON-raporta-samiid-dili-birra-davviriikkain.html?id=630676</origFileName><parallel_text xml:lang="nob" location="fn-rapport-om-samenes-situasjon-i-nordis.html?id=630676"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header>
<body>
<p>ON-raporta sámiid dili birra davviriikkain - regjeringen.no</p>
<p><em type="italic">Norga oažžu sihke rámi ja moaitamuša ođđa ON-raporttas mii gieđahallá sámiid dili sihke Norggas, Ruoŧas ja Suomas. </em></p>
<p>Raportta lea čállán ON:a álgoálbmotvuoigatvuođaid erenoamášraportevra, professor James Anaya.</p>
<p>– Ilolaš ášši lea ahte ON:a erenoamášraportevra erenoamážit rohtte ovdan Sámedikki ja stáhtalaš eiseválddiid gaskasaš gulaskuddanortnega ja cealká dan leat buorre ja dehálaš reaidu. Dán ja moatti eará suorggis raporta govvida Norgga ovddasmanni riikan álgo¬álbmogiid vuoigatvuođaid dáfus. Seammás raporta čujuha dakkár hástalusaide, maiguin mii leat bargamin ja maid hárrái mis lea oktavuohta Sámediggái, cealká ođasmahttin-, halddahus- ja girkoministtar Rigmor Aasrud.</p>
<p>Raportta galgá ON:a olmmošvuoigatvuođaidráđđi gieđahallat čakčamánus 2011. James Anaya galledii sámi guovlluid čuoŋománus 2010. Davviriikkaid ja sámedikkiid ovddasteaddjit ledje das su galledeamis.</p>
<p>- Raporttas leat máŋga sierra fáttá, mat gullet iešguđetlágan politihkkasurggiide. Dál mii áigut dárkilit logadit raportta, ja dál lea menddo árrat komentet raportta dárkilit, cealká stáhtaráđđi Aasrud.</p>
</body></document>
