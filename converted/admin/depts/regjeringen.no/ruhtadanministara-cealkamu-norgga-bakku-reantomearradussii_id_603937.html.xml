<document xml:lang="sme" id="no_id">
  <header>
    <title>Ruhtadanministara cealkámuš Norgga Báŋkku reantomearrádussii - regjeringen.no</title>
    <genre code="admin"/>
    <author>
      <person firstname="" lastname="Finansdepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>239</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fin/aktuelt/Nyheter/2010/Ruhtadanministara-cealkamu-Norgga-Bakku-reantomearradussii.html?id=603937</origFileName>
    <parallel_text xml:lang="nob" location="finansministerens-kommentar-til-norges-banks-rentebeslutning2_id_603937.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Váldosisdollui</p>
    <p type="title">Váldonavigašuvdna ja veahkkereaiddut</p>
    <p>Ráđđehus.no</p>
    <p>Oza</p>
    <list>
      <p type="listitem">Cavgil ustibii</p>
    </list>
    <p type="title">Ruhtadanministara cealkámuš Norgga Báŋkku reantomearrádussii</p>
    <p type="title">Historjjálaš arkiiva</p>
    <p xml:lang="nob">Almmustahttináigodat Regjeringen Stoltenberg II</p>
    <p>Almmustahtti: Ruhtadandepartemeanta</p>
    <p>- Norgga Báŋkku mearrádus odne ahte lasihit stivrenreanttu 0,25 proseantaosiin, 2,0 prosentii, čuovvu daid signálaid maid Norgga Báŋkku celkkii ruhtapolitihkalaš raporttas njukčamánus. Mun mearkkašan ahte váldostivra maiddái lea árvvoštallan evttohusa ahte ii rievdadit reanttu dainna várain ahte Eurohpás sáhttá ahtanuššan hedjonit ovddasguvlui, dadjá ruhtadanministtar Sigbjørn Johnsen.</p>
    <p>
      <em type="italic">- Norgga Báŋkku mearrádus odne ahte lasihit stivrenreanttu 0,25 proseantaosiin, 2,0 prosentii, čuovvu daid signálaid maid Norgga Báŋkku celkkii ruhtapolitihkalaš raporttas njukčamánus. Mun mearkkašan ahte váldostivra maiddái lea árvvoštallan evttohusa ahte ii rievdadit reanttu dainna várain ahte Eurohpás sáhttá ahtanuššan hedjonit ovddasguvlui, dadjá ruhtadanministtar Sigbjørn Johnsen. </em>
    </p>
    <p>- Eahpesihkarvuohta riikkaidgaskasaččat lea erenoamážit čadnon daid stuorra hástalusaide mat olu riikkain leat almmolaš bušeahtaid ja velggiid ektui, lohká ruhtadanministtar.</p>
    <p>- Dán jagi bálkášiehtadallamat leat bures boahtán johtui, ja priváhta suorggis leat juo soabadan máŋgga áššis. Šiehtadallamat leat erenoamážit váldán vuhtii gilvogilládeaddji suorggi. Dál lea hui dehálaš ahte joatkevaš šiehtadallamat veahkehit Norgga ekonomiija buorebut ahtanuššat ja ahte <span type="quote" xml:lang="nob">"frontfagmálle"</span> dorjojuvvo, lohká ruhtadanministtar.</p>
    <p>- Ráđđehus almmuha boahtte vahkus bušeahtta árvalusa ja das vuoruhuvvo stáđis ekonomiija ahtanuššan, ja guovddáš ulbmil lea ahte máhccat ruovttoluotta njealjeproseanttamihttui. Mii fertet dál váldit vára das maid mii dán rádjái leat olahan, seammás go mii guhkit áigái hukset dássedettolaš ja buori ovdáneami norgga ekonomiijai. Hábmedettiin ekonomalaš politihka, lea Ráđđehus váldán vuhtii gilvogilládeaddji suorggi ja daid geatnegasvuođaid mat stáhtas leat guhkit áiggi vuollai, lohká ruhtadanministtar.</p>
  </body>
</document>
