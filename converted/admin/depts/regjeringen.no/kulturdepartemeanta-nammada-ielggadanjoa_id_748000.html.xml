<document xml:lang="sme" id="no_id"><header><title>Kulturdepartemeanta nammada čielggadanjoavkku mii galgá guorahallat Norgga kulturráđi - regjeringen.no</title><genre code="admin"/><author><person firstname="" lastname="Kulturdepartemeanta " sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>472</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/kud/preassaguovdda/Preassadieahus/2013/kulturdepartemeanta-nammada-ielggadanjoa.html?id=748000</origFileName><parallel_text xml:lang="nob" location="kulturdepartementet-nedsetter-utrednings_id_748000.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>Kulturdepartemeanta nammada čielggadanjoavkku mii galgá guorahallat Norgga kulturráđi - regjeringen.no</p>
<p>Ráđđehus áigu čađahit friddjavuođaođastusa kulturpolitihkas. Ođastus galgá kultureallimii dagahit eanet fápmolávdadeami, buoret kvalitehta ja govdadit ruhtadeami. Dan oktavuođas galgá sierra čielggadanjoavku guorahallat Norgga Kulturráđi bargohápmi ja organiserema.</p>
<p>- Mii áigut iskat ahte leago vejolaš álkidahttit Kulturráđi doarjjaortnegiid vai dat buorebut bohtet ávkin dáiddáriidda ja nu maiddái gehččiide. Okta guorahallama mihttomeriin lea ahte eanet ruhta galgá mannat njuolga dáidagii, cealká kulturministtar Thorhild Widvey.</p>
<p>- Dan maid dát joavku galgá bargat lea čilget organisašuvnna bargodoaimmaid, árvvoštallat man heivvolaš dálá čoahkádus lea, ja árvalit molssaevttolaš hámiid organisašuvdnii. Sii galget maiddái árvvoštallat leatgo muhtun doaimmat dálá organisašuvnna málles mat sáhttet čovdojuvvot guovlulaš dásis. Ii leat gal áigumuššan juogadit guovlulaš foanddaide, muhto mii áigut geahčadit molssaevttolaš vugiid movt sáhtášii čoavdit muhtun osiid Norgga kulturráđi doaimmain, dadjá Widvey.</p>
<p>- Politihkalaš jođihangoddi áigu bures čuovvut dán barggu, cealká kulturministtar.</p>
<p>Čuovvovaš olbmot leat nammaduvvon miellahttun čielggadanjovkui:</p>
<list><p type="listitem">Poul Bache, Danmárkku Kulturstivrra guovlludirektevra  ja dáiddastivrra ovddeš direktevra</p>
<p type="listitem">Karen Espelund, Lulli-Trøndelága fylkka kultuvrra ja gulahallama fylkkadirektevra</p>
<p type="listitem" xml:lang="nob">Sigrid Røyseng, dr. polit., professor Gávpeallaskuvllas GA</p>
<p type="listitem">André Støylen, DNB seastinbáŋkovuođđudusa hálddahuslaš direktevra (01.01.2014 rájes)</p>
<p type="listitem">Anne Aasheim, Norgga kulturráđi direktevra</p>
</list><p>Joavkku jođiha Kulturdepartemeanta ossodatdirektevra Christine Hamnen.</p>
<p>Čielggadanjoavku galgá</p>
<list><p type="listitem">Čilget Norgga kulturráđi dálá organisašuvnna ja bargodoaimmaid.</p>
<p type="listitem">Árvvoštallat leatgo Norgga kulturráđi bargodoaimmat heivvolaččat.</p>
<p type="listitem">Árvalit vejolaš molssaevttolaš bargodoaimmaid/eará organisatuvrralaš modeallaid.</p>
</list><p>Čielggadanjovkui lea biddjon dat eaktu ahte Norgga kulturráđđi galgá bisuhuvvot ja ahte ráđđi (kollegiála ásahus) galgá leat iešmearrideaddjin daid áššiin mat sidjiide biddjojit mearrideapmái. Joavku galgá árvvoštallat vuhtiiváldá go láhkamearrádus Norgga kulturráđi čoahkádusa ja nammadeami birra doarvái bures fápmolávdadeami ja šláddjivuođa dáiddabeliid dohkálaččat.</p>
<p>Hálddahusa siskkáldas organiseren ii guorahallojuvvo dán guorahallama oktavuođas.</p>
<p>Čielggadanjoavku galgá árvvoštallat sáhttá go doaimmaid mat dál gullet Norgga kulturráđi vuollái doaimmahuvvot eará báikkis, báikkálaš dahje guovlulaš dásis, muhto seammás nu ahte Norgga kulturfoanda seailluhuvvo oktasaš, nationála ruhtadangáldun iige juhkkojuvvo dahje biđgejuvvo guovlulaš foanddaide.</p>
<p>Čielggadanjoavkku lahkaneapmi berre vuhtiiváldit buohtastahtti beali dakko bakte go gehččet movt sullasaš doaimmat organiserejuvvojit eará riikkain, nugo mat Danmárkkus, Ruoŧas, Suomas ja Stuorra Británnias.</p>
<p>Čielggadanjoavku galgá ovddidit raporttastis 2014 geassemánu 1. beaivve.</p>
<p>Lassin čielggadanjovkui lea departemeanta nammadan en referánsajoavkku mii galgá ovddidit rávvagiid ja árvalusaid čielggadanjovkui:</p>
<p>Samir M’Kadmi – dáiddár ja kurator</p>
<p>Marianne Heier – govvadáiddár</p>
<p>Bergmund Waal Skaslien – musihkkár</p>
<p>Nils Henrik Asheim – musihkkár, ﻿šuokŋadahkki ja lágideaddji</p>
<p>Inger Blix Kvammen – mielde Girkonjárgga Pikene på broen nammasaš kurator- ja buvttadanjoavkkus</p>
<p>Kristin Fyrand Mikkelsen – Resonans konseartaráidu</p>
<p>Henrik Langeland – girječálli, ja Oslo Girjjálašvuođavistti stivralahttu</p>
<p>Alan Lucien Øyen –dánsunkompaniija Winter Guest dáiddalaš jođiheaddji</p>
<p>Tale Næss – girječálli ja dramatihkkár</p>
<p>Thorbjørn Gabrielsen – dáiddár, bagadalli ja lágideaddji</p>
<p>Suzette Paasche – Lulli-Trøndelága museaid hálddahus direktevra</p>
<p>Karin Gjelsten – Bergen suohkana ođđaáigásaš vuorkká fágahoavda, Báikkálaš- ja priváhta vuorkkáid riikkajoavkku jođiheaddji</p>
<p>Jørn Fevang – kántor Bragernes girkus</p>
<p>Harm-Christian Tolden – Bergen suohkana kultuvrra, ealáhusa, girku ja falástallansuorggi suohkandirektevra</p>
<p xml:lang="smj">Gina Winje –Porsgrunn suohkana kulturhoavda</p>
<p>Kristin Danielsen – álgi girjerájushoavda Oslos</p>
<p>Venke Hoff – dáiddačoaggi ja Kaviarfabrihka eaiggát Henningsvær</p>
</body></document>
