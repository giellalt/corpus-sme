<document xml:lang="sme" id="no_id"><header><title>Suoidnemánu 22.beaivvi 2011 jahkebeaivvi čalmmusteapmi - regjeringen.no</title><genre code="admin"/><author><person firstname="" lastname="Kulturdepartemeanta " sex="unknown" born="" nationality=""/></author><translator><unknown/></translator><translated_from xml:lang="nob"/><year>2012</year><publChannel><publication><publisher>regjeringen.no</publisher></publication></publChannel><wordcount>105</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/kud/preassaguovdda/Preassadieahus/2012/suoidnemanu-22beaivvi-2011-jahkebeaivvi-.html?id=678411</origFileName><parallel_text xml:lang="nob" location="markering-av-ettarsdagen-for-22-juli-201_id_678411.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Suoidnemánu 22.beaivvi 2011 jahkebeaivvi čalmmusteapmi - regjeringen.no</p>
<p>Utøya ja ráđđehuskvartála fallehemiid jahkebeaivi čalmmustuvvo iešguđet lágan doaluiguin miehtá riikka. Ráđđehus lea mearridan láhčit dilálašvuođaid našunála čalmmustemiide suoidnemánu 22.beaivvi 2011 jahkebeaivvi oktavuođas. Dát leat:</p>
<list><p type="listitem">Lieđđebidjamat ráđđehuskvartálas</p>
<p type="listitem">Eahketdoalut olgun Rådhusplassen nammasaš báikkis Oslos sártniiguin ja musihkain. Doalut sáddejuvvojit njuolggosáttan TV bokte.</p>
</list><p>Dasa lassin lágiduvvojit muitoipmilbálvalusat Norgga girkus, earret eará Oslo duopmogirkus ja Hole girkus.</p>
<p>Ráđđehus áigu maid praktihkalaččat veahkehit doaluid oapmahaččaid lágidemiid oktavuođas Utøyas iđđedis suoidnemánu 22. beaivvi ja AUF doaluin Utøyas maŋŋelis seamma beaivvi.</p>
<p>-Suoidnemánu 22.beaivvi dáhpáhusat leat čuohcan midjiide buohkaide, ja ráđđehus háliida veahkehit vai olles álbmot beassá searvat čalmmustemiide jagi maŋŋil, dadjala kulturministtar Anniken Huitfeldt.</p>
</body></document>
