<document xml:lang="sme" id="no_id"><header><title>Rievdadusat boazodoalu almmolaš hálddašeami organiseremis - regjeringen.no</title><genre code="admin"/><author><person firstname="" lastname="Eanandoallo- ja biebmodepartemeanta " sex="unknown" born="" nationality=""/></author><year>2014</year><publChannel><publication><publisher>regjeringen.no</publisher></publication></publChannel><wordcount>231</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/lmd/Aigeguovdil/oasat/2014/jan-14/rievdadusat-boazodoalu-almmola-halddaeam.html?id=749637</origFileName><parallel_text xml:lang="nob" location="endringer-i-organiseringen-av-den-offent_id_749637.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>Rievdadusat boazodoalu almmolaš hálddašeami organiseremis - regjeringen.no</p>
<p>Vai bargu boazodoalu hálddašemiin nannejuvvo, lea Ráđđehus mearridan ahte Eanandoallo- ja biebmoministtar ovttastahttá Stáhta eanandoallohálddahusa (SEH) ja Stáhta boazodoallohálddahusa (SBH), lassin dása ahte ovttadahkii Álttás sirdojuvvojit muhtun fágadoaimmat SEH:as SBH:ii. Áigumuš lea ahte ovttastahttin galgá leat doaimmas 2014 suoidnemánu 1.beaivvi rájes. Boazodoallostivra bisuhuvvo nu movt dál.</p>
<p>SBH galgá veahkehit joksamis boazodoalopolitihka mihttomeriid, ja láhčet politihka beaktilis čađaheami. SBH:s lea ovddasvástádus hálddašit boazodoallolága ja boazodoallošiehtadusa váikkuhangaskaomiid. SBH:s lea boazodoallostivrra čállingoddi ja galgá doaimmahit boazodoallostivrra mearrádusaid seammás go hálddahusas maiddái lea guovddáš ja dehálaš bagadallandoaibma ealáhusa ektui. Dasa lassin lea SBH EBD:a doarjja- ja čielggadanásahus.</p>
<p>Vai galgat joksat boazodoallopolitihkalaš mihttomeriid de lea dehálaš ahte SBH ovdánahttojuvvo vai rievdá hálddahusásahussan mas leat direktoráhttadoaimmat. Viidáset ahte SBH nanne gelbbolašvuođastis resursa- ja areálahálddašeamis, ja maiddái juridihkalaš gelbbolašvuođa. Lassin dása de lea dehálaš áimmahuššat ja viidáset ovdánahttit hálddahusa sámegielat ja boazodoalu gelbbolašvuođa.</p>
<p>SEH ja SBH ovttastahttin, seammásgo muhtun fágabarggut sirdojuvvojit (dálá) SBH:ii SEH:as, dagaha buoret fágabirrasa ja ahte gelbbolašvuohta nannejuvvo SBH:as. Seammás olahat beaktilvuođavuoittuid go ovttastahttit oktasašbálvalusaid. Ovttastahttin ii mearkkaš ahte bargit šaddet molsut bargobáikki eaige gártta heaitet virggiinge. Viidáset ovttastahttit sihkkarastá boazodollui buoret bálvalus- ja bagadallanfálaldaga. Ráđđehusa ovttastahttima mearrádus lea Sundvollen-julggaštusa mihttomeriid mielde namalassii ahte álkidahttit eanandoallobyrokratiija.</p>
<p>- Mun árvvoštalan ášši nu ahte SEH ja SBH ovttastahttin nanne sihke resursa- ja gelbbolašvuođa boazodoalu boahttevaš hálddašeamis, ja nu láhččet buoret bargovejolašvuođa joksamis boazodoallopolitihkalaš mihttomeriid, dadjá eanandoallo- ja biebmoministtar Sylvi Listhaug.</p>
</body></document>
