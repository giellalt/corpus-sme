<document xml:lang="sme" id="no_id"><header><title>3.6.1 Luonddušláddjiivuođaláhka - regjeringen.no</title><genre code="admin"/><author><person firstname="" lastname="Kommunal- og moderniseringsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>418</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fad/dok/regpubl/stmeld/2009-2010/die-st-22-2009--20101/3/6/1.html?id=610180</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>3.6.1 Luonddušláddjiivuođaláhka - regjeringen.no</p>
<p>Dieđ. St. 22 (2009 – 2010)</p>
<p type="title">Sámedikki 2009 doaimma&#13;  birra</p>
<p type="title">3.6.1 Luonddušláddjiivuođaláhka</p>
<p>Čujuhuvvo Sámedikki jahkedieđáhusa čuoggái 2.8.4.17 suodjaleami birra. Ođđa <em type="italic">Láhka luonddušláddjiivuođa hálddašeami birra </em>(luonddušláddjiivuođaláhka) fámuiduvai suoidnemánu 1. b. 2009. Láhka atná vuođđunis ahte sámi kultuvra ja eallinvuohki álot leat leamaš gittalagaid luondduin. Dát boahtá oidnosii earret eará lága ulbmilis (§ 1) ja mearrádusas máhttovuo?u birra (§ 8). § 14, nubbi lađas dadjá ahte sámi luondduvuođđu galgá doarvái deattuhuvvot go mearrádus dahkkojuvvo luonddušláddjilágas dahje dan vuođul, ja dat čuovvu maiddái konvenšuvnnas siviila ja politihkalaš vuoigatvuođaid birra artihkkalis 27. Dát lea vuosttamuš geardde oainnomahttojuvvon go Sjunkhattena álbmotmeahci ulbmilparagráfas daddjojuvvo: Ulbmil siskkilda maiddái sámi luondduvuođu seailluheami». Dasto lea váldojuvvon mielde mearrádus láhkii álgoálbmogiid ja báikkálaš olbmuid beroštusaid birra go luonddu genehtalaš resurssaid ávki juogaduvvo. Muđuid čujuhuvvo Ot.proposišuvdnii nr. 52 (2008 – 2009). </p>
<p>Leat leamaš máŋga ráđđádallanvuoru Sámedikkiin suodjalusáššiin luonddusuodjaluslágaid vuođul. Sámedikki ja Birasgáhttendepartemeantta gaskasaš ráđđádallamat leat leamaš sihke dahje jogo konkrehta árvaladdančoahkkimat ja/dahje oktavuođat dávjá konkrehta teakstaevttohusaid e-poastalonuhallamin hálddahuslaš dásis. Leat maiddái leamaš ráđđádallančoahkkimat gaskal Sámedikki ja áššáigullevaš fylkkamánne/Luonddugáhttendirektoráhta. Čoahkkimat leat dollojuvvon sihke suodjalusáššiid birra ja barggu birra hálddahusplánaiguin. Ráđđádallamat leat čađahuvvon rabas ja oskkáldas rápma siskkobealde, ja ovttamielalašvuohta lea juksojuvvon buot áššiin.</p>
<p>Sámediggi lea ollu bođu áššiin doaibman almmolaš birasgáhtteneiseválddi ja iešguđetlágan sámiid beroštumiid konstruktiiva gaskalađasin. Ráđđehusa ulbmil lea ahte álbmotmeahcceplána (Std. dieđ. nr. 62 áigodahkii 1991 – 92) galgá leat válmmaš jagi 2010 mielde. Guovlluin main leat sámi beroštumit, váilot vel dát plánat: Finnmárkkus: Bajit Anárjoga álbmotmeahci viiddideami suodjalanplána ja Goahteluobbala álbmotmeahci suodjalanplána. Romssa fylkkas: Rohkunbori álbmotmeahci suodjalanplána ja Návuonbađa/Návetvuomi suodjalanplána. Nordlánddas: Sundsfjordfjella suodjalanplána. Dan lassin váilu jekkiid ja nješšiid suodjalanplána Finnmárkkus.Sihkkarastin dihtii ahte báhcán suodjalanáššit ovdánit golmma davimus fylkkas, de lea Birasgáhttendepartemeanta jahkái 2010 juolludan miljon ruvnno Sámediggái vai bargonákca nannejuvvo suodjalanáššiin sámi guovlluin.</p>
<p>Ráđđehusas lea áigumuš ovddidit Rohkunbori álbmotmeahci suodjalanplána ovdal geasi 2009. Luondduhálddašandirektoráhta lea ráđđádallan Sámedikkiin ja Hjerttind/Altevatn/Fagerfjell ja Gielas orohagaiguin, ja vel Dálmmá čearuin čakčamánu 28. ja 29. beivviid 2009. Birasgáhttendepartemeanta lea doallan čoahkkima Dálmmá čearuin njukčamánu 2010 Gironis. Girona čoahkkimis oassálaste maiddái Sámedikki, direktoráhta ja fylkkamánne ovddasteaddjit. Miessemánu 1.b. 2010 ii leat ráđđádallanvuorru dás vel loahpahuvvon.</p>
<p>Álbmotmehciid ja eará stuorra suodjalanguovlluid hálddašanmálle galgá dađistaga čađahuvvot jagi 2010 mielde. Guovlluin main leat sámi beroštumit, galgá earret eará Sámediggi nammadit ovddasteaddjiid suodjalanguovlostivrraide.</p>
<p>Gieskat lea álggahuvvon plánaproseassa Dåapma álbmotmeahci várás mii lea Davvi-Fosenis Lulli-Trøndelágas. Ásahuvvot galgá bargojuogus suodjalanbarggu várás Davvi-Trøndelága fylkkamánne olis. Guoskkahuvvon sámi beroštumiid ovddasteaddjit, dás maiddái Fosen/Njaarke orohat, bovdejuvvojit searvat bargojuhkosii.</p>
<p>Ovttasráđiid Sámedikkiin lea Divtasvuona/Vuodnabadá suodjalanplána bargu Nordlánddas vuos bissehuvvon. Gažaldat galgá go dat fas álggahuvvot jagi 2011, galgá mearriduvvot.</p>
</body></document>
