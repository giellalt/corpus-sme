<document xml:lang="sme" id="no_id"><header><title>Pressemeldinger - regjeringen.no</title><genre code="admin"/><author><unknown/></author><wordcount>848</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/fad/pressesenter/pressemeldinger.html?id=358</origFileName><parallel_text xml:lang="eng" location="press-releases.html?id=358"/><parallel_text xml:lang="nno" location="Pressemeldingar.html?id=358"/><parallel_text xml:lang="nob" location="pressemeldinger.html?id=358"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nob">Pressemeldinger - regjeringen.no</p>
<p type="title">Áiggiid girkobušeahtta</p>
<p xml:lang="vep">[05.10.2010]</p>
<p>Norgga girku lea okta bušeahttavuoitiin ráđđehusa jagi 2011 stáhtabušeahttaárvalusas. Evttohuvvo ahte julludeapmi girkui lasihuvvo oktiibuot 158 milj. ruvnnuin. Dat mearkkaša 10,9 proseantta lassáneapmi jagi 2010 sáldejuvvon bušeahta ektui.</p>
<p type="title">Šloahta dáhki ođasteapmi</p>
<p xml:lang="vep">[05.10.2010]</p>
<p>Ráđđehus árvala 25 milj. ruvdnosaš álgojuolludusa Šloahta dáhki ođasteapmái jagi 2011. Prošeavtta buohkanas golut leat meroštallojuvvon 112,6 milj. ruvdnui, ja bargguid lea áigumuš álggahit boahtte jagi vuosttaš jahkebeali.</p>
<p type="title">Stuora huksendoaibma 2011:s</p>
<p xml:lang="vep">[05.10.2010]</p>
<p>2011 stáhtabušeahtain Ráđđehus ain láhče viiddis stáhtalaš huksendoaimma. Háhkanbušeahtta Ođasmahttin- hálddahus- ja girkodepartemeantta vuolde lea 3,2 miljárdda ruvnno.</p>
<p type="title">Ráđđehus nanne sámi gielaid áŋgiruššama</p>
<p xml:lang="vep">[05.10.2010]</p>
<p>Juolludeamit sámi ulbmiliidda dagaha 2011:s sullii 829 miljovnna ruvnno, mii mearkkaša 27 miljovnna ruvnno lassáneami 2010 rájes. 2011 rájes Sámediggi hálddaša sullii 360 miljovnna ruvnno, oktiibuot 13 miljovnna ruvnno lassáneapmi.</p>
<p type="title">8,4 miljon dokumeantta eai jávkka</p>
<p xml:lang="vep">[17.09.2010]</p>
<p>- Buohkaide galgá leat čielggas ahte 8,4 miljon dokumeantta mat odne leat ovddeš elektruvnnalaš poastajournálas (EPJas) eai jávkka. Dan cealká ođasmahttinministtar Rigmor Aasrud komentan preassa čállimii ahte ođđa elektruvnnalaš poastajournála sáhttá dagahit ahte olbmot eai šat beasa ovddeš poastajounála sisdoalu lohkat.</p>
<p type="title">Norga – digitála riika máilmmenjunnošis</p>
<p xml:lang="vep">[06.07.2010]</p>
<p>EU lea analyseren Norgga digitála riikan. Loahppajurdda lea čielggas ođđa raporttas: Norga lea máilmmi njunušriika go lea sáhka govdafierpmádaga lávdadeamis, interneahttageavaheamis ja dásseárvosaš searvamis digitála servodahkii.</p>
<p type="title">Vejolaš seastit miljárddaid jos goaivu eará vugiid mielde goivvohagaid  govdafierpmádahkii</p>
<p xml:lang="vep">[07.06.2010]</p>
<p>- Bija boahttevaš fiberjohtasiidda bohcciid, ovttastahte goaivunbargguid ja ále bija nu alla gáibádusaid dasa man čiekŋalat goivvohagat galget leat. Dainna lágiin servodat sáhttá seastit miljárddaid seammás go nu olusat go vejolaš ožžot govdafierpmi. Dát leat áiddo ilbman raportta <span type="quote">“buorit govdafierpmádat dábit”</span> bohtosat.</p>
<p type="title">Ovttamielalašvuohta bálkášiehtadallamis</p>
<p xml:lang="vep">[27.05.2010]</p>
<p>Duorastat ovdalgaskabeaivvi olahuvvui ovttamielalašvuohta stáhtalaš bálkášiehtadallamiin. Šiehtadusa rámma lea sullii 3,3 proseanta. -Šiehtadus mearkkaša dehálaš lávkki dásseárvosaš bálkkáid guvlui, dat vuoruha heajosbálkájoavkkuid ja šiehtadusas lea dohkálaš rámma siskkobealde, lohka ođasmahttinministtar Rigmor Aasrud.</p>
<p type="title">Dál don beasat diehtit maid hálddahus bargá</p>
<p xml:lang="vep">[18.05.2010]</p>
<p>Almmolaš elektrovnnalaš poastajournála (AEP) lea máilmmi vuosttamus almmolaš elektrovnnalaš poastajournála mii oppanassiige lea almmuhuvvon. – Otná rájes sáhttet buohkat diŋgot beassama geahčadit guovddášhálddahusa dokumeanttaid. Ovdal besse dušše journalisttat dan dahkat. AEP lea rabasvuohta ja demokratiija geavadis, cealká ođasmahttinministtar Rigmor Aasrud.</p>
<p type="title">Guhtta milliuvnna girkoválggaide</p>
<p xml:lang="vep">[11.05.2010]</p>
<p>Ráđđehus evttoha juolludit guhtta milliuvnna ruvnnu 2010:s boahtte jagáš girkoválggaid ráhkkanemiide. 2011 girkoválggat čađahuvvojit čakčamánus, seammá áigge go gielda- ja fylkadiggeválggat. Lea girkoráđi ovddasvástádus ráhkkanit válggaide.</p>
<p type="title">MuID-menestus gáibida 13 milliuvnna ruvdnosaš lasáhusa</p>
<p xml:lang="vep">[11.05.2010]</p>
<p>Badjel beali riikka rávis álbmogis lea alccesis háhkan MuID, ja sihke geavaheddjiidlohku ja sisaloggenlohku lea ain stuorrumin. - MuID lea šaddan hirbmat menestus, go geavaheapmi lea duppalaston maŋimuš jagi. Danin evttoha ráđđehus 13-milliuvdnasaš lássejuolludeami, dadjá ođasmahttinministtar Rigmor Aasrud.</p>
<p type="title">Lassi doarjja åarjel- ja julevsámegiela dutkamii</p>
<p xml:lang="vep">[03.05.2010]</p>
<p>- Mii dárbbašat eanet dieđuid maiddái daid smávit sámi gielaid birra vai dat boahtte áiggis ain galget seailut nana ja ceavzilis giellan, dadjá ođasmahttin-, hálddahus- ja girkoministtar Rigmor Aasrud. Ruđat mat galget nannet åarjel- ja julevsámegiela dutkama Dutkanráđi sámi dutkanprográmmas lea danin jagi 2010 lassánan 450 000 ruvnnuin 1,65 miljovnna ruvdnui.</p>
<p type="title">1,85 miljovdna doarjjan åarjel- ja julevsámi gielladoaimmaide</p>
<p xml:lang="vep">[03.05.2010]</p>
<p>- Nordlándda fylkkamánni lea dehálaš oasálaš sámegielaid doaibmaplána åarjel- ja julevsámegiela doaibmabijuid čađaheames. Ráđđehus doarju danin fylkkamánni gielladoaimmaid jagi 2010´s 1,7 milj. ruvnnuin, dadjá ođasmahttin-, hálddahus- ja girkoministtar Rigmor Aasrud. Dasa lassin juolluduvvo 150 000 ruvdno prošektii YouTube julevsámegillii.</p>
<p type="title">Ođasmahttinministtar Rigmor Aasrud galledeapmi Bådådjos miessemánu 1. – 3. beaivvi</p>
<p xml:lang="vep">[30.04.2010]</p>
<p>Ođasmahttin-, hálddahus- ja girkoministtar Rigmor Aasrud galleda Bådåddjo miessemánu 1.-3. beaivvi. Galledeami ulbmilin lea oažžut oainnuid almmolaš surggiid ođasmahttimiidda. Aasrud bovde ráđđádallat daid olbmuid bargodili birra geainna leat erenoamáš dárbbut bargomárkanis. Stáhtaráđđi čalmmustahttá bargiidbeaivvi miessemánu 1. beaivvi Sulisjielmmás.</p>
<p type="title">Lihkku beivviin, buot sámit!</p>
<p xml:lang="vep">[06.02.2010]</p>
<p>– Sámi álbmot beaivi – guovvamánu 6. beaivi – lea dehálaš beaivi sápmelaččaide. Go beaivi ávvuduvvo nu ollu báikkiin riikkas dagaha ahte sámi kultuvrra eanet boahtá oidnosii almmolašvuođas, dadjá ođđa sámeministtar Rigmor Aasrud.</p>
<p type="title">Sámeministtar galleda Finnmárkku</p>
<p xml:lang="vep">[27.01.2010]</p>
<p>Ođasmahttin-, hálddahus- ja girkoministtar Rigmor Aasrud válddii golggotmánus badjelasas ovddasvástádusa sámepolitihkas. Dál son lea gearggus fitnat Finnmárkkus oahppat sihke sámi ja eará áššiin birra mat gusket sihke Finnmárkui ja su ovddasvástádus surggiide.</p>
<p type="title">- Duhtavaš geavaheaddjit, muhto almmolaš eiseválddit sáhttet šaddat čeahpibun</p>
<p xml:lang="vep">[14.01.2010]</p>
<p>86 proseantta Norgga ássiin oaivvildit ahte min riika lea dakkár riika man buoret eallin- ja ássanriika measta ii oppa sáhte leat ge. Dát boahtá ovdan Ássiidiskkadallamis mii mihtida ássiid duhtavašvuođa gielddalaš, fylkkagielddalaš ja stáhtalaš bálvalusaide.</p>
<p type="title">Norgga bargu unnitlohkogielaiguin lea árvvoštallojuvvon</p>
<p xml:lang="vep">[13.11.2009]</p>
<p>Eurohparáđi áššedovdilávdegoddi lea árvvoštallan mo Norga lea čuovvolan Eurohpalaš lihtu guovlo- ja unnitlohkogielaid birra ja dat lea konkrehtalaččat árvalan main surggiin Norga ovddasguvlui berre bargat eambbo. Lávdegoddi maid rámida Norgga barggu unnitlohkogielaiguin. Áššedovdilávdegotti árvvoštallan galgá sáddejuvvot Eurohparáđi ministtarlávdegoddái ja dan áigu Ministtarlávdegoddi gieđahallat árrat jagi 2010.</p>
<p type="title" xml:lang="nob">Regjeringen.no sámegilli</p>
<p xml:lang="vep">[12.02.2007]</p>
<p>Ii galgga dušše leat álkibut ohcat dieđuid ráđđehusa ođđa neahttasiidduin, vuosttaš geardde leat maiddai buot departemeantain sámegielat neahttasiiddut. Dát čielggai go ođasmahttin- ja hálddahusministar Heidi Grande Røys, mánnodaga heaittihi boares neahttabáikki Odin ja rabai regjeringen.no.</p>
<p type="title" xml:lang="nob">Regjeringen.no sámegilli</p>
<p xml:lang="vep">[10.02.2007]</p>
<p>Ii galgga dušše leat álkibut ohcat dieđuid ráđđehusa ođđa neahttasiidduin, vuosttaš geardde leat maiddai buot departemeantain sámegielat neahttasiiddut. Dát čielggai go ođasmahttin- ja hálddahusministar Heidi Grande Røys, mánnodaga heaittihi boares neahttabáikki Odin ja rabai Regjeringen.no.</p>
<p type="title">Romssa fylka oažžu guovttegielat nama</p>
<p xml:lang="vep">[20.01.2006]</p>
<p>Romssa fylkkadikki evttohusa vuođul lea Ráđđehus odne ovddidan láhkaevttohusa Stuoradiggái mii sisttisdoallá ahte Romssa fylkka sámegielat namma váldojuvvo almmolaš fylkkanama oassin ja galgá leat ovttadássásaš dárogielat namain.</p>
</body></document>
