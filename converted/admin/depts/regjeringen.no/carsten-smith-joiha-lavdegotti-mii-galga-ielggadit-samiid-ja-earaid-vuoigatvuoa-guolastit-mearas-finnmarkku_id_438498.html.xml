<document xml:lang="sme" id="no_id"><header><title>Carsten Smith jođiha lávdegotti mii galgá čielggadit sámiid ja earáid vuoigatvuođa guolástit mearas Finnmárkku olggobealde - regjeringen.no</title><genre code="admin"/><author><person firstname="" lastname="Fiskeri- og kystdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>150</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fkd/Preassaguovdda/Preassadieahusat/2006/Carsten-Smith-joiha-lavdegotti-mii-galga-ielggadit-samiid-ja-earaid-vuoigatvuoa-guolastit-mearas-Finnmarkku.html?id=438498</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Carsten Smith jođiha lávdegotti mii galgá čielggadit sámiid ja earáid vuoigatvuođa guolástit mearas Finnmárkku olggobealde - regjeringen.no</p>
<p type="title">Preassadieđáhus</p>
<p xml:lang="nob">Nr.: 58/2006 Dato: 30.06.06 Kontakt:</p>
<p xml:lang="nob">Seniorrådgiver Richard L. Pedersen, tlf. 22 24 64 96</p>
<p type="title">Carsten Smith jođiha lávdegotti mii&#13; galgá čielggadit sámiid ja earáid vuoigatvuođa guolástit mearas&#13; Finnmárkku olggobealde</p>
<p type="title">Finnmárkkulága meannudeami oktavuođas&#13; ávžžuhuvvui Ráđđehus čielggadit gažaldaga das makkár vuoigatvuođat&#13; sámiin ja earáin leat guolástit mearas Finnmárkku olggobealde.&#13; Finnmárkkuláhka gieđahallá Finnmárkku eatnamiid, jávrriid ja&#13; čázádagaid geavaheami ja dáid resurssaid vuoigatvuođaoamasteami.&#13; Láhka ii válddahala mearraguolásteami.</p>
<p>- Čielggadeapmi šaddá leat hui mávssolažžan sápmelaččaide ja muđui Finnmárkku ássiide, ja lávdegotti viiddis čoahkádus ja viiddis gelbbolašvuohta sihkkarastá ahte lávdegotti evttohusat ja rávvagat leat bures digaštallojuvvon ja nannosit vuođđuduvvon sihke juridihkalaš ja guolástanfágalaš eavttuide, dadjá guolástusministtar Helga Pedersen.</p>
<p>Lávdegotti bargomearrádus lea ráhkaduvvon ovttasráđiid Sámedikkiin ja Finnmárkku fylkkagielddain.</p>
<p>Lávdegoddi galgá geiget iežas čielggadeami maŋimusat juovlamánu 31. beaivvi 2007.</p>
<list><p type="listitem">Leaŋka bargomearrádussii ja lávdegotti lahtuide (PDF)</p>
<p type="listitem">Lavdegottis leat čuovvovaš lahtut (PDF)</p>
</list></body></document>