<document xml:lang="sme" id="no_id"><header><title>Ovttamielalašvuohta norgga-ruošša 2006 earresoahpamuša hárrái - regjeringen.no</title><genre code="admin"/><author><person firstname="" lastname="Fiskeri- og kystdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>910</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fkd/Preassaguovdda/Preassadieahusat/2005/Ovttamielalavuohta-norgga-ruoa-2006-earresoahpamua-harrai.html?id=437724</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ovttamielalašvuohta norgga-ruošša 2006 earresoahpamuša hárrái - regjeringen.no</p>
<p type="title" xml:lang="nob">Pressemelding</p>
<p>Nr.: 79/2005 Beaivi: 29.10.2005 Gulahallanolmmoš: Departemeantaráđđi Jørn Krog, mob. 900 24 447</p>
<p type="title">Ovttamielalašvuohta norgga-ruošša 2006&#13; earresoahpamuša hárrái</p>
<p><em type="bold">Doaimmat vealtat lobihis dorskebivdimis Barents </em><em type="bold">ábis ledje guovddáš fáttat norgga-ruošša seahkalas guolástuskommišuvnna. – Mun lean duhtávaš go guolástuskommišuvdna lea vuoruhan dán barggu ja ahte Norga ja Ruošša leaba šaddan ovttaoaivilii bidjat eanet doaimmaid johtui vai váttisvuohta nohká, lohká guolástus- ja riddoministár Helga Pedersen </em><em type="bold">. </em></p>
<p>Kommišuvdna lea mearridan jagi 2006 eriid buot šlájaid dáfus maid goappašat riikkat hálddašeaba ovttas. Go guoská dorskái lea norgga-arktalaš dorski oppalaš mearriduvvon earri 471.000 tonna, ja riddodorski earri lea fas 21.000 tonna. Dát máksá ahte norgga-arktalaš dorski ja riddodorski earri lea oktiibuot 492.000 tonna, mii lea 14.000 tonna unnit go dán jagi earri. Norgga gonagasreabbáearri lea biddjon 300.000 reabbái, mii lea 20.000 reabbá eanet go dán jagi. Ruošša earri lea 3 milliovnna reabbá. – Mun lea duhtávaš go lea mearriduvvon dorskeearri mii dássáiduhttá ealáhusa ja mii lea nugo bivdinstrategiija masa leimmet ovttaoaivilis 2003:s ja maid Riikkaidgaskasaš mearradutkanráđđi – ICES – lea duođaštan lea seamma go ovdagihtiii várrogasvuo��a lahkoneapmi, lohká guolástus- ja riddoministar.</p>
<p>Šiehtadus vuolláčállui Kaliningradas bearjadaga golggotmánu 28. beaivvi 2005:s, norgga-ruošša guolástuskommišuvnna čoahkkima maŋŋil mii bistii vahku.</p>
<p>Norgga-arktalaš dorski 2006:a oppalaš earri mii lea 471.000 tonna lea vástida guolástuskommišuvnna bivdinstrategiigaide. Strategiija ulbmil lea fuolahit nanu ceavzilis ávkkastallama dorski hárrái ja addit jierpmálaš stabilitehta bivdimii jagis jahkái, dainna lágiin ahte earit eai galgga rievddadit eambbo og 10 jagis jahkái.</p>
<p>- Ahte nagoda doalahit norgga-arktalaš dorski eari oalle dássedin jagis jahkái mielddisbuktá diehttevasvuođa, lohká guolástus- ja riddoministar.</p>
<p>Riddodorski hivvodat lea biddjon 21.000 tonnii 2006:s. Norgga bealis lea vuhtiiváldán ráddjejuvvon riddodorskebivdu ja vealtameahttun riddodorskki seaguheapmi norgga-arktalaš dorskki bivdimii.</p>
<p>Dorski oppalaš earri juogaduvvo Norgga, Ruošša ja goalmmát riikka gaskka seamma minstara mielde go ovddit jagiid. Dát addá Norggi oppalaš eari, oktan 7.000 tonnain dutkan- ja hálddašanáigumušaide, mii lea 219.700 tonna boahtte jagi, mii lea 6.000 tonna unnit 2005:a ektui.</p>
<p>Go guoská gonagasreabbái, dieđihii ruošša bealli ahte lea juo mearriduvvon oppalaš earri mii lea 3 milliovnna jagi 2006:as. Dán vuođul mearridedje norgga guolástaneiseváldit unilaterálalaččat norgga oppalalaš gonagasreabbáeari mii lea 300.000 Norgga ekonomalaš avádagas oarjjabealde 26</p>
<p>Mun áiccan ahte dán jagi, ruošša dutkiid ođđa dieđuid vuođul gonagasreabbálogu birra ruošša juridikšuvndaguovlluin, lea leamaš earálágán ovttamielalaš hálddašanstrategiija gonagasreabbá hárrái. Lea čielggas ahte lea ain ollu maid eat dieđe gonagasreabbálogu birra, ja mun lean danne duhtávaš ahte leat bivdán dutkiid árvvoštallat galgá go ráhkadit ođđa hálddašanstrategiijaid vai buorebut sáhttá fáhtet logu ovdáneami dynamihka, lohká guolástus ja riddoministar Helga Pedersen.</p>
<p>Diksulohku lea buorre, ja oppalaš earri lea lasihuvvon 117.000 tonnas dan jagi 120.000 tonnii 2006:s. Maiddái dát lea bivdinstrategiija mielde mii mearriduvvui 2003:s. Norgga earri lea 61.800 earret dán mii addo ruššii, mii lea 15.000 tonna eambbo go 2005:as.</p>
<p>Šávššaid lohku rievddada hirbmosit lunddolaččat ja lea ain hui vuollin. Dán vuođul leat šattan ovttaoaivilii giddet šavššabivddu jagi 2006:as, maiddái dát lea mearriduvvon bivdinstrategiija mielde.</p>
<p>Njunnehága logu dilli lea ain vuorrástahtti ja danne ii leat 200:s ge áigeguovdil rahpat njuolggoguolásteami. Lobálaš lassišálaš go bivdá eará šlájaid jotkojuvvo 15 %:ain.</p>
<p>Muđui lea Norga juolludan Ruššii lassišálašeriid mat leat 2.000 tonna ja 10.000 tonna sáidi Norgga ekonomalaš avádagas, ja velá 2.000 tonna lassi stáidnareari, ja 3000 tonna eará šlájat maid lohku ii leat earreregulerejuvvon. Norga lea dasa lassin juolludan Ruššii 50.000 tonna sturrosaš kolmulaeari. Dát earri sáhttá almmatge unniduvvot go šaddá riikkaidgaskasaš šiehtadus kolmula hálddašeami hárrái.</p>
<p>Ruošša lea dasa lassin go lea sirddihan dorski ja diksu, 6000 tonna ja 4500 tonna, juolludan Norgii 3000 tonna reahka, 1500 tonna stáinnar, ja 1000 tonna flinddár eriid ja 500 tonna regulerekeahtes šlájaid eriid. Norga sáhttá bivdit gitta 10.000 tonna rávis njuorjjuid ruošša avádagas Nuortajieŋas. Nuorjoearri sáhttá lasihuvvot 15.000:ii.</p>
<p>Dán jagi kommišuvdnačoahkkin ságastalai vuđolaččat Barentsábi lobihis bivdima váttisvuođaid, ja ásahuvvui sierra bargojoavku mii galgá bargat dušše dárkkistangažáldagaiguin dan vahkus go leat Kaliningradas. Goappašat beali leat vuorrástuvván dili, ja leat ovttaoaivilis bidjat eanet doaimmaid johtui heaittihit verrošemiid.</p>
<p>Buoridan dihte Barentsábi guollebivdima dárkkisteami, leat bealálaččat ovttamielalaččat ásahit ođđa vuollelávdegotti kommišuvdnii. Lassin goappašat riikkaid dárkkistanorgánaid ovddasteddjiide galget dán guovtti riikka politiijain ja áššáskuhttineiseváldiin, ja duollo- ja vearroeiseváldiin leat ovddasteaddjit lávdegottis. Lávdegoddi galgá veahkehit čuovvolit áššiid dalle og váruhuvvo leat eambbo bivdu go juolluduvvon earri, gárvvistit riektečuovvolahttima dokumentašuvdnagáibádusaid ja dutkama ovttastahttit.</p>
<p>Bealálaččat leat dasa lassin ovttaoaivili ahte galgá láhčit dili ahte dán guovtti riikka dárkkisteaddjit sáhttet atnit nuppi riikka riddofáktafatnasiid go dárkkistit guolásteddjiideaset <span type="quote">”Gråsonas”</span> ja <span type="quote">”Smutthullas”</span>.</p>
<p>Dasa lassin leat bealálaččat ovttaoaivilis viiddidit ortnega juogadit dieđuid guolásteami birra, viiddiidit ovttasbarggu goalmmátriikka eiseváldiiguin, ja ásathit <span type="quote">”heahteovttadaga”</span> mii sáhttá buoridit vejolašvuođa fuomášit registrerekeahtes šállašiid.</p>
<p>Viimmat leat ovttamielalaččat gaskkustit oktasaš oktavuođaváldima guoski hápmanriikkaid eiseváldiiguin ávžžuhusain veahkehit registreret, ja dárkkistit šállašiid mat bohtet Barentsábis.</p>
<p>- Lean ilus daiguin dárkkistandoaimmaiguin maidda leat ovttaoaivilis, ja lea mu sávaldat ahte lobihis bivdu Barentsábis unnu viehka sakka, lohká guolástus ja riddoministar Helga Pedersen.</p>
<p type="title">Mildosat:</p>
<list><p type="listitem" xml:lang="nob">NORGGA-RUOŠŠA SEAHKÁLAS GUOLÁSTUSKOMMIŠUVNNA 4. SEŠUVNNA ČOAHKKINGIRJI</p>
<p type="listitem">Norgga delegašuvdna norgga-ruošša seahkalas guolástuskommišuvnna 34. sešuvdnii, Kalininingrádas, golggotmánu 24.-28.beivviid 2005:s</p>
<p type="listitem">Ruošša delegašuvdna norgga-ruošša seahkalas guolástuskommišuvnna 34. sešuvdnii, Kalininingrádas, golggotmánu 24.-28.beivviid 2005:s</p>
<p type="listitem">Norgga-ruošša seahkalaš guolástuskommišuvnna 34. sešuvnna barggut</p>
<p type="listitem" xml:lang="nob">DIEĐUT OPPALAŠERIID BIRRA JA ERIID JUOHKÁSEAMI BIRRA NORGGA, RUOŠŠA JA GOALMMÁTRIIKKA GASKKA (TONNAT) 2006:S</p>
<p type="listitem" xml:lang="nob">GOALMMÁTRIIKKA DORSKEEARI JUOHKIN 2006:S (TONNAT)</p>
<p type="listitem" xml:lang="nob">2006:A NORGGA-RUOŠŠA LOTNOLAS DORSKE- JA DIKSUBIVDDU EARIT DÁN GUOVTTI RIIKKA EKONOMALAŠ SONAIN (TONNAT).</p>
<p type="listitem" xml:lang="nob">RUOŠŠA EARIT BIVDIT NORGGA GULIID NORGGA EKONOMALAŠ AVÁDAGAS (TONNAT) 2006:S</p>
<p type="listitem" xml:lang="nob">TEKNIHKÁLAŠ REGULERENDOAIMMAT JA OKTASAŠ GUOLLEBUKTAGIID REHKENASTINFAKTORAT</p>
<p type="listitem">REPORT OF THE WORKING GROUP ON SEALS</p>
<p type="listitem">Čoahkkingirji guolástussuorggi bistevaš hálddašan- ja dárkkistagažáldagaid lávdegotti čoahkkimis Murmánskkas golggotmánu 3. - 7. beivviid</p>
<p type="listitem">JOINT NORWEGIAN – RUSSIAN SCIENTIFIC RESEARCH PROGRAM ON LIVING MARINE RESOURCES IN 2006</p>
</list></body></document>