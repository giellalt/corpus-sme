<document xml:lang="sme" id="no_id">
  <header>
    <title>Biebmodoallu ja biebman - regjeringen.no</title>
    <genre code="admin"/>
    <author>
      <person firstname="" lastname="Dearvvašvuođa- ja fuolahusdepartemeanta" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>163</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/hod/tema/albmotdearvvavuohta/biebmodoallu-ja-biebman.html?id=448361</origFileName>
    <parallel_text xml:lang="nob" location="kosthold-og-ernaring_id_448361.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Biebmodoallu ja biebman - regjeringen.no</p>
    <p>
      <em type="italic">Biebmopolitihka oppalaš váldoulbmil lea geahpedit dearvvašvuođaváttuid maid biebmodoallu buktá álbmogiid, sihkkarastit ahte borramuš ja juhkamuš lea dorvvolaš dearvvašvuođa dáfus, ja váikkuhit dasa ahte biebmodoallu duhtada geavaheddjiid gáibádusaid, ja ahte borramuš buvttaduvvo ceavzilis ja birasustitlaš vuogi mielde. </em>
    </p>
    <p>Biebmodoalu boahtteáiggi váldodoaibma lea ge čuovvolit Doaibmaplána buoret biebmodoallu álbmoga várás 2007-2011 .</p>
    <p>Norgga eiseválddit geavahit biebmodoalus iešguđetlágan strategiijaid ja gaskaomiid oktanaga.</p>
    <p>
      <em type="italic">Iešguđetlágan doaibmabijut </em>
    </p>
    <p>Servodatdásis geavahuvvojit čuovvovaš doaibmabijut geahpedan dihtii sosiálaerohusaid biebmodoalus:</p>
    <list>
      <p type="listitem">haddegaskaoamit</p>
      <p type="listitem">ráhčat vai dearvvašlaš biebmut gávdnojit mánáidgárddiin, skuvllain, bargoeallimis ja friddjaáiggis</p>
      <p type="listitem">borramušaid merken</p>
      <p type="listitem">ovttasdoaibman priváhta ja eaktodáhtolaš surggiid gaskka</p>
    </list>
    <p>Eiseválddit bidjet návccaid dasa ahte buoridit geavaheddjiid ja čoavddajoavkkuid borramušgealbbu oahpahusas, dearvvašvuođas ja bargoeallimis.</p>
    <p>
      <em type="italic">Ásahusat biebmodoallobarggus </em>
    </p>
    <p>Dearvvašvuođadirektoráhtas lea ovddasvástádus čuovvolit ja árvvoštallat Norgga biebmodoalu ovdánahttima, addit dieđalašvuođustuvvon ráđiid biebmodoalu birra ja ovttasbargat eará servodatsurggiiguin buoridan dihtii álbmotdearvvašvuođa.</p>
    <p>Departemeanta nammada Našunála biebmoráđi mii lea fágalaš sorjjasmeahttun oahppo- ja gealboguovddáš man doaibma lea buoridit álbmoga biebmodili. Ráđđi gullá hálddahuslaččat Dearvvašvuođadirektoráhta biebmodoalu ossodahkii.</p>
    <p>Biebmobearráigeahčus lea ovddasvástádus njuolggadusaid hárrái mat gusket biebmosuorgái.</p>
    <p>Maŋimuš ođasmahttojuvvon: 04.01.2010</p>
  </body>
</document>
