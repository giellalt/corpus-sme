<document xml:lang="sme" id="no_id"><header><title>Preassadieđáhusat - regjeringen.no</title><genre code="admin"/><author><person firstname="" lastname="Guolástus- ja riddodepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>595</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fkd/Preassaguovdda/Preassadieahusat.html?id=276</origFileName><parallel_text xml:lang="eng" location="press-releases_id_276.html"/><parallel_text xml:lang="nno" location="pressemeldingar_id_276.html"/><parallel_text xml:lang="nob" location="pressemeldinger_id_276.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Preassadieđáhusat - regjeringen.no</p>
<p type="title">Eambbo ruhta jiekŋa- ja oljogáhttenakšuvdnii</p>
<p xml:lang="nob">[11.05.2010]</p>
<p>Ráđđehus evttoha juolludit 10 miljovnna ruvnno Kystverketii daid erenoamáš lassigoluid geažil mat leat leamaš jiekŋačuollamiid geažil 2010 dálvvi. Loahpahan dihte buhtistanbargguid <span type="quote" xml:lang="nob">“Full City”</span> vuodjuma maŋŋel, evttoha ráđđehus juolludit vel 34 miljovnna ruvnno 2010 reviderejuvvon bušeahtas.</p>
<p type="title">Hui buorit bohtosat lobihis guolásteami vuostálastimis</p>
<p xml:lang="nob">[26.04.2010]</p>
<p>- Norgga ja Ruošša eiseválddiid árjjalaš rahčamuša geažil lea lobihis, dieđitkeahtes ja muddekeahtes dorskeguolásteapmi geahpiduvvon eambbo go 100 000 tonna rájes nu ollu ahte jagi 2009 ii oppa registrerejuvvon ge šat dakkár dorskebivdu. Ráđđehus lea vuoruhan viehka dehálažžan doarruma lobihis guolásteami vuostá Baretsábis. Mii leat lahkalagaid bargan ovttasráđiid Ruošša eiseválddiiguin, ja bohtosat čájehit ahte mii leat lihkostuvvan, cealká guolástus- ja riddoministtar Lisbeth Berg-Hansen.</p>
<p type="title">Eanebut ožžot lobi bivdit gonagasreappáid</p>
<p xml:lang="nob">[27.08.2008]</p>
<p>- Nu go jo dieđihuvvui stuorradiggedieeđáhusas gonagasreappá hálddašeami birra, de dál galget eanet bivdit oažžut lobi bivdit gonagasreappáid dain guovlluin main eiseválddit dássážii leat mudden bivddu eriiguin. Dat geaidda gonagasreappá leavvan lea čuohcán, galget oažžut ovdavuoigatvuođa dan bivdit. Mun oaivvildan ahte daid guovlluid olbmot geaidda gonagasreabbá lea eanemusat čuohcán, eanet doarjugohtet dán bivddu, dadjá guolástus- ja riddoministtar Helga Pedersen.</p>
<p type="title">Riekti bivdit ábis Finnmárkku olggobealde</p>
<p type="title">NÁČ 2008: 5 Finnmárkku Riddoguolástanlávdegoddi evttohus</p>
<p xml:lang="nob">[18.02.2008]</p>
<p>- Dehálaš bargu lea dál loahpahuvvon. Lean vissis dasa ahte árvalus mielddisbuktá máhtu ja konstruktiivvalaš digaštallama, dajai guolástus- ja riddoministtar.</p>
<p type="title">Stouorradiggedieđáhus gonagasreappá hálddašeami birra</p>
<p type="title">Gulahalliráđđeaddi Sigbjørn Larsen 97624678</p>
<p xml:lang="nob">[14.09.2007]</p>
<p>- Ráđđehusa bajimus ulbmil gonagasreappá hálddašeamis lea nu bures go vejolaš ráddjet gonagasreappá leavvama Norgga mearraguovlluide ja sihkkarastit ahte gonagasreabbámáddodat lea nu uhcci go vejolaš gávpeguovlluid olggobealde, dadjá guolástus- ja riddoministtar Helga Pedersen.</p>
<p type="title">Sámediggi ja guollefanas- veaga struktuvrapolitihkka</p>
<p xml:lang="nob">[16.03.2007]</p>
<p>Ráđđehus lea odne almmuhan stuorradiggedieđáhusa nr. 21 guollefanasveaga struktuvrapolitihkka birra. Sámedigge- presideanta Aili Keskitalo lea preassadieđáhusas moaitán Ráđđehusa og lea bidjan ovdan dieđáhusa almmá joatketkeahttá ráđđadallamiid Sámediggi ja Guolástan- ja riddodepargemeantta gaskka. Son čujuha maiddái ahte departemeanta ii leat čielggadan man láhkái árvaluvvon doaibmabijut váikkuhit sámi vuoigat- vuođaide guolleriggodagaide mearas.</p>
<p type="title">Preassafáktatelefuvdna</p>
<p xml:lang="nob">[11.02.2007]</p>
<p>Vuosárgga guovvamánu 12. b. rájes álggaha Guolástus- ja riddodepartemeanta preassafáktavuorroortnega bargoáiggis. Preassa galgá dušše geavahit telefonnummara 22 24 66 99 gaskal 08.00 ja 15.45 árgabeivviid.</p>
<p type="title">Svalbárdda mearrajohtalusa oadjebasvuođa nannen</p>
<p xml:lang="nob">[01.12.2006]</p>
<p>Arvat doaibmabijut leat juo biddjojuvvon johtui ja galget biddjojuvvot johtui vai sihkkarastet mearrajohtalusa oadjebasvuođa Norgga fávlliin. Ráđđehusa davveguovlostrategiijii gullevaš deaŧalaš oassi lea Svalbárdda biras čázádaga johtalusa oadjebasvuohta. Ráđđehus dainna lágiin áigu dievvasii buoridit davveguovlluid mearrajohatalusa oadjebasvuođa, ii duššefal Norgga fávlliin, muhto maiddái Svalbárddage.</p>
<p type="title">Ođđa jiekŋagierdi dutkanskiipa</p>
<p xml:lang="nob">[01.12.2006]</p>
<p>Ráđđehus áigu čielggadit makkár dárbu lea ođđaáigásaš dutkanskiippaide mat sáhttet doaibmat guhkkin davvin. Dakkár skiipa sáhttá háhkat dieđuid vuođđun politihkalaš mearrádusaide ja davveguovlluid hálddašeapmái. Dás lea sáhkan petroleumealáhusa ja guolástusealáhusa ovddideapmi, ja maiddái davveguovlluid birrasa, dálkkádaga ja resurssaid bearráigeahčču ja buoret ipmárdus.</p>
<p type="title">Carsten Smith jođiha lávdegotti mii galgá čielggadit sámiid ja earáid vuoigatvuođa guolástit mearas Finnmárkku olggobealde</p>
<p xml:lang="nob">[30.06.2006]</p>
<p>Finnmárkkulága meannudeami oktavuođas ávžžuhuvvui Ráđđehus čielggadit gažaldaga das makkár vuoigatvuođat sámiin ja earáin leat guolástit mearas Finnmárkku olggobealde. Finnmárkkuláhka gieđahallá Finnmárkku eatnamiid, jávrriid ja čázádagaid geavaheami ja dáid resurssaid vuoigatvuođaoamasteami. Láhka ii válddahala mearraguolásteami.</p>
<p type="title">Vieris ávdnasiid ja ekovuogádagaid geahčču nannejuvvo</p>
<p xml:lang="nob">[31.03.2006]</p>
<p>Ráđđehus áigu nannet mearrabirrasiid ekovuogádagaid ja vieris ávdnasiid geahču. Barentsábi hálddašanplánas ráđđehus árvala ásahit ráđđeaddi joavkku, mii goziha Barentsábi, ja man Mearradutkaninstituhtta jođiha.</p>
<p type="title">Ráđđehus ásaha birasriskaforuma</p>
<p xml:lang="nob">[31.03.2006]</p>
<p>Ráđđehus almmuha Barentsábi hálddašanplánas, ahte ásahuvvo birasriskkaid ovttasbargoforum, man bargu laktása dán áhpeguovllu fáhkka nuoskkideapmái. Ráđđehus hálida dan láhkai nannet birasriskkaid árvvoštallanbarggu. Riddodoaimmahat jođiha foruma ja dasa oassálastá viiddis joavku relevánta almmolaš ásahusaid.</p>
<p type="title">Ovttamielalašvuohta norgga-ruošša 2006 earresoahpamuša hárrái</p>
<p xml:lang="nob">[14.11.2005]</p>
<p>Doaimmat vealtat lobihis dorskebivdimis Barentsábis ledje guovddáš fáttat norgga-ruošša seahkalas guolástuskommišuvnna. – Mun lean duhtávaš go guolástuskommišuvdna lea vuoruhan dán barggu ja ahte Norga ja Ruošša leaba šaddan ovttaoaivilii bidjat eanet doaimmaid johtui vai váttisvuohta nohká, lohká guolástus- ja riddoministár Helga Pedersen.</p>
</body></document>
