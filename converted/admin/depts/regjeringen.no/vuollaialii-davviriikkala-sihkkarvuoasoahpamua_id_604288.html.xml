<document xml:lang="sme" id="no_id"><header><title>Vuolláičálii davviriikkalaš sihkkarvuođasoahpamuša - regjeringen.no</title><genre code="admin"/><author><person firstname="" lastname="Suodjalusdepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>227</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fd/Aigeguovdil/Oasat/2010/Vuollaialii-davviriikkala-sihkkarvuoasoahpamua.html?id=604288</origFileName><parallel_text xml:lang="nob" location="inngikk-nordisk-sikkerhetsavtale_id_604288.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Vuolláičálii davviriikkalaš sihkkarvuođasoahpamuša - regjeringen.no</p>
<p><em type="italic">Suodjalusministtar Grete Faremo vuolláičálii odne ráđđehusa namas oppalaš sihkkarvuođasoahpamuša eará davviriikkaiguin lotnolasat suodjalit ja lonohallat suollemassan mearriduvvon dieđuid. </em></p>
<p>Go áigumuš lea gieđahallat daid sihkkarvuođahástalusaid mat gusket eanet riikkaide go Norgii buori ja dorvvolaš vuogi mielde, de lea sávahahtti beassat lonohallat čiegos dieđuid mat leat guđege riikkas. Dat mii guoská Davviriikkaide, de lea maiddái čielga hárjehallamiid oktavuođas dárbu lonohallat riikkalaš čiegos dieđuid juksan dihtii háliiduvvon beavttu go militeara veaga ja politiija lea áigeguovdil geavahit.</p>
<p>Buot davviriikkaid ovddasteaddjit čálle odne soahpamuša vuollái Ruoŧa ambasádas Oslos. - Davviriikkalaš soahpamuša vuolláičállin duođašta man buorre Davviriikkaid ovttasbargu lea, ja vuolláičállin nanne ja ovddida dán ovttarbarggu vel eambbo, cealká suodjalusministtar Grete Faremo.</p>
<p>Mudde čiegusin mearriduvvon dieđuid gieđahallama Soahpamuš ii ásat iešalddis vuoigatvuođa oažžut dahje geatnegasvuođa addit čiegusin mearriduvvon dieđuid, muhto dat mudde dakkár lonohallama vuođu guovtti dahje eanet soahpamušbeliid gaskkas, ja mo dakkár dieđut galget gieđahallojuvvot. Váldoprinsihppa lea ahte bealit geatnegahttojuvvojit gieđahallat sihkkarvuođalaččat čiegusin mearriduvvon dieđuid maid ožžot nuppi soahpamušbealis seamma láhkai go sii gieđahallet iežaset dieđuid mat leat mearriduvvon seammadássásaš čiegusvuohtan.</p>
<p>Dárbbašlaš rámmavuogádat Soahpamuš lea vuđolaš ja máŋgga suorggis dárbbašlaš rámmavuogádat ollislaš ovttasbarggu várás surggiin main lea sáhka čiegus dieđuin, sihke militeara ja siviila surggiin. Industriijas ge lea sihkkarvuođasoahpamuš dávjá dárbbašlaš go áigumuš lea gilvalit oažžut dakkár riikkaidgaskasaš gávpesoahpamušaid mat gáibidit ahte sihkkarvuođalaččat dássiduvvon čiegos dieđut gieđahallojuvvojit dorvvolaččat.</p>
<p>Soahpamuš fámuiduvvá go dagalduvvon dohkkehanproseassa lea čađahuvvon guđege riikkas.</p>
</body></document>
