<document xml:lang="sme" id="no_id"><header><title>Oahpaheaddjifitnu eanet bivnnut - regjeringen.no</title><genre code="admin"/><author><person firstname="" lastname="Máhttodepartemeanta" sex="unknown" born="" nationality=""/></author><year>2014</year><publChannel><publication><publisher>regjeringen.no</publisher></publication></publChannel><wordcount>304</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/kd/pressesenter/pressemeldinger/2014/Oahpaheaddjifitnu-eanet-bivnnut.html?id=752534</origFileName><parallel_text xml:lang="nob" location="lareryrket-mer-attraktivt_id_752534.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>Oahpaheaddjifitnu eanet bivnnut - regjeringen.no</p>
<p><em type="italic">Oahpaheaddjifitnu lea šaddan eanet geasuheaddjin alit oahpahussii ohcciid gaskkas. Juohke njealját oahpahusohcci nuorra dadjá ahte sáhtášii iežas jurddašit oahpaheaddjin. Dát lea čielgasit eanet go dušše vihtta jagi áigi. </em></p>
<p>Maŋimus jagiid lea dušše juridihka fágaide maidda leat eat ohccit go oahpaheaddji oahpahussii. Dattetge leat ozakeahtes oahpposajit. Earenoamážiid vuođđoskuvlaoahpaheaddji oahpahusas 1.-7. klássaide (VOO 1-7) rahčet oažžumis doarvái ohcciid oahpposajiid ektui. </p>
<p>Máhttodepartemeanta almmuha odne dán jagáš áŋggirdeami mas ulbmil lea oaččuhit eanet ohcat oahpaheaddjioahpuide ja loktet oahpaheddjiid árvvu.</p>
<p>- Oahpaheaddjibargu mánáiddásis lea jáhkkemeahttun dehálaš. Lea dáid skuvlajagiin ahte oahppit galget oahppat gálgat ja ipmirdit kodaid ja háhkat vuođu mii dárbbašuvvo ovddasguvlui oahppamii, dadjá máhttoministtar Torbjørn Røe Isaksen.</p>
<p>Statistihka guovddášdoaimmahat meroštallá ahte jagi 2020 vuođđoskuvllas váilot badjel 9000 fágaoahppan oahpaheaddjit. Vuođđoskuvllaoahpaheaddjioahpahus 1.-7. klássain lea dat áidna oahpahus mii gealbudahttá bistevaččat bargat vuođđoskuvlla vuolimus klássain.</p>
<p>Árvoguorahallan, man NORSTAT lea čađahan departemeanta ovddas, čájeha earret eará ahte oahpaheaddjifitnu bivnnutvuođa lassáneapmi 2009 rájes lea leamašan stuoris dievdoohcciid gaskkas. Logut duođaštit ahte eanet dievddut leat mielas bargat oahpaheaddjin mánáidskuvllas.</p>
<p>- Dát lea miellagiddevaš. Mii dárbbašat eanet dievdduid skuvllas geat sáhttet mielde váikkuheames dehálaš álgooahpahusa nuoramus ohppiide, dadjá máhttoministtar.</p>
<p>Suorggi bealálaččat leat mielde áŋggirdeamis sihke našuvnnalaš ja guovlulaš dásis, GNIST ovttasbarggu bakte.</p>
<p xml:lang="smj">Árvoguorahallama gávnnat dáppe</p>
<p xml:lang="smj"><em type="italic">GNIST birra: </em></p>
<p>Searvevuohta GNIST lea čađahan vihttajagi ovttasbarggu mas ulbmil earret eará lea loktet oahpaheddjiid árvvu ja oaččuhit eanet gelbbolaš ohcciid oahpaheaddji oahpahussii. Oasálaččat leat: Máhttodepartemeanta, Oahppolihttu, KS, NHO, LO, Pedagogastudeanttat, Norgga Studeantaorganisašuvdna, Ohppiidorganisašuvdna, Norgga Lektorsearvi, Skuvlajođiheddjiidlihttu ja oahpaheaddjioahpahusa Našunála ráđđi.</p>
<p type="title">Fáktádieđut áŋggirdeami ”Leatgo dus dát attáldagat?” birra:</p>
<p><em type="italic">Áŋggirdeapmi galgá: </em></p>
<p>Lasihit ohcama oahpaheaddjioahpahussii</p>
<p>Loktet oahpaheaddjifitnu árvvu</p>
<p><em type="italic">Áŋggirdeami ulbmiljoavku lea: </em></p>
<p>Nuorat geat ohcet alit oahpahussii</p>
<p>Eará fidnojoavkkut geat háliidivčče bargat oahpaheaddjin</p>
<p><em type="italic">Dán jagi áŋggirdeapmái gullá: </em></p>
<p>Web-filbma www.hardudetideg.no/magi </p>
<p>Neahttasiidu www.hardudetideg.no </p>
<p xml:lang="nno">Iskkadeapmi <span type="quote">”Ovdageahččaleapmi guovtti minuhtas”</span> www.hardudetideg.no/test </p>
<p><em type="italic">Fáktá oahpahusa birra: </em></p>
<p>Leat máŋga vejolašvuođa movt beassat oahpaheaddjifidnui. Neahttasiiddus sáhtát lohkat:</p>
<p xml:lang="smj">Iešguđetge oahpaheaddjioahpuid birra: http://hddid.no/nb/utdanningen/36/larerutdanningene</p>
<p xml:lang="nno">Sisabeassangáibádusat: http://hddid.no/nb/utdanningen/37/opptakskrav-2</p>
<p xml:lang="nno">Oahppobáikkit: http://hddid.no/nb/utdanningen/33/studiesteder</p>
</body></document>
