<document xml:lang="sme" id="no_id">
  <header>
    <title>Eallit - regjeringen.no</title>
    <genre code="admin"/>
    <author>
      <person firstname="" lastname="Eanandoallo- ja biebmodepartemeanta " sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>410</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/lmd/Fadda/eallit.html?id=1294</origFileName>
    <parallel_text xml:lang="eng" location="animal_id_1294.html"/>
    <parallel_text xml:lang="nno" location="dyr_id_1294.html"/>
    <parallel_text xml:lang="nob" location="dyr_id_1294.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Eallit - regjeringen.no</p>
    <p type="title">Eallit</p>
    <p>
      <em type="italic">Láhkaevttohus mii guoskka elliidčálgui </em>
    </p>
    <p>Norgga elliidčálggu doaibmaplána čuovvoleapmin, Norgga eanadoallo- ja biebmodepartemeantta ja Norgga guolástus- ja riddodepartemeanta leat ovttas hábmen ođđa elliidčálgoláhkaevttohusa.</p>
    <p>Evttohuvvon láhka boađášii dála lága sadjái, mii bođii jagis 1974, ja guoská seamma ládje go ovddit láhka, sihke oamastuvvon elliide ja meahcceelliide.</p>
    <p>Láhkaárvalus evttoha standárddaid mat láhčet vuođu buori elliidčálggu ovddideapmái, ja mat leat dehalaččat elliid árvvusatnimii. Lága áigumuš vuhtii váldá elliid árvvusatnima, ja galgá dainna lágiin movttidahttit ovddidit čálggu ja árvvusatnima elliid iežaset dihte. Máŋga ođđa gáibádusa evttohuvvojit, seammás go muhtin dálá lága ja njuolggadusaid prinsihpat jotkojuvvojit.</p>
    <p>Olbmuid máhttu elliid návccaid ja dárbbuid birra lea sakka ovdánan, ja lea oktan servodaga etihkalaš ulbmiliiguin dan hárrái mo mii háliidit ahte elliid galgá meannudit etihkalaččat, dán evttohusa vuođđun. Dat ahte elliin lea árvu iešalddiset, lassin dasa ahte dat leat ávkkálaččat olbmuide, lea dehalaš eaktu lágas. Dán berre maiddái dulkot dála sosiologiija etihkalaš standárddaid ektui mii guoskka elliidmeannudeapmái.</p>
    <p>Jus háliidat eambbo dieđu dán birra, loga:</p>
    <list>
      <p type="listitem"><em type="italic">Láhka elliidčálggu birra </em>(pdf, 113 kb) </p>
      <p type="listitem"><em type="italic">Árvalus - Ođđa elliidčálgoláhka </em>(pdf, 40 kb) </p>
      <p type="listitem"><em type="italic">Gulaskuddanbovdehus - Ođđa elliidčálgoláhka </em>(pdf, 100 kb) </p>
    </list>
    <p type="title">Ođđa Eanandoallodirektoráhtta</p>
    <p xml:lang="nob">[01.07.2014]</p>
    <p>Suoidnemánu 1.beaivve 2014 rájes váldá Eanandoallodirektoráhtta badjelasas Stáhta boazodoallohálddahusa ja Stáhta eanandoallohálddahusa doaimmaid ja bargoveaga.</p>
    <p type="title">Ođđa Eanandoallodirektoráhtta</p>
    <p xml:lang="nob">[06.06.2014]</p>
    <p>Stáhtaráđđi lea otne mearridan ásahit ođđa direktoráhta man namma galgá Eanandoallodirektoráhtta. Eanandoallodirektoráhtta váldá badjelasas Stáhta boazodoallohálddahusa (SBH) ja Stáhta eanandoallohálddahusa (SEAH) doaimmaid ja bargoveaga suoidnemánu 1.b.2014 rájes.</p>
    <p type="title">Norgga-Ruoŧa boazoguohtunkonvenšuvdna</p>
    <p xml:lang="nob">[21.03.2014]</p>
    <p>Bargojoavku geigii njukčamánu 21.b.2014 Norgga-Ruoŧa boazoguohtunkonvenšuvdna-árvalusa eanadoalloministarii Eskil Erlandsson:ii ja eanandoallo- ja biebmoministarii Sylvi Listhaug:ii.</p>
    <p type="title">Ovtta oaivilis ođđa boazodoallošiehtadusa hárrái</p>
    <p xml:lang="nob">[19.02.2014]</p>
    <p>Norgga Boazosápmelaččaid Riikkasearvi (NBR) ja Stáhta sohpe guovvamánu 18. beaivve ođđa boazodoallošiehtadusa áigodahkii 01.07.2014 – 30.06.2015. Soahpamuš mielddisbuktá boazodoalloealáhussii oktiibuot 111,5 miljovnna kruvnno ruhtadoarjaga. Dat lea 2,0 miljovnna kruvnno eanet, go dálá boazodoallošiehtadusas.</p>
    <p type="title" xml:lang="nob">Læhkoeh biejjine – Vuorbbe biejvijn – Lihkku beivviin – Gratulerer med dagen!</p>
    <p xml:lang="nob">[06.02.2014]</p>
    <p>Mun čevllohalan go lean boazodoalloministtar, ja mu ulbmil lea ovddidit politihka mii sihkkarastá, ovddida ja nanne boazodoalu ealáhussan, čállá eanandoallo- ja biebmoministtar Sylvi Listhaug iežas dearvvahansártnis Sámi álbmotbeaivvi oktavuođas.</p>
    <p type="title">Stáhta fállá 109,5 miljovnna kruvnnu boazodollui</p>
    <p xml:lang="nob">[28.01.2014]</p>
    <p>Stáhta šiehtadallanlávdegoddi lea otne ovdanbidjan fálaldaga boazodoallošiehtadusa šiehtadallamiidda. Stáhta šiehtadallanlávdegoddi árvala rámma mii lea 109,5 miljovnna kruvnnu. Dat lea seammá stuora rámma go gustojeaddji šiehtadusas.</p>
    <p type="title">Rievdadusat boazodoalu almmolaš hálddašeami organiseremis</p>
    <p xml:lang="nob">[22.01.2014]</p>
    <p>Vai bargu boazodoalu hálddašemiin nannejuvvo, lea Ráđđehus mearridan ahte Eanandoallo- ja biebmoministtar ovttastahttá Stáhta eanandoallohálddahusa (SEH) ja Stáhta boazodoallohálddahusa (SBH), lassin dása ahte ovttadahkii Álttás sirdojuvvojit muhtun fágadoaimmat SEH:as SBH:ii. Áigumuš lea ahte ovttastahttin galgá leat doaimmas 2014 suoidnemánu 1.beaivvi rájes. Boazodoallostivra bisuhuvvo nu movt dál.</p>
  </body>
</document>
