<document xml:lang="sme" id="no_id"><header><title>Boazodoallu: Boazoguohtunšiehtadusa soabadeapmi - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2008</year><publChannel><publication><publisher>regjeringen.no</publisher></publication></publChannel><wordcount>205</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/lmd/Aigeguovdil/Oasat/2008/jan_08/Boazodoallu-Boazoguohtuniehtadusa-soabad.html?id=496155</origFileName><parallel_text xml:lang="nob" location="reindrift-enighet-om-reinbeiteavtale_id_496155.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">Reindrift: Enighet om reinbeiteavtale - regjeringen.no</p>
<p type="title" xml:lang="nob">Reindrift: Enighet om reinbeiteavtale</p>
<p xml:lang="nob"><em type="italic">Reindrift </em>: Statens forhandlingsutvalg og Grunneierutvalget nord for Aursunden er enige om en reinbeiteavtale. Avtalen skal legge til rette for reindrift i det området hvor reindriften ikke ble tilkjent beiterettigheter gjennom Høyesteretts avgjørelse i Aursundendommen i 1997. </p>
<p xml:lang="nob">Sentralt i forhandlingene har vært plassering av gjerder. Den fremforhandlede løsningen innebærer oppføring av i hovedsak tre gjerder. Hensikten med disse er å hindre at reinen gjør skade på innmark, sikre tilstrekkelig utmarksbeite for de aktive husdyrbrukerne, samt bedre driftsforholdene for både jordbruket og reindriften.</p>
<p xml:lang="nob"><em type="italic">Minnelig løsning </em>- Det er svært positivt at det nå ligger til rette for en minnelig løsning på denne langvarige konflikten. - Dette er en løsning som både sikrer den sørsamiske reindriften på en god måte og de aktive jordbrukerne i området, sier landbruks- og matminister Terje Riis-Johansen. </p>
<p xml:lang="nob"><em type="italic">Videre prosess </em>Avtaleinngåelsen innebærer at forhandlingsutvalgene vil orientere og tilrå reinbeiteavtalen for sine oppdragsgivere, henholdsvis Landbruks- og matdepartementet og de berørte grunneierne nord for Aursunden. Etter en behandling av avtalen i Landbruks- og matdepartementet vil departementet sende ut en reinbeiteavtale til den enkelte grunneier nord for Aursunden for underskrivning. </p>
<p xml:lang="nob"><em type="italic">Kontaktpersoner </em>: Spesialrådgiver Almar Sagelvmo, 22 24 92 32 Seniorrådgiver Morten Floor, 22 24 92 24. </p>
</body></document>
