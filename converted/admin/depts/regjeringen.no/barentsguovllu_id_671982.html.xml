<document xml:lang="sme" id="no_id">
  <header>
    <title>Girkonjárgga-julggaštus Barentsguovllu ovttasbarggus ođasmahttojuvvo - regjeringen.no</title>
    <genre code="admin"/>
    <author>
      <person firstname="" lastname="Olgoriikadepartemeanta" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>163</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/ud/aigeguovdil/oddasat/2012/barentsguovllu.html?id=671982</origFileName>
    <parallel_text xml:lang="nob" location="kirkenes_erklaering_id_671982.html"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Girkonjárgga-julggaštus Barentsguovllu ovttasbarggus ođasmahttojuvvo - regjeringen.no</p>
    <p>
      <em type="italic">Jagi 2013:s lea 20 jagi vássán dan rájes go Girkonjárgga-julggaštus Barentsguovllu ovttasbarggu oktavuođas vuolláičállojuvvui. Julggaštusa ođasmahttin bargu <span type="quote">“Girkonjárgga II-julggaštus”</span> lea álggahuvvon. </em>
    </p>
    <p>Barentsráđđi áigu jagi 2013 ávvudit ahte 20 jagi leat vássán dan rájes go Girkonjárgga-julggaštus vuolláičállojuvvui. Dán oktavuođas lea álggahuvvon bargu ođasmahttit 1993 julggaštusa. Dán oktavuođas lea maid dárbu árvvoštallat ovttasbarggu bohtosiid, geahčadit hástalusaid ja mearridit perspektiivvaid ja vejolašvuođaid viidáset bargui.</p>
    <p>Girkonjárgga-julggaštus hábmejuvvui jagiid 1992/93, ja barggu álggahii dalle eahpeformálalaš bargojoavku Norgga Olgoriikadepartemeanttas. Bargojoavku ráhkadii, eahpeformálalaš lagas ovttasbargguin regiovnna guoskevaš riikkaiguin, árvalusaid ja jurdagiid julggaštusa formálalaš digaštallamiidda. Nugo dalle 1992/1993:s, de lea dál ge nammaduvvon eahpeformálalaš bargojoavku Norgga OD:s. Seniorráđđeaddi Sverre Jervell jođiha dán bargojoavkku mii galgá lahkalagaid bargat ovttasráđiid Barentsguovllu riikkaiguin ja eará guoskevaš oasálaččaiguin.</p>
    <p>Bargojoavku áigu jagi 2012 čavčča mielde sáddet árvalusaid ja ávžžuhusaid Barentsráđi Norgga jođihangoddái. Julggaštusa ođasmahttin barggus sáhttet de Barentsovttasbarggu oasálaččat maŋŋil geavahit árvalusaid ja ávžžuhusaid vejolaš formálalaš ráđđádallanproseassas.</p>
    <p>Eahpeformálalaš bargojoavku háliida áinnas ođđa jurdagiid ja árvalusaid. Árvalusaid ja oaiviliid sáhttá sáddet:</p>
  </body>
</document>
