<document xml:lang="sme" id="no_id">
  <header>
    <title>Boazolohku ferte ođđasit mearriduvvot - regjeringen.no</title>
    <genre code="admin"/>
    <author>
      <person firstname="" lastname="Landbruks- og matdepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2011</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>505</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/lmd/Aigeguovdil/Oasat/2011/Jan-11/Boazolohku-ferte-oasit-mearriduvvot.html?id=632195</origFileName>
    <parallel_text xml:lang="nob" location="reintall-ma-fastsettes-pa-nytt_id_632195.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Reintall må fastsettes på nytt - regjeringen.no</p>
    <p type="title" xml:lang="nob">Reintall må fastsettes på nytt</p>
    <p xml:lang="nob">Landbruks- og matdepartementet har opphevet Reindriftstyrets vedtak om høyeste reintall for sju reinbeitedistrikter i Finnmark. Sakene blir sendt tilbake til Reindriftsstyret for ny behandling.</p>
    <p xml:lang="nob">Det forutsettes at Reindriftsstyret tar kontakt med de berørte distriktene i den videre prosessen, og at ny behandling i Reindriftsstyret er sluttført innen 15. mars 2011.</p>
    <p xml:lang="nob"><em type="italic">Avgjørende fase </em>Landbruks- og matminister Lars Peder Brekk understreker at det pågående arbeidet i Reindriftsstyret er svært viktig. - Vi er nå er inne i en kritisk og avgjørende fase for å få reindriften økologisk bærekraftig. Dette gjelder ikke minst i de områdene av Finnmark som i dag både har for høye reintall og opplever beitekonflikter, sier Brekk. - I en slik situasjon er det særdeles viktig at vi får et reintall som er tilpasset ressurs-grunnlaget, understreker landbruks- og matministeren. </p>
    <p xml:lang="nob">Landbruks- og matdepartementet har opphevet Reindriftstyrets vedtak om høyeste reintall for sju reinbeitedistrikter i Finnmark.</p>
    <p xml:lang="nob">Trym Ivar Bergsmo, Samfoto</p>
    <p xml:lang="nob">- Jeg ser at den prosessen som nå pågår er utfordrende for Reindriftsstyret, sier Brekk. - Jeg har imidlertid full tillit til at styret, i nær dialog med de aktuelle distriktene, vil fatte nye vedtak om øvre reintall som klart viser og sannsynliggjør at de er i samsvar med målsettingen om en økologisk bærekraftig reindrift, sier landbruks- og matminister Lars Peder Brekk.</p>
    <p xml:lang="nob"><em type="italic">Vurdering av Reindriftstyrets vedtak </em>Reindriftsstyret fattet vedtak om høyeste reintall i ni distrikter i Finnmark i sitt møte 9. og 10. desember 2010. På grunn av den vanskelige ressurssituasjonen i deler av Finnmark, valgte Landbruks- og matdepartementet å foreta en vurdering av alle disse vedtakene. Varsel om at departementet skulle foreta en slik gjennomgang, ble derfor sendt de aktuelle distriktene i slutten av desember. </p>
    <p xml:lang="nob">Departementet har opphevet vedtakene om høyeste reintall for følgende distrikter:</p>
    <list>
      <p type="listitem">9 Čorgas</p>
      <p type="listitem" xml:lang="nob">19 Sørøy</p>
      <p type="listitem">26 Lákkonjárga</p>
      <p type="listitem">27 Joahkonjárga</p>
      <p type="listitem">33 Spalca</p>
      <p type="listitem">35 Fávrrosorda</p>
      <p type="listitem">40 Orda</p>
    </list>
    <p xml:lang="nob"><em type="italic">Økologisk bærekraft </em>Bakgrunnen for at vedtak om høyeste reintall for disse distriktene ble opphevet, er at departementet verken finner det dokumentert eller sannsynliggjort at distriktene vil kunne oppnå målet om økologisk bærekraft med de vedtatte reintallene. Reindriftsstyrets vedtak om høyeste reintall for distriktene 13 Lagesduottar og 14A Spiertagaisa er ikke opphevet. Etter departementets syn vil det imidlertid være naturlig med en ny gjennomgang av øvre reintall for disse distriktene når det foreligger avklaring av bruken av de ulike årstidsbeitene. </p>
    <list>
      <p type="listitem" xml:lang="nob"><em type="italic">Les brevet til Reindrifsstyret </em>(pdf, 113 Kb) </p>
      <p type="listitem" xml:lang="nob"><em type="italic">Les brevet til Reindriftsforvaltningen </em>(pdf, 99 Kb) </p>
    </list>
    <p xml:lang="nob"><em type="italic">Bruksregler </em>Bakgrunnen for at Landbruks- og matdepartementet har foretatt en vurdering av Reindriftsstyrets vedtak, er at reintallet i deler av Finnmark er for høyt i forhold til beitegrunnlaget. I 2007 ble det vedtatt en ny reindriftslov som blant annet innebærer at de enkelte distrikter skal utarbeide bruksregler der også øvre reintall for siidaene i distriktet inngår. Bruksreglene, som skal sikre en økologisk bærekraftig utnytting av distriktets beiteressurser, skal godkjennes av områdestyrene. Men når det gjelder reintallene, skal disse endelig godkjennes av Reindriftsstyret. </p>
    <p xml:lang="nob">Alle distrikter skal ha utarbeidet og fått godkjent bruksregler i løpet av 2011.</p>
    <p xml:lang="nob">Rein på beite.  Asgeir Helgestad, Samfoto</p>
  </body>
</document>
