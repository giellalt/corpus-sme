<document xml:lang="sme" id="no_id"><header><title>Duollo- ja divatetáhtta/Duollodoaimmahat - regjeringen.no</title><genre code="admin"/><author><person firstname="" lastname="Ruhtadandepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2007</year><publChannel><publication><publisher>regjeringen.no</publisher></publication></publChannel><wordcount>133</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fin/Departemeantta-birra/Vuollasa-asahusat/Duollo--ja-divatetahttaDuollodoaimmahat.html?id=270408</origFileName><parallel_text xml:lang="eng" location="the-customs-and-excise-authorities_id_270408.html"/><parallel_text xml:lang="nno" location="toll--og-avgiftsetatentollvesenet_id_270408.html"/><parallel_text xml:lang="nob" location="toll--og-avgiftsetatentollvesenet_id_270408.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Duollo- ja divatetáhtta/Duollodoaimmahat - regjeringen.no</p>
<p>Duollo- ja divatetáhttii/duollodoaimmahahkii gullet guovddáš Duollo- ja divatdirektoráhtta ja 6 vuollásaš duolloguovllu. Duollobáikkit gávdnojit dáppe: Fredrikstad, Oslo, Kristiansand, Bergen, Troandin ja Romsa. Etáhtta gávdno maiddái 32 eará báikkis riikkas.</p>
<p>Etáhta váldoulbmil lea sihkkarastit ahte duollu ja divvagat mearriduvvojit riekta ja máksojuvvojit rievttes áigái. Etáhta ovddasvástádus lea maid gozihit ahte gálvvut eai fievrreduvvo lobiheamit Norgii dahje olggos Norggas.</p>
<p>Duollo- ja divatetáhtta mearrida ja gáibida duollu ja lassiárvodivvaga gálvvuin stáhtakássii mat fievrreduvvojit riikii. Dasa lassin mearrida ja gáibida etáhtta divvagiid mohtorfievrruin ja eará liigedivvagiid nugo alkohola- ja duhpátgálvodivvagiid. Oktiibuot diet dahke sullii 204 miljárdda ruvnno 2011:s. Etáhtta maid čađaha ollu eará bearráigeahččamiid mat gusket gálvvuid sisafievrredeapmái ja olggosfievrredeapmái.</p>
<p>Etáhtas lei njukčamánu 1.b.2012:s bargoveahka mii vástida 1 844 jahkedoaimma. 2012:s lea das jođihanbušeahtta measta 1 500 miljovnna ruvnno.</p>
<p>Maŋimuš ođasmahttojuvvon: 31.10.2012</p>
</body></document>
