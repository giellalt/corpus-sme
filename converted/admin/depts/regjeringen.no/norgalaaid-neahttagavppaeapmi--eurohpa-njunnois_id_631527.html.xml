<document xml:lang="sme" id="no_id"><header><title>Norgalaččaid neahttagávppašeapmi  Eurohpá njunnošis - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2011</year><publChannel><publication><publisher>regjeringen.no</publisher></publication></publChannel><wordcount>240</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fad/oasat/nyheter/2011/Norgalaaid-neahttagavppaeapmi--Eurohpa-njunnois.html?id=631527</origFileName><parallel_text xml:lang="nob" location="nordmenns-netthandel-pa-europatoppen_id_631527.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision: 154948 $; </version></header><body><p>Váldosisdollui</p>
<p type="title">Norgalaččaid neahttagávppašeapmi  Eurohpá njunnošis</p>
<p type="title">Historjjálaš arkiiva</p>
<p xml:lang="nob">Almmustahttináigodat Regjeringen Stoltenberg II</p>
<p>Almmustahtti: Ođasmahttin-, hálddahus- ja girkodepartemeanta</p>
<p>Sullii duppal geardde eanet norgalačča gávppašit neahta bokte go veardida Eurohpá ektui. - Norga ovdána digitálalaččat ja ođđahutkamušat lassánit neahttagávppašeami bokte, mii illudahttá, muitala ođasmahttinministtar Rigmor Aasrud cealkámušastis SGD (SSB) analysa ektui.</p>
<p><em type="italic">Sullii duppal geardde eanet norgalačča gávppašit neahta bokte go veardida Eurohpá ektui. - Norga ovdána digitálalaččat ja ođđahutkamušat lassánit neahttagávppašeami bokte, mii illudahttá, muitala ođasmahttinministtar Rigmor Aasrud cealkámušastis SGD (SSB) analysa ektui. </em></p>
<p>Sullii 70% Norgga álbmogis gávppašit Interneahta bokte , ja EO-álbmot gávppaša fas 37%.</p>
<p>- Neahttagávppašeapmi lasiha ođđaáigásaš DGT- bálvalusaid ja gálvo- ja bálvalusealáhusaid ođđahutkamušaid. Elektronalaš gávppašeapmi dahká sullii 20% olles ealáhusdoaimma gávpejođus dán áiggi. Mun jáhkán ahte mii guhkkin eret leat geavahan buot gávppašan vejolašvuođaid dán suorggis, cealká ođasmahttinministtar Aasrud.</p>
<p>Jagi 2009 diehtojuohkinservodaga čoavddalogut čájehit ahte 43 proseantta álbmogis gávppašedje mátkkiid ja idjasajiid neahta bokte. 38 proseantta oste bileahtaid, ja jagi 2009 osttii juohke njealját olmmoš biktasiid, girjjiid, filmmaid ja musihka Interneahta bokte.</p>
<p>Neahttagávppašeddjiid lohku lea lassánan ovcci proseanttain jagi 2006 rájes jagi 2009 rádjái. Bealli sis geat eai gávppaš neahta bokte, čilgejit ahte sii háliidit persovnnalaččat gávppašit. Muhto ballu máksinsihkkarvuhtii, ja personsuodjalus ja váilevaš dieđut maid ráddjejit neahttagávppašeami, čájeha analysa. Analysas maid boahtá ovdan ahte báris ahkásaččat dávjjibut gávppašit neahta bokte gálvvuid ja bálvalusaid. Jagi 2006 gávppašii juohke logát báris ahkásaš neahta bokte, muhto jagi 2009 lea dát lohku lassánan golmmain gerddiin.</p>
<p>Ollislaš statistihka gávnnat SGD (SSB) neahttasiidduin (girjegillii)</p>
</body></document>