<document xml:lang="sme" id="no_id"><header><title>Vuollásaš ásahusat - regjeringen.no</title><genre code="admin"/><author><person firstname="" lastname="Bargodepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>224</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/aid/Depatemeantta-birra/Vuollasa-asahusat.html?id=87141</origFileName><parallel_text xml:lang="nno" location="underliggjande-etatar_id_87141.html"/><parallel_text xml:lang="nob" location="underliggende_etater_id_87141.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Vuollásaš ásahusat - regjeringen.no</p>
<p type="title">Bargo- ja čálgoetáhta</p>
<p>Bargo- ja čálgoetáhta válddii 01.07.2006 badjelasas dan ovddasvástádus ja daid bargamušain mat ovdal ledje Aetat:s, Bargodirektoráhtas, Riikaoadjodoaimmahagas (ROD) ja NAV interim:s.</p>
<p>Neahttasiidu Bargo- ja čálgoetáhta</p>
<p type="title" xml:lang="nob">Bargoriekti</p>
<p>Bargoriekti lea sierraduopmostuollu mii gieđahallá soahpameahttunvuođaid tariffašiehtadusaid gustoma ja dulkoma oktavuođas ja dihto soahpameahttunvuođaid bargosoahpameahttunvuođa- ja bálvalussoahpameahttunvuođalága njuolggadusaid dulkoma olis, soahpameahttunvuođaid tariffašiehtadusaid rihkkuma hárrái ja sankšuvnnaid hárrái dákkár šiehtadusrihkkumiid oktavuođas. Bargoriekti gieđahallá maiddái soahpameahttunvuođaid buhtadusovddasvástádusa oktavuođas ja lobihis bargoheaitaga oktavuođas.</p>
<p type="title">Bargobearráigeahčču</p>
<p>Bargobearráigeahčču goziha ahte mearrádusat mat leat addojuvvon bargobiraslágas ja dan vuođul, čuvvojuvvojit.</p>
<p>Neahttasiidu Bargobearráigeahčču</p>
<p type="title">Mearraolbmuid penšuvdnaoadju</p>
<p>Mearraolbmuid penšuvdnaoadju guoská, váldonjuolggadusa mielde, norgalaš mearraolbmuide ja olbmuide geain lea bistevaš orrunsadji Norggas ja geat barget logahallojuvvon norgalaš fatnasiin.</p>
<p>Neahttasiidu Mearraolbmuid penšuvdnaoadju</p>
<p type="title">Petroleabearráigeahčču</p>
<p>Petroleabearráigeahčču galgá eavttuid bidjat dasa ja fuolahit dan ahte petroleadoaimma oassálastit dollet alla dási dearvvašvuođa, birrasa, sihkkarvuođa ja gearggusvuođa dáfus ja dan bokte maiddái háhkat nu stuorra árvvuid servodahkii go vejolaš.</p>
<p>Neahttasiidu Petroleabearráigeahčču</p>
<p type="title">Riikkasoabaheaddji</p>
<p>Ásahus galgá geahččalit soabahit bargoeallima beliid go beroštussoahpameahttunvuođat bohciidit, dat mearkkaša geahččalit oaččohit beliid dohkkehit dahje ođasmahttit tariffašiehtadusaid. Dán doaimma jođiha riikkasoabaheaddji.</p>
<p>Neahttasiidu Riikkasoabaheaddji</p>
<p type="title">Stáhta bargobirasinstituhtta</p>
<p>Stáhta bargobirasinstituhtta (STBBI) lea dutkaninstituhtta mas lea medisiinna, fysiologiija, kemiija, biologiija, psykologiija ja eará fágaid gelbbolašvuohta. Instituhtta lea Norgga bargoeallima buot osiid várás.</p>
<p>Neahttasiidu Stáhta bargobirasinstituhtta</p>
<p type="title">Oadjoriekti</p>
<p>Oadjoriekti lea bealátkeahtes váiddaorgána oadjoetáhta ja bargomárkanetáhta mearrádusaid váras mat leat dahkkojuvvon álbmotoadjolága vuođul, ja eará almmolaš ealáhat- ja oadjoortnegiid várás.</p>
<p>Neahttasiidu Oadjoriekti</p>
</body></document>