<document xml:lang="sme" id="no_id"><header><title>Stuorra musihkkaáŋgiruššan Romssa fylkii - regjeringen.no</title><genre code="admin"/><author><person firstname="" lastname="Kulturdepartemeanta " sex="unknown" born="" nationality=""/></author><translator><unknown/></translator><translated_from xml:lang="nob"/><year>2008</year><publChannel><publication><publisher>regjeringen.no</publisher></publication></publChannel><wordcount>172</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/kkd/preassaguovdda/Preassadieahus/2008/stuorra-musihkkaagiruan-romssa-fylkii.html?id=528952</origFileName><parallel_text xml:lang="nno" location="stort-musikkloft-for-troms_id_528952.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Stuorra musihkkaáŋgiruššan Romssa fylkii - regjeringen.no</p>
<p xml:lang="nob"/>
<p xml:lang="nob"/>
<p xml:lang="nob"/>
<p>Ráđđehus evttoha 2009 bušeahtas ahte Tromsø Symfoniorkester oažžu lasihuvvot dorjaga 1 miljon ruvnnuin 13,4 miljon ruvdnun.</p>
<p>- Lassáneapmi Tromsø Symfoniorkester:ii lea oassi áŋgiruššamis ásahit davvinorgalaš symfoniijaorkertera, Arctic Orchestra. Ođđa orkester galgá huksejuvvot earret eará Tromsø Symfoniorkester, Landsdelsmusikerordningen i Nord-Norge, Bodø Sinfonietta ja Forsvarets Musikkorps Nord-Norge fitnolaš čuojaheaddjibirrasiidda. Dan lassin lea várrejuvvon 6,5 miljon ruvnnu dán prošektii, dadjá kultur- ja girkoministtar Trond Giske.</p>
<p>Ráđđehus evttoha maiddái 5,2 miljon ruvdnosaš doarjga Ája Sámi Guovddážii. Opera Nord oažžu 0,5 miljon ruvdnosaš lassáneami nu ahte doarjja šaddá šiega 1,9 miljon ruvnnu.</p>
<p>Hålogaland Teater oažžu 2 miljon ruvdnosaš lassáneami nu ahte boahtte jagi doarjja šaddá 38,6 miljon ruvnnu. Ráđđehus evttoha maiddái juolludit 0,5 miljon ruvnnu Nord Vitensenter:ii, vai luvvejuvvojit speallanruđat dan oktavuođas ahte Kultuvrralaš skuvlalávka galgá viiddiduvvot guoskat maiddái joatkkaskuvllaide.</p>
<p>Ráđđehus čuovvola stuorradiggedieđáhusa guovddášásahusaid birra ja evttoha 1,5 miljon ruvdnosaš doarjaga Riddu Riđđui go festivála dál lea ožžon guovddášásahusstáhtusa 2009 rájes. Doarjja Filmcamp Målselv:ii jotkojuvvo 2,5 miljon ruvnnuin. Ráđđehus lea várren 10 miljon ruvnnu ođđaruhtan mas guovllulaš filbmaguovddážat sáhttet ohcat doarjaga.</p>
</body></document>