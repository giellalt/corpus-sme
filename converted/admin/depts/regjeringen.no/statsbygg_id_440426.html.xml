<document xml:lang="sme" id="no_id">
  <header>
    <title>Statsbygg - regjeringen.no</title>
    <genre code="admin"/>
    <author>
      <person firstname="" lastname="Ođasmahttin-, hálddahus- ja girkodepartemeanta" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>110</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/departemeanta/Vuollasa-asahusat/statsbygg.html?id=440426</origFileName>
    <parallel_text xml:lang="nob" location="statsbygg_id_440426.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Statsbygg - regjeringen.no</p>
    <p>Statsbygg lea stáhta deháleamos rávvejeaddji huksen- ja opmodatáššiin, huksejeaddji, opmodathálddašeaddji ja opmodatovddideaddji.</p>
    <p>Statsbygg lea stáhtalaš hálddahusfitnodat. Statsbygga doaibmamuš lea fállat buriid ja doaibmi visttiid stáhta doaimmahagaide, ja ollašuhttit mearriduvvon servodatpolitihkalaš ulbmiliid mat gusket arkitektuvrii, stáhtalaš plánaberoštusaide, kulturmuitosuodjalussii ja birrasii.</p>
    <p>Statsbygg galgá rávvet stáhta go dat áigu oastit dahje láigohit alcces lanjaid dahje visttiid, leat stáhta ovddas huksejeaddji ja bures hálddašit daid opmodagaid mat čatnasit stáhta viessoláigoortnegii. Statsbygg galgá maiddái fuolahit stáhta beroštumiid stuorát opmodatovddidanprošeavttain.</p>
    <p>Statsbygg organisere, pláne ja čađaha sullii 200 prošeavtta oktanaga, main sullii 10-20 gárvánit juohke jagi.</p>
    <p>Statsbyggas leat sullii 670 mielbargi. Váldokontuvra lea Oslos ja regiuvdnakontuvrrat leat Oslos, Porsgrunnas, Bergenis, Troanddimis ja Romssa gávpogis.</p>
  </body>
</document>
