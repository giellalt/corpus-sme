<document xml:lang="sme" id="no_id"><header><title>Ráđđehus ásaha birasriskaforuma - regjeringen.no</title><genre code="admin"/><author><person firstname="" lastname="Fiskeri- og kystdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>164</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/fkd/Preassaguovdda/Preassadieahusat/2006/Raehus-asaha-birasriskaforuma.html?id=419810</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ráđđehus ásaha birasriskaforuma - regjeringen.no</p>
<p type="title" xml:lang="nob">Pressemelding</p>
<p>Nr.: 25/2006 Beaivi: 31.03.2006 Oktavuođaolmmoš: Ekspedišuvdnahoavda Kirsten Ullbæk Selvig 22 24 64 37</p>
<p type="title">Ráđđehus ásaha birasriskaforuma</p>
<p><em type="bold">Ráđđehus almmuha Barentsábi hálddašanplánas, ahte ásahuvvo birasriskkaid ovttasbargoforum, man bargu laktása dán áhpeguovllu fáhkka nuoskkideapmái. Ráđđehus hálida dan láhkai nannet birasriskkaid árvvoštallanbarggu. Riddodoaimmahat jođiha foruma ja dasa oassálastá viiddis joavku relevánta almmolaš ásahusaid. </em></p>
<p>- Mii hálidat buoridit guovllu riskaovdáneami geahču, erenoamážit fáhkka oljonuoskkideami ja mearrajohtolaga oktavuođas. Dán riskka ferte sáhttit gieđahallat buoremus lági mielde, guolástus- ja riddoministtar Helga Pedersen dadjala.</p>
<p>Go davviguovlluid petroleumdoaimmat lassánit, daid mielde lassána maiddái mearrajohtolat, ja gáibiduvvo buoret gearggusvuohta. Dehálaš oassi dán barggus lea ráđđehusa sávaldat ásahit geatnegahttojuvvon borjjastanfávlliid Várggáid ja Røst gaskkas, 30 nauhtalaš miilla rittu olggobealde, dan láhkai geahpedit bártidanvára. Ráđđehus ohcá dál ON mearrajohtolatorganisašuvnnas IMO:s lobi ásahit dakkár fásta borjjastanfávlliid. Nubbi oassi mearrasihkkarvuođabarggus lea Várggáid johtolatguovddáš, mii doaibmagoahtá jagi 2007.</p>
<p>Dán vahku álggus vuolláičálle Norga ja Ruošša Barentsábi mearrasihkkarvuođa ovttasbargosoahpamuša. Ásahuvvo earret eará vuogádat, man vehkiin buorebut dihtet guđe fatnasat johtet guovllus ja makkár gurpmiin.</p>
</body></document>