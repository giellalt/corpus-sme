<document xml:lang="sme" id="no_id"><header><title>2013 Eaktodáhtolašvuođa bálkkašupmi juhkkojuvvon eaktodáhtolaš ”Bassi Ovllá čájálmasa” oassálasttiide - regjeringen.no</title><genre code="admin"/><author><person firstname="" lastname="Kulturdepartemeanta " sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>335</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/kud/aigeguovdil/oasat/2013/2013-eaktodahtolavuoa-balkkaupmi-juhkkoj.html?id=747433</origFileName><parallel_text xml:lang="nob" location="frivillighetsprisen-2013-tildelt-de-friv_id_747433.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>2013 Eaktodáhtolašvuođa bálkkašupmi juhkkojuvvon eaktodáhtolaš <span type="quote">”Bassi Ovllá čájálmasa”</span> oassálasttiide - regjeringen.no</p>
<p><em type="italic">- Dán jagáš bálkkašumi vuoiti lea dehálaš vuođđocaggi báikkálaš kultur- ja organisašuvnna doaimmas. Sii ásahit lagasvuođa ja goargatvuođa báikkálaš ja nationála historjái, ja sii leat ovdagovvan dasa movt eaktodáhtolaš ja ámmátlaš dásis sáhttet ovttasbargat. Sin teáhterbuvttadeamis lea alla kvaliteahta mii ealáskahttá min nationála kulturárbbi, dajai kulturministtar Thorhild Widvey go geigii dán jagi eaktodáhtolašvuođa bálkkašumi. </em></p>
<p><span type="quote">"Bassi Ovllá spealus"</span> Stiklestadas Olav Gullvåg (giehtačálus) ja Paul Okkenhaug (musihkka) lei álgočájálmas jagi 1954 namahusain <span type="quote">"ovdal soađi"</span>. Jagi 2014:s lea čájálmasas 60-jagi ávvudeapmi. Olssotbeivviin čájálmas gaskkusta dehálaš osiid norgga kulturhistorjjás, Stiklestad soađi birra mii šattai rievdadussan risttalašvuođa ásaheapmái ja riikagonagasváldái Norggas. Gitta juo álggu rájes lea eaktodáhtolaš bargu leamašan guovddáš caggiin teáhterbuvttadeami buot organisatuvrralaš dásiin. Jagi 2013:s sullii 830 olbmo 5 ahkásaččaid rájes gitta 87 ahkásaččaid rádjai lea luopmoáiggis ja astoáiggis oaidnán čájálmasa. Jagi 2013:s eaktodáhtolaš bargan oktiibuot dagahii badjel 11 jahkedoaimma.</p>
<p>Dán jagi eaktodáhtolašvuođa bálkkašumi nubbe finalisttat ledje eaktodáhtolaččat Moss gávpoga Home-Start bearašgulahallama guoktá Hilde Hjelseth ja Carol Østby ja lohkanbeana Molly. Home-Start álggahuvvui Mossas jagi 2011:s ja lea juo dorjon sullii 50 bearrašiid. Organisašuvnnas lea viiddis ovttasbargu dearvvašvuođastašuvnnain, mánáidgárddiin, bearašsuodjalusain, psyhkalaš dearvvašvuođasuodjalusain, PPB:in ja earáiguin. Carol Østby lea ovddasmanni terapiijabeanaáššis ovttas iežas Mollyn. Ovttas soai leaba earenoamáš oahpahuvvon mánáidbeanan ja bargaba eaktodáhtolaččat máŋga beaivvi vahkus Mollyn lohkanbeanan girjerádjosiin ja skuvllain Grimstad gávpogis.</p>
<p><em type="italic">Eaktodáhtolašvuođa bálkkašumi birra </em>Eaktodáhtolašvuođa bálkkašupmi juhkkojuvvo sealgilis olbmui, báikkálaš searvái dahje jovkui mii earenoamážiid lea čájehan eaktodáhtolaš áŋgiruššama, beroštumi ja duostilvuođa mii lea ávkin juohkehažžii ja/dahje servodahkii. Eaktodáhtolašvuođa govdodat ja girjáivuohta, sihke organisašuvdnahámi, temáhtalaččat, agi ja kultuvrra dáfus, galgá guhkit áiggi vuollái bures oidnot bálkkašumi vuitiid gaskkas. Bálkkašupmi sáhttá juhkkojuvvot dan vuođul maid okta olmmoš, báikkálaš searvi dahje joavkku eaktodáhtolaččat lea áŋgiruššan guhkit áiggi dahje ráddjejuvvon áiggi prošeavtta bakte. </p>
<p>Eaktodáhtolašvuohta Norga lea 2006 rájes juohkán Eaktodáhtolašvuođa bálkkašumi Kulturdepartemeanta gohččosa vuođul. Bálkkašupmi juhkkojuvvo juovlamánu 5. beaivvi ON riikkaidgaskasaš e</p>
<p>Riikadási jurys leat Øyvind Håbrekke, Bent Høie, Signe Bock Segaard, servodatdutkan instituhtta, Arezo Banafsheh ja Eaktodáhtolašvuohta Norga stivrra ovdaolmmoš/sadjásaš ovdaolmmoš.</p>
<p>Geahča maiddái Eaktodáhtolašvuođa Norgga neahttasiidduin</p>
</body></document>