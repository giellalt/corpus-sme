<document xml:lang="sme" id="no_id"><header><title>Lága sisdoalu oktiigeassu - regjeringen.no</title><genre code="admin"/><author><person firstname="" lastname="Justis- og beredskapsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2007</year><publChannel><publication><publisher>regjeringen.no</publisher></publication></publChannel><wordcount>165</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/jd/Fattat/lovarbeid/Finnmarkkulahka/laga-sisdoalu-oktiigeassu.html?id=449241</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Lága sisdoalu oktiigeassu - regjeringen.no</p>
<p><em type="bold">Kapihttalis 1 </em>leat addojuvvon oppalaš njuolggadusat, main lea mearkkašupmi olles lága áddemii ja atnimii. Láhka gusto Finnmárkku gittaopmodagaide ja čázádagaide. Dat gusto nu guhkás merrii go ovttaskas oamastanvuoigatvuohta ollá, nappo árvvu mielde sullii 2 mehtera čikŋodahkii. </p>
<p><em type="bold">Kapihtal 2 </em>addá njuolggadusaid ođđa orgána Finnmárkkuopmodaga birra, earret eará stivrra ja gozihanlávdegotti čoakkádusas ja áššegieđahallamis. </p>
<p><em type="bold">Kapihtal 3 </em>sisdoallá njuolggadusaid ođasmuvvi valljodagaid hálddaheamis, earret eará bivddus, guolásteamis ja murremis Finnmárkkuopmodaga eatnamiin. </p>
<p><em type="bold">Kapihtal 4 </em>máinnaša guolásteami Deanu ja Njávdáma čázadagas. Finnmárkkuláhka ii lihkahala guolástanvuoigatvuođaid mat juo leat dáid čázádagain. Gonagas sáhttá addit láhkaásahusa, mas leat dárkilet njuolggadusat guolásteami hálddaheamis ja doaimmaheamis. </p>
<p><em type="bold">Kapihtal 5 </em>lea guovtti ođđa orgána Finnmárkkukomišuvnna ja Finnmárkku meahcceduopmostuolu birra. Finnmárkkukomišuvdna galgá guorahallat oppa dan guovllu, man Finnmárkkuopmodat váldá badjelasas Statskoga maŋis ja gártet makkár geavahan- ja eaiggátvuoigatvuođat gávdnojit doppe. Soahpameahttunvuođat guovlluid alde maid Finnmárkkukomišuvdna lea gárten, sáhttet dolvojuvvot Finnmárkku meahcceduopmostuolu gieđahallamii. </p>
<p><em type="bold">Kapihttalis 6 </em>leat addojuvvon njuolggadusat lága fápmuiboahtimis, ja eatnamiid sirdimis Statskogas Finnmárkkuopmodahkii ja mearrádusat eará lágaid nuppástusaid birra. </p>
<p xml:lang="nob">Sist oppdatert: 04.02.2013</p>
</body></document>
