<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>10311</wordcount><conversion_status type="standard"/><availability><license type="standard"/></availability><multilingual/><origFileName>https://www.regjeringen.no/contentassets/e26227c19c72435090d5314b3a5a30bd/sami-giellagaldu--rapport-samisk.pdf</origFileName><parallel_text xml:lang="nob" location="sami-giellagaldu---rapport-no.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="fin">Raporta</p>
<p>Sámi Giellagáldu –</p>
<p>Davviriikkalaš sámegielaid fága- ja resursaguovddáža organisašuvdnahámi árvvoštallan</p>
<p>Gielda-jaođasmahttindedepartemeanta</p>
<p>Olggosaddán:</p>
<p>Prentehusnummir: H-2446 S Deaddileapmi: Departemeanttaid sihkkarvuođa- jabálvalusorganisašuvdna – 06/2019</p>
<p>Ovdasátni Sámediggi ja sámi giellabirrasat leat ollu jagiid bargan oktasaš giellanormeremiin ja terminologiijaovddidemiin, rastá riikarájáid. Maŋimus jagiid lea dát bargu dahkkojuvvon</p>
<p>Sámi Giellagáldu prošeavtta olis, mii lei organiserejuvvon dan golmma sámedikki vuollásažžan Suomas, Ruoŧas ja Norggas gos maiddái bargu čađahuvvui.</p>
<p>Čoahkkimis Kárášjogas borgemánus 2018 nammadii Nordiska ämbetsmannsorganet for samiska frågor (NÄS) bargojoavkku mii galggai čielggadit mo lea vejolaš hábmet bistevaš organisašuvdnamodealla Sámi Giellagáldu várás. Bargojoavku geige dákko bokte raportta barggustis. Mii almmuhit ieš raportta dárogillii ja davvisámegillii, ja mildosat fas, mat leat bargodokumeanttat joavkkuid bargoproseassain, leat čállo-juvvon dárogillii dahje ruoŧagillii.</p>
<p>Bargojoavkku jođiheaddjin háliidan giitit buot lahtuid árjjalašvuođas, buriid ja rabas digaštallamiin, ja áinnas ge fágalaš vehkiin ja árvalusaiguin oalle oanehis áigemeriiguin. Giitu maiddái Gitte Haugnæssii ja Celcilie Aagestadii Agenda</p>
<p>Kaupangas nammasaš fitnodagas geat leaba veahkehan čállidoaimmain ja bargan oanehis áigemeriin ja stuorra njuovžilvuođain, vai raporta gárvána.</p>
<p>Oslo, miessemánu 8. b. 2019</p>
<p xml:lang="nno"><em type="italic">Bjørn Olav Megard </em></p>
<p>Sisdoallu <em type="bold">Ovdasátni ........................................................................................................................ 3 </em><em type="bold">1 </em></p>
<p><em type="bold">Čoahkkáigeassu </em>........................................................................................................6 <em type="bold">2 </em></p>
<p><em type="bold">Duogáš </em>.................................................................................................................... 11 2.1 Sámi Giellagáldu ásaheapmi ....................................................................... 11 2.2 Bargojoavkku mandáhta, čoahkkádus ja bargovuohki ............................ 12 <em type="bold">3 </em></p>
<p><em type="bold">Sámi Giellagáldu dálá organiseren </em>.................................................................... 15 3.1 Ulbmil ja bargamušat ................................................................................... 15 3.2 Dálá organiseren .......................................................................................... 15 3.3 Bargoaddiovddasvástádus ja bargiid jođiheapmi .................................... 16 <em type="bold">4 </em></p>
<p><em type="bold">Eavttut vuođđun árvvoštallat iešguđet organisašuvdnamodeallaid </em>........... 17 <em type="bold">5 </em></p>
<p><em type="bold">Iešguđet organisašuvdnamodeallaid válddahus ja árvvoštallan </em>............... 19 5.1 Guđe organisašuvdnamodeallat leat árvvoštallojuvvon? ........................ 19 5.2 Searvemodealla Ruoŧas ja Suomas ............................................................ 20 5.3 Sierra mearridanorgána Ruoŧa Sámediggái .............................................. 22 5.4 Sámediggi <span type="quote">«bargolágideaddjin»</span> Suomas dahje Norggas ........................ 24 5.5 Hálddašanorgána sierra fápmudusaiguin Norggas ............................... 28 <em type="bold">6 </em></p>
<p><em type="bold">Vearrodilálašvuođat </em>............................................................................................ 32 6.1 Mielbargiid vearrodilálašvuođat ................................................................ 32 6.2 Vearrodilálašvuođat doaimma várás ........................................................ 34 6.3 Vearronjuolggadusat čoahkkáigessojuvvon ............................................. 34 <em type="bold">7 </em></p>
<p><em type="bold">Organisašuvdnamodeallaid gaskasaš relatiiva nanusvuođaid </em><em type="bold">jaraššivuođaid árvvoštallan </em>............................................................................... 35 7.1 Organisašuvdnamodeallaid bajimus dási árvvoštallan ........................... 35 7.2 Guhkesáigeperspektiiva ja vuorddehahttivuohta .................................... 36 7.3 Sámedikkiide sihkkarastojuvvo doarvái politihkalaš stivren ja kontrolla ásahusa rámmain ........................................................................ 37 7.4 Ekonomiija ja mearrádusaid rabasvuohta ................................................ 37 7.5 Fágalaččat nana organisašuvdna ............................................................... 38 7.6 Oktalaš jođiheapm ....................................................................................... 38 7.7 Beaktilvuohta ja njuovžilvuohta .................................................................. 39 7.8 Johtilis ásaheapm ......................................................................................... 40 <em type="bold">8 </em></p>
<p><em type="bold">Loahppajurdda ja ráva </em>........................................................................................ 41 </p>
<p><em type="bold">Mildosat ........................................................................................................................43 </em><em type="bold">1 </em>Čoahkkáigeassu </p>
<p>Norgga, Ruoŧa ja Suoma sámedikkit ásahedje 2013 Sámi Giellagáldu - Davviriikkalaš sámegielaid fága- ja resursaguovddáža. Ásaheami bajimus ulbmil lei nannet ja ovddidit sámegielaid buori giellaovttasbarggu bokte, sihkkarastin dihtii ahte gielat ovdánit seamma láhkai rájáid guovtte bealde.</p>
<p>Oktiibuot leat ovcci sierranas sámegiela. Dat leat sierraláganat giellageavaheami viidodaga ektui, dan ektui gallis dat hállet iešguđet gielaid, gielaid iešguđet ortográfalaš prinsihpaid ektui ja gielaid geográfalaš gullevašvuođa ektui. Sámegielat leat uhcit ja rašit. Eanetlohkogielat leat mealgadii váikkuhan sámegielaid tearbmaovddideapmái, ja danne dárbbašuvvo riikkaidrasttideaddji ovttasbargu giellanormeremiin.</p>
<p>Rádjarasttideaddji giellaovttasbargu lea dehálaš go áigumuš lea bisuhit sámegielaid oktasaš vuođu. Dát ovttasbargu dahká vejolažžan geavahit sámegiela riikkarájáid nuppi bealde ja veahkeha eastadit ahte riikkaráját šaddet hehttehussan sámegielhálliid gulahallamii. Giellagealbbu háhkanvejolašvuohta lea uhcci buot golmma riikkas.</p>
<p>Sámi Giellagáldu lea Sámi Parlamentáralaš Ráđi (SPR) vuollásaš orgána.</p>
<p>Cuoŋománu 2019 muttus leat das 9 giellabargivirggi ja 3 hálddahusvirggi. Guovtti giellabargivirggis eai leat dál olbmot. Sámi Giellagáldu bargit leat virgáduvvon sin iežaset gullevaš sámedikkiin. Sámi Giellagáldus lea dattetge mearridanváldi barggu sisdoalu ja čađaheami hárrái. Dat go bargoaddiovddasvástádus ja bargoaddi stivrenvuoigatvuohta juohkása golmma sámediggái, dagaha hástalusaid Sámi</p>
<p>Giellagáldu mielbargiid ovttalaš jođiheapmái. Sámi Giellagáldu lea leamaš ruhtaduvvon</p>
<p>Interreg-prošeaktaruđaiguin, ja ruđaiguin iešguđet riikkain.</p>
<p>Mihttomearrin sámedikkiide lea sihkkarastit vuorddehahttivuođa ja guhkesáige-perspektiivva Sámi Giellagáldu ruhtadeamis, ja dan ahte Sámi Giellagáldu ásahuvvo bistevaš orgánan.</p>
<p>Sámedikkit háliidit čielggadit vejolaš modeallaid bistevaš ásaheapmái ja eanet ollislaš organisašuvdnamodellii oktasaš jođihemiin Sámi Giellagáldu várás. Danne ásahii Nordiska ämbetsmannsorganet for samiska frågor (NÄS) borgemánus 2018 bargojoavkku ovddasteddjiiguin maid juohke sámediggi ja departemeanta</p>
<p>Suomas, Ruoŧas ja Norggas leat nammadan. Bargojoavkku áigumuš lei árvvoštallat vejolaš boahttevaš organisašuvdnamodealla Sámi Giellagáldui.</p>
<p>Bargojoavku lea válddahan ja árvvoštallan iešguđet organisašuvdnamodeallaid</p>
<p>Sámi Giellagáldui.</p>
<p>Árvvoštallan ja buohtastahttin dihtii molssaektosaš modeallaid lea bargojoavku ráhkadan dakkár organisašuvdnaeavttuid mat dorjot Sámi Giellagáldu ulbmila.</p>
<p>Bargojoavku lea bidjan čuovvovaš organisašuvdnaeavttuid vuođđun iešguđet orga-nisašuvdnamodeallaid árvvoštallamii.</p>
<p>Guhkesáigeperspektiiva ja vuorddehahttivuohta</p>
<p>Sámedikkiide sihkkarastojuvvo doarvái politihkalaš stivrejupmi ja kontrolla ásahusa rámmain</p>
<p>Rabasvuohta ekonomiijas ja mearrádusain</p>
<p>Fágalaččat nana organisašuvdna</p>
<p>Ovttalaš jođiheapmi</p>
<p>Beaktilvuohta ja njuovžilvuohta</p>
<p>Johtilis ásaheapmi</p>
<p>Iešguđet organisašuvdnamodeallaid ovdalis čielggadeami vuođul ja daid árvalusaid vuođul maid bargojoavkku lahtut leat ovddidan dakkár organisašuvdnamodeallaid birra maid lea vejolaš ásahit ja jođihit oktasaš jođihemiin ovtta dan golmma riikkas, ja mat eai gáibit láhkarievdadeami, lea bargojoavku válljen válddahit čuovvovaš organisašuvdnamodeallaid:</p>
<p>Searvemodealla (ruoŧŧilaš ja suopmilaš veršuvdna)</p>
<p>Sierra mearridanorgána, Ruoŧa Sámediggái</p>
<p>Sámediggi <span type="quote">«bargolágideaddjin»</span> Norggas ja Suomas</p>
<p>Hálddašanorgána sierra fápmudusaiguin Norggas</p>
<p>Searvevuođamodealla</p>
<p>Davviriikkalaš dutkaninstituhtta (Nordforsk-modealla)</p>
<p>Go iešguđet modeallat válddahuvvojedje ovdabarggus, de ilbme muhtun mode-allaid čielga raššivuođat ja prinsihpalaš hástalusat. Danne mearridii bargojoavku ahte davviriikkalaš dutkaninstituhtta (Nordforsk-modealla) ja searvevuođamodealla eai galgan šat leat mielde viidásat árvvoštallamis.</p>
<p>Oktiibuot njeallje modealla árvvoštallojuvvojedje daid eavttuid ektui maid bargojoavku lei bidjan. Bargojoavkku loahppajurdda ja ráva lea ahte modeallat <em type="italic">Sámediggi </em><em type="italic"><span type="quote">“bargolágideaddjin”</span> Norggas ja hálddašanorgána sierra fápmudusaiguin Norggas </em>ollašuhttet buoremusat daid eavttuid mat leat biddjojuvvon vuođđun modeallaid árvvoštallamii. Goappašat modeallat bidjet vuođđun ahte váldodoaibmabáiki galgá leat Norggas ja ahte virgehasat galget leat buot dan golmma riikkas, nu ahte dat gokčet buot sámegielaid giellagealbodárbbu. </p>
<p><em type="bold">Norgga Sámediggi bargolágideaddjin </em></p>
<p><em type="italic">Sámediggi <span type="quote">”bargolágideaddjin”</span> </em>lea modealla mii lea oaivaduvvon Norgga hálddašan-modeallas, mii lea oassi Norgga gieldamodeallas. Modealla lea maid oaivaduvvon das mo Divvun1 -prošeakta lei organiserejuvvon árra muttus, Norgga Sámedikki giellaossodaga vuollásaš prošeaktan. <em type="italic">Sámediggi <span type="quote">“bargolágideaddjin”</span> </em>-modealla ráhkadettiin lea maid vilppastuvvon modellii <em type="italic">hálddašanorgána sierra fápmudusaiguin </em></p>
<p><em type="italic">Norggas </em>. Bargojoavkku árvvoštallan lea ahte <span type="quote">“bargolágideaddjimodealla”</span> lea vejolaš heivehit buot golmma riikka sámedikkiide, muhto lea loahpalaččat cealkán ahte várra lea ulbmileamos ásahit dakkár modealla Norgii. </p>
<p>Dán modealla vuođđojurdda lea ahte buot Sámi Giellagáldu bargit gullet háldda-huslaččat Norgga Sámediggái. Eaktun dakkár modellii lea dattetge ahte orgánii</p>
<p>Sámi Giellagáldu ásahuvvo sierra stivra mii dahká eanaš bajimus dási mearrádusaid, ja earret eará mearrida jahkásaš bušeahtaid juolluduvvon rámma vuođul, virgáda bargiid ja mearrida doaibmaplánaid ja strategiija. Vuođđun biddjojuvvo ahte daid njuolggadusaid mat ráhkaduvvojit Sámi Giellagáldu várás, formálalaččat fertejit dat golbma sámedikki dohkkehit, ja dat fertejit leat ovttaláganat. Dakkár modealla mas leat stivra ja fápmudusat njuolggadusain, botke stivrenlinnjá nu ahte Sámediggi ii sáhte njuolgga bagadit guovddáža.</p>
<p>Modealla nanusvuohta lea dat ahte dat sihkkarastá beaivválaš iehčanasvuođa, ja addá muhtun muddui dan golmma sámediggái seamma váikkuhanfámu go dat nammadit iešguhtege ovdamearkka dihtii guokte lahtu stivrii. Modealla sihkkarastá rabas ekonomiijahálddašeami ja láhčá vejolašvuođaid dasa ahte organisašuvdna sáhttá ovddiduvvot fágalaččat nana organisašuvdnan. Dat dáidá maid leat dat modealla daid modeallaid searvvis maid bargojoavku lea árvvoštallan, mii sáhttá ásahuvvot johtilepmosit. Ollislaš árvvoštallan lea ahte modealla buori muddui ollašuhttá daid gaskaboddasaš eavttuid nu mo dat dál leat hábmejuvvon.</p>
<p>Modeallas leat dattetge muhtun prinsihpalaš raššivuođat/hástalusat dan dáfus ahte Norgga Sámediggi oažžu veaháš stuorát váikkuhanfámu beaivválaš jođiheapmái ja ahte doaibma šaddá Norgga Sámedikki oassin. Prinsihpalaččat dat mearkkaša maiddái ahte Sámi Giellagáldu šaddá váttis joatkit jus Norgga</p>
<p>Sámediggi háliidivččii loahpahit doaimma. Modealla eará vejolaš raššivuohta nu mo dat dán rádjai lea válddahuvvon, lea ahte rolla- ja ovddasvástádusjuohku gaskal Norgga Sámedikki, stivrra ja Sámi Giellagáldu direktevrra dáidá orrut veaháš 1</p>
<p>Divvun jođiha ja ovddida sámegielaid várás divvunprográmmaid maid lea vejolaš geavahit iešguđet dieh-tovuođđovuogádagain, ja bargá sámi giellateknologiija viidásat ovddidemiin.eahpečielggas. Ovdamearkka dihtii lea veaháš eahpečielggas mo bargiidovd-dasvástádus galgá doaimmahuvvot jus formálalaš bargoaddiovddasvástádus gullá</p>
<p>Norgga Sámediggái, ja šaddá dárbu ásahit čielga njuolggadusaid mat mearridit guđe áššiin Sámedikki direktevrras lea ovddasvástádus ja bagadanváldi, ja guđe áššiin stivrenlinnjá lea botkejuvvon nu ahte bagadanváldi dušše gullá Sámi</p>
<p>Giellagáldu direktevrii.</p>
<p>Ággan ásahit dakkár modealla Norgii ii ge Supmii dahje Ruŧŧii, lea ahte Ruoŧa ja</p>
<p>Suoma sámedikkiin lea uhca hálddahus Norgga Sámedikki hálddahusa ektui.</p>
<p>Vaikke vel Suoma ja Ruoŧa sámedikkiin lea buorre hálddahuslaš vuođđostruktuvra, de sis leat uhcit návccat gieđahallat Sámi Giellagáldu hálddahuslaš bargamušaid go</p>
<p>Norgga Sámedikkis. Danne lea Norgga Sámedikkis muhtun stuorrafitnodatovddut, go lea uhcit dárbu lasihit hálddahuslaš resurssaid. Sámediggi <span type="quote">“bargolágideaddjin”</span></p>
<p>Norggas árvvoštallojuvvo maiddái leat veaháš fágalaččat nannosat go dat guokte nuppi sámedikki dannego organisašuvnnas lea oppalaččat stuorát fágalaš biras ja buoret vejolašvuohta háhkat fágalaš gelbbolašvuođa. Dattetge dat ii guoskka dihto gielaide, nu go ovdamearkka dihtii nuortalašgillii ja anárašgillii, main lea stuorát fágalaš biras Suoma Sámedikkis go Norgga Sámedikkis.</p>
<p><em type="bold">Hálddašanorgána sierra fápmudusaiguin Norggas </em></p>
<p>Organisašuvdnamodealla, <span type="quote">“hálddašanorgána sierra fápmudusaiguin”</span>, ovdagovva lea riikkaidgaskasaš boazodoalloguovddáš (International reindeer centre, ICR), man váldodoaibmabáiki lea Guovdageainnus, Norggas, ja ovddeš Gáldu, álgoálbmotvuoi-gatvuođaid gelbbolašvuođaguovddáš, mii lei organiserejuvvon seamma láhkai.</p>
<p>Mearrádusa ásahit sierra stáhtalaš hálddašanorgána ferte departemeanta dahje</p>
<p>Gonagas stáhtaráđis dahkat, ovdamearkka dihtii mearrádusain ásahit njuolgga-dusaid orgánii. Viidáseappot ferte geavadis Stuorradiggi nannet dan mearrádusa dakko bokte ahte mearriduvvo juolludus stáhtabušehttii. Sámedikkis ii leat váldi dahkat mearrádusa ásahit dakkár sierra, sirrejuvvon stáhtalaš doaimma.</p>
<p>Modellii <em type="italic">hálddašanorgána sierra fápmudusaiguin </em>lea hui dehálaš ahte organi-sašuvnnas lea sierra stivra mii dahká eanaš bajimus dási mearrádusaid, mii earret eará maiddái mearrida jahkásaš bušeahtaid juolluduvvon rámma vuođul, virgáda bargiid ja mearrida doaibmaplánaid ja strategiija. Stivrra ja beaivválaš jođiheaddji (direktevrra) váldi ja bargamušat leat válddahuvvon njuolggadusain ja ekonomi-ijabagadusas. Modealla stivrrain, oktan njuolggadusaid fápmudusaiguin, botke stivrenlinnjá nu ahte departemeanta ii sáhte bagadit guovddáža njuolgga. </p>
<p>Modealla nanusvuohta lea ahte dat sihkkarastá iehčanasvuođa beaivválaš doaimmas, ja addá muhtun muddui sámedikkiide váikkuhanfámu dakko bokte ahte dat nammadit stivrra. Ollislaš árvvoštallan lea ahte modealla viehka muddui ollašuhttá eavttuid nu mo dat leat hábmejuvvon. Dattetge lea modeallas muhtun prinsihpalaš raššivuođat/hástalusat dan ektui ahte sihkkarastojuvvojit go sámedikkiide doarvái politihkalaš stivrejupmi ja kontrolla ásahusa rámmaid ektui, ja muhtun muddui maiddái dan ektui ahte oažžu go orgána dárbbašlaš fágalaš legitimitehta olles sámi álbmogis. Dat guoská dasa ahte doaibma šaddá sierra stáhtalaš orgánan man váldokantuvra lea čadnojuvvon Norgii, ja man – prinsihpalaččat – departemeanta sáhttá heaittihit, maiddái Stuorradikki bušeahttamearrádusain (Norggas). Modealla eará raššivuohta sáhttá leat ahte dat gáibida eanet hálddahusresurssaid go dálá modealla go dat šaddá sierra, iehčanas organisašuvdnan.</p>
<p><em type="bold">Modeallaid erohusat </em></p>
<p>Dien guovtti modealla deháleamos erohus lea ahte <em type="italic">Sámediggi <span type="quote">“bargolágideaddjin”</span> </em>buoret muddui ollašuhttá dan eavttu ahte Sámedikkis galgá leat politihkalaš stiv-rejupmi ja kontrolla, dan ektui go modealla <em type="italic">hálddašanorgána sierra fápmudusaiguin </em></p>
<p><em type="italic">Norggas </em>fas buorebut ollašuhttá dan eavttu ahte dat galgá leat fágalaččat sorjjas-meahttun ja nana organisašuvdna. </p>
<p>Jus dat eaktu ahte Sámedikkis galgá leat politihkalaš stivrejupmi ja kontrolla deattuhuvvo eanemusat, de rávvejuvvo ahte Sámi Giellagáldu ásahuvvo modealla</p>
<p><em type="italic">Sámediggi <span type="quote">“bargolágideaddjin”</span> </em>vuođul oktii dáin riikkain. Jus dat eaktu deattuhuvvo eanemusat ahte galgá leat fágalaččat nana ja sorjjasmeahttun organisašuvdna, de rávvejuvvo ásahit Sámi Giellagáldu modealla <em type="italic">sierra hálddašanorgánan Norgii </em>mielde, mas leat váldokantuvra ja hálddahus Norgga Sámedikkis. </p>
<p>Goappašiid modeallaide addet šiehtadusmearrádusat orgána jođihangoddái viehka stuorra vejolašvuođa fállat dakkár márkanii guoski eavttuid nu ahte ovdu bargái bálkká dáfus go lea virgáduvvon orgánii man váldokantuvra lea Norggas, ii dárbbaš mearkkašit olus. <em type="bold">2 </em>Duogáš </p>
<p>Norggas, Ruoŧas ja Suomas leat ásahuvvon orgánat mat galget gáhttet ja ovddidit gielaid. Institutet för språk och folkminne Ruoŧas, Institutet for de inhemska språken Suomas, ja Norggas fas lea Språkrådet mii bargá dárogiela ja giellamáŋg-gabealatvuođa nannemiin. Norgga, Ruoŧa ja Suoma sámedikkit leat ásahan Sámi</p>
<p>Giellagáldu veahkkin buorebut nannet ja ovddidit sámegielaid buriin giellaovttas-bargguin, vai gielaid boahtteáigi sihkkarastojuvvo.</p>
<p>Sámedikkit oidnet dárbbu ráhkadit organisašuvdnamodealla Sámi Giellagáldu várás mas lea ovttalaš jođihangoddi, vaikke vel doaibma lea ge golmma riikkas.</p>
<p>Dán rádjai lea Sámi Giellagáldu ruhtaduvvon prošeaktaruđaiguin, ja sámedikkit leat čuoččuhan ahte Sámi Giellagáldu ruđalaš dilli ferte oažžut nannosat rámmaid ja stuorát vuorddehahttivuohta. <em type="bold">2.1 Sámi Giellagáldu ásaheapmi </em>Sámi Giellagáldu – Davviriikkalaš sámegielaid fága- ja resursaguovddáš (dán rájes gohčoduvvon Sámi Giellagáldun) ásahuvvui dannego lei dárbu ođđasis organiseret ja beavttálmahttit dan rádjarasttideaddji davviriikkalaš sámi ovttasbarggu maid </p>
<p>Sámi Parlamentáralaš Ráđđi álggahii jagi 2007.</p>
<p>Sámi parlamentáralaš ráđi (SPR) stivra ásahii bargojoavkku jagi 2007. Dan mandáhta lei evttohit ođđa organiserema sámi giellaovttasbargui, ja raporta <span type="quote">“Evttohus mo ođđasis organiseret sámi giellaovttasbarggu sámedikkiid ovddasvástádussurggiid sisk-kobealde”</span> lei válmmas borgemánus 2008. Raporta čájehii ahte lei dárbu nannet sámi giellaovttasbarggu sihke giellapolitihkalaš ja fágalaš dásis. SPR bargojoavku evttohii ásahit oktasaš sámi giellafágalaš orgána mii galggai fuolahit dárbbuid giellafágalaš dásis.</p>
<p>Danne čađahedje Suoma, Norgga ja Ruoŧa Sámedikkit ovdaprošeavtta 2011, <span type="quote">”SáFá-čielggadus davviriikkalaš giellafágaguovddáža ásaheami birra”</span>. Dan vuođul ásahuvvui prošeakta ”Davviriikkalaš sámegielaid fága- ja resursaguovddáš ” mii lei doaimmas áigodagas 2013-2014. Sámi Giellagáldu vulggii Davviriikkalaš sámegielaid fága- ja resursaguovddážis ja ásahuvvui 1.1.2013.</p>
<p>Sámegielat eai čuovo riikarájáid gaskal Norgga, Ruoŧa ja Suoma (ja Ruošša). Giellaráját sámi servodagas rasttidit riikarájáid. Oktiibuot leat ovcci sierranas sámegiela. Dat leat iešguđetláganat sihke dan dáfus man viidát gielat geavahuvvojit, dm. gallis dat hállet iešguđet gielaid, gielain leat iešguđet ortográfalaš prinsihpat ja dain lea iešguđet geográfalaš gullevašvuohta. Sámegielat leat unnit ja rašit. Eanetlohkogielat leat viehka muddui váikkuhan sámegielaid tearbmaovddideapmái, ja danne dárbbašuvvo ovttasbargu giellanormeremiin rájáid rastá. Rádjarasttideaddji giellaovttasbargu lea dehálaš sámegielaid oktasaš vuođu bisuheapmái. Dát ovttasbargu addá vejolašvuođa geavahit sámegiela rájáid rastá ja uhcida dan váttesvuođa ahte ráját šaddet hehttehussan sámegielagiid gulahallamii. Vejolašvuohta háhkat giellagelbbolašvuođa lea uhcci buot golmma riikkas.</p>
<p>Go juohke giella ovddiduvvo riikarájáid rastá nu ovttalaččat go vejolaš, de dat váikkuha lagat ovttasbargui ja nanne sámegielaid geavaheami, ja váikkuha dasto dasa ahte gielat eai ovdán iešguđet láhkai dan golmma riikkas.</p>
<p>Go ruhtadeapmi Sámi Giellagáldu doibmii lea leamaš váilevaš, de leat sámedikkit ruhtadan doaimma vuosttažettiin golmma iešguđet Interreg-prošeavtta bokte. Dát adnojuvvo uhccán guoddevažžan go ulbmil lea sihkkarastit Sámi Giellagáldu viidásat doaimma. Danne livččii sávahahtti gávdnat dakkár organisašuvdnavuogi mii sáhtášii láhčit vejolašvuođaid eambbo vuorddehahtti ruhtadeapmái. <em type="bold">2.2 Bargojoavkku mandáhta, čoahkkádus ja bargovuohki </em>Sámedikkit leat máŋgga oktavuođas deattuhan ahte lea dárbu ásahit orga-nisašuvdnamodealla ovttalaš jođihangottiin Sámi Giellagáldui. Dál leat Sámi </p>
<p>Giellagáldu bargit virggiin sin iežaset sámedikkiin Suomas, Ruoŧas ja Norggas. Dan golmma riikka sámedikkit leat muhtun áigodaga bargan čielggademiin man ulbmil lea leamaš ásahit ovttalaš organisašuvdnamodealla, muhto leat oaidnán ahte barggus leat hástalusat maid nationála eiseválddit fertejit leat mielde čoavdimin.</p>
<p>Danne ásahii Nordiska ämbetsmannsorganet for samiska frågor (NÄS) jahkásaš čoahkkimis borgemánus 2018 bargojoavkku mas galget leat mielde ovddasteaddjit juohke sámedikkis ja departemeanttas Suomas, Ruoŧas ja Norggas ja mii galgá árvvoštallat Sámi Giellagáldu boahttevaš organisašuvdnamodealla. Juohke departemeanta ja sámediggi lea nammadan iežaset lahtuid bargojovkui. Norgga eiseválddit galge jođihit barggu.</p>
<p>Čoahkkimis čujuhuvvui maiddái ahte livččii sávahahtti ahte organisašuvdnamodealla lážášii vejolašvuođa čoavdit Giellagáldu viidásat ruhtadeami.</p>
<p>NÄS lea hábmen bargojoavkku mandáhta ja dat čuodjá ná:</p>
<p>Bargojoavku galgá evttohit organisašuvdnahámi, dás maiddái eaiggátvuođa ja čatnasanvuogi Sámi Giellagáldui, ja ovddidit dan Nordisk embetsmanns-organ for samiske spørsmål (NÄS) nammasaš orgánii. Skábmamánu 2018 ministtar-/presideantačoahkkimii galgá bargojoavku dieđihit barggu stáhtusa.</p>
<p>Bargojoavku galgá geiget loahpalaš organisašuvdnahápmeevttohusa maŋi-musat miessemánu 1. b. 2019.</p>
<p>Berre oččodit dakkár organisašuvdnahámi mii buoremusat ollašuhttá Sámi</p>
<p>Giellagáldu ulbmila. Bargojoavku galgá vuosttažettiin árvvoštallat dakkár organisašuvdnahámi mas Sámi Giellagáldus lea okta jođihangoddi, ja biste-vaš bargit buot golmma riikkas.</p>
<p>Bargojoavku galgá čujuhit leat go hehttehusat dan golmma riikka nationála lágain dasa ahte háliiduvvon organisašuvdnahápmi Sámi Giellagáldui sáhttá ásahuvvot.</p>
<p>Bargojoavkku mandáhta lea fámus miessemánu 1. b. 2019 rádjai.</p>
<p>Bargojoavkku lahtuid leat juohke riikii guoski departemeanttat ja sámedikkit nammadan ja čoahkkádus lea leamaš ná:</p>
<p>Marko Marjomaa, Suoma Sámediggi</p>
<p>Anne Luoto-Halvari, Suoma Oahpahus- ja kulturministeriija</p>
<p>Marie Louise Allas, Ruoŧa Sámediggi</p>
<p>Göran Ternbo, Ruoŧa Kulturdepartemeanta</p>
<p>Mika Saijets, Norgga Sámediggi</p>
<p>Bjørn Olav Megard, Norgga Gielda- ja ođasmahttindepartemeanta (jođiheaddji)</p>
<p>Ole Drægni, Norgga Gielda- ja ođasmahttindepartemeanta (njukčamánu 6. b. rádjai)</p>
<p>Ole Martin Svendsen, Norgga Gielda- ja ođasmahttindepartemeanta (njukčamánu 9. b. rájes)</p>
<p>Gielda- ja ođasmahttindepartemeanta (GOD) lea bálkáhan Agenda Kaupang veahkkin plánet, lágidit bargočoahkkimiid, duođaštit bohtosiid čoahkkimiin ja čállit raportta.</p>
<p>Bargojoavku lea doallan guokte ollesbeaivvečoahkkima ja ovtta videočoahkkima, ja dasto vel lonohallan bargojoavkku lahtuid dokumeanttaid, árvalusaid ja oainnuid e-poasttas.</p>
<p>Vuosttaš bargočoahkkin dollojuvvui ođđajagimánu 30. ja 31. b. Gardermoenis.</p>
<p>Áigumuš dáinna čoahkkimiin lei ásahit oktasaš áddejumi dálá dilis, guorahallat vejolašvuođaid Sámi Giellagáldu boahttevaš organisašuvdnamodealla hárrái mas lea ovttalaš jođihangoddi ja evttohit organisašuvdnaeavttuid maid ektui iešguđet modeallaid lea vejolaš árvvoštallat. Siskkáldas referáhta čállojuvvui vuosttaš čoa-hkkimis, oktan ovdánanplánain ja bargojuoguin.</p>
<p>Árvalusaid vuođul vuosttaš bargočoahkkimis evttohuvvojedje organisašuvdnaeavttut mat veaháš heivehemiin dorjojuvvojedje videočoahkkimis bargojoavkkuin njukčamánu 6. b. Videočoahkkimis árvvoštallojuvvui maiddái guđe organisašuvd-namodeallat galge válddahuvvot lagabui. Bargojoavku deattuhii dehálažžan árvvoštallat máŋggalágan modeallaid. Bargojoavku juogadii ovddasvástádusa válddahit iešguđet modeallaid nuppi ollesbeaivvečoahkkimii mii dollojuvvui Oslos njukčamánu 21. b.</p>
<p>Áigumuš nuppiin bargočoahkkimiin lei geahčadit ja árvvoštallat daid iešguđet modeallaid Sámi Giellagáldu boahttevaš organiseremii, maid bargojoavkku lahtut ledje ráhkkanahttán. Digaštallamiid ja árvvoštallamiid vuođul celkkii bargojoavku loahpalaččat guđe modeallat árvvoštallojuvvojit guovdileamosin Sámi Giellagáldu boahttevaš organiseremii.</p>
<p>Ovdánanplána dán čoahkkima maŋŋá lei ahte bargojoavku bivdojuvvui ovddidit vejolaš heivehemiid daidda oainnuide ja árvvoštallamiidda mat dahkkojuvvo-jedje njukčamánu 21. b. čoahkkimis ovdal njukčamánu 27. b. Raportta vuosttaš álgoevttohus sáddejuvvui bargojovkui cuoŋománu 4. b. áigemeriin cuoŋománu 10. b. buktit vástádusa. Divvojuvvon álgoevttohus sáddejuvvui jovkui cuoŋománu 17. b. áigemeriin cuoŋománu 30. b. buktit vástádusa. Raporta válmmastuvvui miessemánu 8. b. <em type="bold">3 </em>Sámi Giellagáldu dálá organiseren <em type="bold">3.1 Ulbmil ja bargamušat </em>Sámi Giellagáldus ja sámedikkiin lea ovddasvástádus das ahte (gč. njuolggadusaid § 3 ja 4): </p>
<p>Nannet ja ovddidit giellaovttasbarggu</p>
<p>Nannet ja ovddidit sámegiela nu ahte iešguđet sámegielaid dárbbut, hástalusat ja resurssat váldojuvvojit vuhtii, ja</p>
<p>Riggudit sámegiela ja sihkkarastit dan boahtteáiggi</p>
<p>Sámi Giellagáldu galgá ovddidit sámegielaid fágalaččat: ođđa terminologiija ja čállingiela normeren, ja giellagáhtten. Muđui galgá Sámi Giellagáldu doallat oktavuođa iešguđet ásahusaiguin ja juohkit dieđuid sámi giellafágalaš gažaldagain olles</p>
<p>Sápmái ja riikkaidgaskasaččat. Sámi Giellagáldu bargamušat ja ovddasvástádus leat dynámalaččat dan dáfus ahte lea vejolaš ovddidit guovddáža bargamušaid iešguđet áigodagain sámi giellafágalaš diliid ja dárbbuid mielde. <em type="bold">3.2 Dálá organiseren </em>Sámi Giellagáldu (SG) lea Sámi Parlamentáralaš Ráđi (SPR) vuollásaš orgána. </p>
<p>Giellagáldu lea oktasaš davviriikkalaš sámi giellaovttasbargoorgána. Giellagáldu lea bajimus orgána mii sáhttá dahkat mearrádusaid áššiin mat gusket sámegiela giellafágalaš gažaldagaide. SPR:s lea loahpalaš mearridanváldi áššiin mat gusket</p>
<p>Sámi Giellagáldu njuolggadusaide ja bargoortnegii.</p>
<p>Dattetge joatkašuvvá Sámi Giellagáldu doaibma gaskaboddasaččat sámedikkiid gaskasaš ovttasbargun jagi 2019 lohppii. Suoma Sámediggi jođiha ovttasbarggu, ja okta mielbargi Suoma Sámedikkis lea virgáduvvon gaskaboddasaš jođiheaddjin jagi 2019 lohppii. Sámedikkiin lea oktasaš ovddasvástádus Sámi Giellagáldu čađa-heamis ja ruhtadeamis, ja Sámi Giellagáldus ii leat sierra bušeahtta.</p>
<p>SPR stivra sáhttá fápmudit válddi giellajuhkosii (dm. komiteii, dahje lávdegoddái, juohke giela várás) dahkat mearrádusaid áššiin mat gusket dušše ovtta gillii.</p>
<p>Giellajuhkosiin lea ovddasvástádus ođđa terminologiija normeremis ja čállingiela norpmain. SPR stivra sáhttá maiddái go sierra áššedovdiid bargojoavku dahje sierra doaibmaorgána ásahuvvo, fápmudit daidda válddi dahkat mearrádusaid eaŋkiláššiin.</p>
<p>Sámi Giellagáldu bajimus organiseren 30.04.19 muttus čájehuvvo govvosis vuolábealde. <em type="bold">3.3 Bargoaddiovddasvástádus ja bargiid jođiheapmi </em>Buohkat geat barget Sámi Giellagáldus, leat formálalaččat virgáduvvon bargat iežaset guoskevaš sámedikkiin, dan golmma riikkas. Bargi ja bargoaddi gaskasaš šiehtadusa vuođđu lea muddejuvvon dan riikka šiehtadusaid ja njuolggadusaid bokte, gos bargi lea virggis. Dan sámedikkis masa bargi lea virgáduvvon, lea bargo-addiovddasvástádus sus. </p>
<p>Sámi Giellagáldus lea barggu mearridanváldi. Mielbargit galget dušše čađahit daid bar-gamušaid maid Sámi Giellagáldu gohčču. Bargit šiehtadit jávkama barggus, nu go luomuid ja friijabeivviid iežaset lagamus jođiheddjiin ja dieđihit Sámi Giellagáldu gaskaboddasaččat virgáduvvon jođiheaddjái jávkama birra.</p>
<p>Go sámedikkiin lea bargoaddiovddasvástádus ja bargoaddi stivrenvuoigatvuohta, ja Sámi</p>
<p>Giellagáldu fas mearrida bargamušaid, de bohciida eahpečielggasvuohta mielbargiid jođiheami ja stivrema ektui.</p>
<p>Sámi Giel agáldu</p>
<p>Organisašuvdnakárta</p>
<p><em type="bold">Sámi Parlamentáralaš Ráđđi / Sámi Parlamentáralaš Ráđi stivra </em></p>
<p xml:lang="deu"><em type="bold">SÁMI GIELLAGÁLDU </em></p>
<p type="listitem">Giel ajuhkosi d lahtut ja bihtánsámegiela bargojoavkku lahtut</p>
<p type="listitem">Lullisámegiella 4 (2 Norga ja 2 Ruoŧŧa)</p>
<p type="listitem">Julevsámegiella 4 (2 Norga ja 2 Ruoŧŧa)</p>
<p type="listitem">Davvisámegiella 6 (2 Suopma, 2 Ruoŧŧa, 2 Norga)</p>
<p type="listitem">Anárašgiella 3 (Buot Suomas)</p>
<p>Nuortalašgiella 4 (3 Suopma, 1 Ruošša)</p>
<p type="listitem">Hálddahus/čál ingoddi</p>
<p type="listitem">Gaskaboddosaš jođiheaddji (Giel aášši d čál i, (S)</p>
<p type="listitem">Hálddahusbargi (Terminologi ja juhkosa fágajođiheaddji, (N)</p>
<p type="listitem">Doaimmahatčálli (S)</p>
<p type="listitem">2 lul isámegiela giel abargi (N, R)</p>
<p type="listitem" xml:lang="smj">2 julevsámegiela giel abargi (N, R)</p>
<p type="listitem">3 davvisámegiela giel abargi (N, R, S)</p>
<p type="listitem">1 anárašgiela giel abargi (S)</p>
<p type="listitem">1 nuortalašgiela giel abargi (S)</p>
<p>Sámediggi, Suopma (S)</p>
<p>Sámediggi, Norga (N)</p>
<p>Sámediggi, Ruoŧŧa (R)</p>
<p type="listitem">Gaskaboddosaš joavku</p>
<p type="listitem">Bihtánsámegiela bargojoavku lea gaskaboddosaš joavku, man bargun lea dohkkehit bihtánsámegiela čállinvuogi (ortografiija).</p>
<p type="listitem">Bargojoavkku mandáhta ja bargu nohká go bihtánsámegiela čál ivuohki dohkkehuvvo.</p>
<p>Ruoŧas 2 lahtu ja čálli, gii bargá Ruoŧa Sámedikkis, Norggas 2 lahtu. <em type="bold">4 </em>Eavttut vuođđun árvvoštallat iešguđet organisašuvdnamodeallaid </p>
<p>Bargojoavku galgá válddahit ja árvvoštallat iešguđet organisašuvdnamodeallaid</p>
<p>Sámi Giellagáldui ja rávvet modealla/modeallaid orgána boahttevaš organiseremii.</p>
<p>Vai lea vejolaš buohtastahttit iešguđet modeallaid, de lea bargojoavku ráhkadan organisašuvdnaeavttuid. Eavttut galget doarjut Sámi Giellagáldu ulbmila. Eavttut mat bohtet ovdan tabeallas 4-1, eai leat bardojuvvon vuoruhuvvon ortnega mielde, ii ge leat biddjojuvvon deaddu dasa guđe eavttut adnojuvvojit deháleabbon go earát boahttevaš organiseremii. Ráva guđe modeallat livčče ulbmillaččat Sámi</p>
<p>Giellagáldu organiseremii, lea vuođđuduvvon iešguđet modeallaid ollislaš árv-voštallamiid eavttuid ektui (gč. kapihttala 7).</p>
<p>Bargojoavku lea bidjan čuovvovaš organisašuvdnaeavttuid vuođđun iešguđet organi-sašuvdnamodeallaid árvvoštal ami :</p>
<p xml:lang="nob"><em type="bold">Tabell 4.1 Organisašuvdnaeavttut </em></p>
<p><em type="bold">Nr Organisašuvdnaeavttut </em>1 </p>
<p><em type="bold">Guhkesáigeperspektiiva ja vuorddehahttivuohta </em></p>
<p>Mearkkaša guhkesáigeperspektiivva ja vuordevašvuođa bušeahtain ja rámmaeavttuin (dm. ahte vuođđoruhtadeapmi ii boađe prošeaktaruđain).2</p>
<p><em type="bold">Sámedikkiide sihkkarastojuvvo doarvái politihkalaš stivrejupmi ja kontrolla ásahusa rámmain </em></p>
<p>Mearkkaša ahte sámedikkit ožžot doarvái politihkalaš stivrejumi ja kontrolla Sámi Giellagáldu ja rádjarasttideaddji giellaovttasbarggu hárrái.3</p>
<p><em type="bold">Rabasvuohta ekonomiijas ja mearrádusain </em></p>
<p>Mearkkaša ahte almmolašvuođas lea geahčadanlohpi ja ahte čađahuvvo fágalaš, sorjjasmeahttun revišuvdna ekonomiijas ja mearrádusain. (Ovdamearkka dihtii ovtta riikka riikarevišuvnna bokte dahje revišuvdnafitnodaga bokte mas lea buorre beaggin.)4</p>
<p><em type="bold">Fágalaččat nana organisašuvdna </em></p>
<p type="listitem">Mearkkaša:</p>
<p type="listitem">Ahte orgánas lea fágalaš legitimitehta sámi álbmogis</p>
<p type="listitem">Fágalaččat nana ja sorjjasmeahttun rolla</p>
<p type="listitem">Háhkat, doalahit ja ovddidit gelbbolaš bargiid guoskevaš giellasurggiin</p>
<p type="listitem">Albmanit oktalaš orgánan</p>
<p><em type="bold">Nr Organisašuvdnaeavttut </em>5 </p>
<p><em type="bold">Ovttalaš jođiheapmi </em></p>
<p>Mearkkaša ahte beaivválaš jođiheaddjis lea ollislaš ovddasvástádus dárbbašlaš fápmudusaiguin organisašuvnna doaimmahit ja ovddidit riikkarájáid rastá. Dat guoská ovddasvástádussii ekonomiijas, bargiin (dás maiddái bargiid háhkamis) ja fágalaš kvalitehtas. Beaivválaš jođiheaddjis lea bargoaddiovddasvástádus buot mielbargiin. Bargoaddi ja bargi vuoigatvuođaide ja geatnegasvuođaide gustojit čielga njuolggadusat.</p>
<p>Dakkár áššiin main beavválaš jođiheaddji ferte háhkat fápmudusaid dahje mearrádusaid, ovdamearkka dihtii stivrras, virgádanorgánas dahje eará sierra mearridanorgánas, galgá leat okta dakkár orgána, mas lea organisašuvnna rastásaš mearridanváldi, eanetlohkomearrádusaiguin jus dárbbašuvvo, ja almmá dađi eanet vuordináiggi haga.6</p>
<p><em type="bold">Beaktilvuohta ja njuovžilvuohta </em></p>
<p type="listitem">Mearkkaša:</p>
<p type="listitem">Čielga ja ulbmillaš ovddasvástádus- ja rollajuogadeapmi gaskal sámedikkiid, departemeanttaid, stivrra (dahje eará bajimus mearridanorgánaid) ja beaivválaš jođiheaddji.</p>
<p type="listitem">Skalerenvejolašvuohta bušeahta hárrái, dm. gierdat sihke lassáneami ja vuoládusa bušeahtas</p>
<p type="listitem">Heivehanvejolašvuohta bargiid ja gelbbolašvuođa geavaheamis daid giellaguovlluid ektui mat galget bálvaluvvot</p>
<p type="listitem">Beaktilis bargočađaheapmi ulbmillaš oktiiheiveheami ja ovttasbarggu bokte gaskal čállingotti ja earáid geat fállet fágalaš veahki (omd. dálá fágajuhkosat ja eará fágalaš ráđit ja lávdegottit)</p>
<p type="listitem" xml:lang="smj">Vuollegis hálddahusgolut7</p>
<p><em type="bold">Johtilis ásaheapmi </em></p>
<p>Mearkkaša ahte válljejuvvon organisašuvdnamodealla ii gáibit viiddes láhkarievdadusaid iešguđet riikkain. Sávvamis livččii ahte modealla sáhtášii leat doaimmas ođđajagimánu 1. b. 2020 rájes. <em type="bold">5 </em>Iešguđet organisašuvdnamodeallaid válddahus ja árvvoštallan <em type="bold">5.1 Guđe organisašuvdnamodeallat leat árvvoštallojuvvon? </em>Dán kapihttalis mii válddahit ja árvvoštallat iešguđet organisašuvdnamodeallaid 4. kapihttala eavttuid vuođul. </p>
<p>Iešguđet organisašuvdnamodeallaid ovdalis čielggadeami vuođul ja daid árvalusaid vuođul maid bargojoavkku lahtut leat ovddidan dakkár organisašuvdnamodeallaid birra maid lea vejolaš ásahit ja jođihit oktasaš jođihemiin ovttas dan golmma riik-kas, ja mat ovddemustá eai gáibit láhkarievdadeami, lea bargojoavku válljen árv-voštallat čuovvovaš organisašuvdnamodeallaid lagabui: Searvemodealla Ruoŧas ja</p>
<p>Suomas, sierra mearridanorgána Ruoŧas, sámediggi <span type="quote">«bargolágideaddjin»</span> Norggas ja Suomas ja Hálddašanorgána sierra fápmudusaiguin Norggas.</p>
<p>Čielggadettiin iešguđet modeallaid digaštalai bargojoavku daid čielggadusaid maid iešguđet sámedikkiid juristtat leat čađahan Sámi Giellagáldu vejolaš organiserema hárrái nu go oasussearvvi, vuođđudusa ja searvvi. Bargojoavkku loahppaceal-kámuš lei ahte dušše searvemodealla lei guoskevaš geahčadit lagabui, dannego ovtta dahje eanet riikkain lei prinsihpalaš vuosteháhku ásahit Sámi Giellagáldu oasussearvin dahje vuođđudussan.</p>
<p>Vejolaš modeallaid viidásat evttohanbarggus árvvoštallojuvvui ulbmillažžan geahčadit gávdnojit go dál juo dakkár modeallat mat aiddo válddahit mo davviri-ikkalaš orgánat sáhttet ásahuvvot ja stivrejuvvot oktasaš jođihemiin ovttas dan golmma riikkas. Dan barggu boađusin lea bargojoavku válddahan čuovvovaš organisašuvdnamodeallaid:</p>
<p>Searvemodealla (ruoŧŧilaš ja suopmilaš veršuvdna)</p>
<p>Sierra mearridanorgána, Ruoŧa Sámediggái</p>
<p>Sámediggi <span type="quote">«bargolágideaddjin»</span> Norggas ja Suomas</p>
<p>Hálddašanorgána sierra fápmudusaiguin (ICR-modealla) Norggas</p>
<p>Searvevuođamodealla</p>
<p>Davviriikkalaš dutkaninstituhtta (Nordforsk-modealla)</p>
<p>Buot modeallaid ektui biddjojuvvui vuođđun ahte Sámi Giellagáldu stivrras (dahje vástideaddji mearridanorgánas) berrejit leat guhtta lahtu main juohke sámediggi nammada guokte lahtu.</p>
<p>Nuppi bargočoahkkimii ledje buot bajábealde namuhuvvon modeallat válddahuvvon ja árvvoštallojuvvon eavttuid vuođul. Dán duođaštusa vuođul árvvoštalai bargojoavku ahte ii lean guovdil árvvoštallat <em type="italic">Davviriikkalaš dutkaninstituhta </em>-modealla (Nordforsk-modealla) ja <em type="italic">Searvevuođamodealla </em>lagabui. Ággan guođđit <em type="italic">Davviriikkalaš dutkaninsti- </em><em type="italic">tuhta </em>-modealla lei ahte modeallas leat muhtun dehálaš prinsihpalaš hástalusat mat čatnasit dasa ahte dakkár modeallas Sámi Giellagáldu šaddá viđa riikka vuollásažžan, ja organisašuvnnalaččat Davviriikkaid ministtarráđi čállingotti vuollásažžan. </p>
<p>Davviriikkaid ministtarráđđi bargá konsensusprinsihpa vuođul, ja de lea eahpečielggas lea go riekta ja ulbmillaš bivdit maiddái Dánmárkku ja Islándda fárrui ásahit dakkár orgána go Sámi Giellagáldu.</p>
<p><em type="italic">Searvevuođamodealla </em>árvvoštallojuvvui dakkár modeallan mii gáibida guhkit áiggi čielggadit go daid eará modeallaid. Jus vállješii dán modealla, de livčče sihke dárbu ásahit stáhtaidgaskasaš šiehtadusa, ja šiehtadusa gaskal dan golmma sámedikki. (Aŋkke dárbbašuvvo šiehtadus gaskal dan golmma sámedikki, beroškeahttá modeallas mii válljejuvvo.) </p>
<p>Dan vuođul lea bargojoavku válljen árvvoštallat lagabui njeallje vejolaš organisašuvd-namodealla Sámi Giellagáldui. Mii válddahit oanehaččat dan njeallje modealla ja árvvoštallat dan njeallje modealla bajimus dásis. Mii válddahit veaháš vuđoleappot modeallaid <em type="italic">sámediggi <span type="quote">“bargolágideaddjin”</span> </em>ja <em type="italic">sierra hálddašanorgána Norggas </em>dannego bargojoavku árvvoštallá dán guokte modealla eanemus guovdilin, gč. min rávvaga 8. kapihttalis. Dán guovtti modealla válddahusa struktuvra lea dahkkojuvvon sullii seammaláganin vai lea álkit buohtastahttit modeallaid. </p>
<p>Iešguđet modeallat leat válddahuvvon vuđoleappot mildosis. <em type="bold">5.2 Searvemodealla Ruoŧas ja Suomas </em><em type="bold">5.2.1 Kort beskrivelse </em></p>
<p>Sihke Ruoŧas ja Suomas lea vierrun geavahit searvemodeallaid. Dakkár organi-sašuvdnamodealla dattetge ii geavahuvvo Norggas, earret eará dannego servviid rievttálaš rámmat Norggas adnojuvvojit uhccán heivvolažžan.</p>
<p>Ruoŧas ii leat makkárge erenoamáš lágaid mii mearrida mo ideála searvi berre hábmejuvvot dahje mo dat galgá doaibmat. Dattetge lea nana árbevierru ja geavat</p>
<p>Ruoŧas das mo ideála searvi galgá organiserejuvvot. Searvvis galget leat dihto logu mielde lahtut, das galget leat njuolggadusat ja stivra mii jođiha searvvi barggu.</p>
<p>Dattetge ii leat mihkkege mii caggá ahte goalmmát áššeoasálaš vállje searvvi stivrra dan sajis go lahtut dan dagašedje, dahje ahte lahtuin šattašii iešguđet jienastatlohku.</p>
<p>Go searvi ásahuvvo, de searvi šaddá juridihkalaš persovdnan. Dalle sáhttá searvi ieš eaiggáduššat opmodaga ja doaibmat beallin iešguđet oktavuođain. Lahtut sáhttet váldoáššis mearridit guđe organisašuvdnastruktuvra heive sidjiide buoremusat.</p>
<p>Dábálaččat lea ovdamearkka dihtii ekonomalaš servviin váldočoahkkin, masa lahtut sáhttet searvat, ja stivra mii stivre doaimma váldočoahkkimiid gaskkas.</p>
<p>Ollu servviin leat sierra revisorat . Jus lea sávahahtti ahte searvvis galgá leat organi-sašuvdnanummir, de váldá searvi oktavuođa vearroeiseválddiiguin. 2 Ekonomiija/ruhtadeami dáfus dárbbaša ruoŧŧilaš oassedoarjja Giellagáldui doarjjateknihkalaš hábmejumi <span type="quote">“doarjjameroštussan”</span> mas lea sierra doarjjapoasta (meroštuspoasta) maid Ruoŧa Sámediggi sáhttá máksit. Ruđalaš doarjagat Suomas ja Norggas fievrriduvvojit sisaboahtun Giellagáldu doibmii. Searvemodeallas lea Giellagáldu čadnojuvvon bargorievttálaš rámmain, dm. kollektiivašiehtadussii ja dakkár bargorievttálaš lágaide go mielmearridanláhkii ja láhka barggolašvuođa birra (anställningsskydd).</p>
<p>Ruhtadeami dáfus Suomas lea vejolaš juolludit <span type="quote" xml:lang="swe">”allmän understöd”</span>, juogo</p>
<p>Sámediggái dahje njuolgga searvái. Dakkár <span type="quote" xml:lang="swe">”allmän understöd”</span> nammasaš doarjagis lea geavadis guhkesáiggeluondu, ja vejolaš lea geavahit sisaboađuid maŋit jagiid.</p>
<p>Suoma searvemodeallas leat máŋga sullasašvuođa ruoŧa modeallain, muhto dain lea okta dehálaš erohus. Suomas lea sámediggi sierra riektesubjeakta (erohussan</p>
<p>Norggas ja Ruoŧas) ja sáhttá danne ásahit searvvi. Ruoŧas lea Sámediggi oassin riektesubjeavttas stáhtas mii mearkkaša ahte sámediggi sáhttá ovddastit stáhta ásaheami oktavuođas, muhto dat lea stáhta mii čadnojuvvo juridihkalaš persovdnan.</p>
<p>Njuolggadusain sáhttá boahtit ovdan ahte sámedikkiid áirasat dat galget leat ovd-dastuvvon lahttun stivrii.</p>
<p>Jus Suoma Sámediggi ásaha Sámi Giellagáldu searvin, de ferte searvvi kantuvra, váldokantuvra, leat Suomas. Registrerejuvvon searvvis Suomas galget leat uhcimusat golbma vuođđudeaddji ja stivra uhcimusat golmmain lahtuin, geaid gaskkas okta lea stivrra jođiheaddji. Stivrra jođiheaddji galgá vuolggasajis ássat Suomas, muđui go Pateanta- ja registtarstivra addá sierralobi. Dakkár sierralobi lea dattetge buorre vejolašvuohta oažžut. Beaivválaš jođiheaddji sáhttá dattetge ássat ovttas dain eará riikkain. <em type="bold">5.2.2 Nanusvuođaid ja raššivuođaid árvvoštallan </em></p>
<p>Ruoŧa ja Suoma searvemodeallat leat viehka ovttaláganat nanusvuođaid ja raššivuođaid dáfus, eai ge earrán olus eará modeallain guhkesáigeperspektiivva ja vuorddehahttivuođa hárrái.</p>
<p>Modealla nanusvuođain okta lea ahte dat addá sámedikkiide váikkuhanfámu searvvi stivrra bokte, ja ahte lea vejolaš ásahit daid lávdegottiid/bargojoavkkuid maid doaibma dárbbaša, ja ahte njuolggadusat sáhttet mearridit ahte dat golbma sámedikki galget leat ovttaoaivilis ovdalgo njuolggadusat sáhttet rievdaduvvot.</p>
<p>Searvemodealla Suomas addá stuorát sorjjasmeahttunvuođa stáhtas go ovdamearkka dihtii searvemodealla Ruoŧas, dannego Suoma Sámediggi lea riektesubjeakta ja sáhttá iežas álgaga vuođul ásahit searvvi.2</p>
<p xml:lang="isl">Ideella föreningar, Björn Lundin &amp; Jan Lindblad, 9:e upplagan, 2015</p>
<p xml:lang="fkv">Skatteverket.se</p>
<p>Modealla lea mielde váikkuheamen rabasvuhtii ekonomiija dáfus, muhto uhcit go máŋgga eará modeallas dannego searvi ii gula almmolašvuođaprinsihpa vuollái.</p>
<p>Modealla rahpá maid vejolašvuođaid dasa ahte doaibma sáhttá ovddidit fágalaš legitimitehta sámi álbmogis go stivrras leat buot golmma sámedikki ovddasteaddjit, ja ahte lávdegottiid/bargojoavkkuid čoahkkádussii sihkkarastojuvvo fágalaš ovd-dastus guoskevaš sámi giellaguovlluin. Raššivuohtan sáhttá baicce leat dat ahte searvvi legitimitehta ja autoritehta ii dárbbaš adnojuvvot seamma nanusin go ovdamearkka dihtii stáhta eiseváldi. Modealla nanusvuohta lea ahte dat addá sor-jjasmeahttunvuođa go das lea dakkár jođihangoddi mas lea ollislaš ovddasvástádus fágas, ekonomiijas ja bargiin.</p>
<p>Hehttehussan lea ahte hálddahusgolut lassánit searvvi ásaheami oktavuođas.</p>
<p>Ádjána maid guhkibuš ráhkadit njuolggadusaid dán modellii go daidda eará modeallaide dannego muhtun gažaldagat gáibidit lagat čielggadeami, earret eará ruhtadan- ja raporterenmekanismmat mat ollašuhttet buot golmma riikka doarjja- ja raporterenvuogádagaid. <em type="bold">5.3 Sierra mearridanorgána Ruoŧa Sámediggái </em><em type="bold">5.3.1 Oanehis válddahus </em></p>
<p>Muhtun stáhta direktoráhtain (eiseválddiin) Ruoŧas leat sierra mearridanorgánat maid lahtuid ráđđehus lea nammadan. Dakkár dilálašvuođain mudde eiseválddiid bagadeapmi mearridanorgána bargamušaid. Galgá maiddái čujuhuvvot mat bargamušaid orgánas galget leat ja main áššiin galget dahkkojuvvot mearrádusat, galle lahtu orgánas galget leat, mo dat galget nammaduvvot ja gii galgá leat jođi-headdji. Orgána bargamušat sáhttet leat sirrejuvvon eiseválddi doaimmas muđui.</p>
<p>Mearridanorgána stivre iežas doaimma bálddalaga direktoráhta (eiseválddi) beaiv-válaš jođiheddjiin dahje stivrrain, beroškeahttá das mo direktoráhta jođihuvvo.</p>
<p>Dattetge lea direktoráhta jođihangottis ollislaš ovddasvástádus doaimmas, dás maiddái mearridanorgána doaimmas. Dábáleamos lea ahte ráđđehus nammada mearridanorgánaid lahtuid, muhto doppe leat máŋga eará vuogi nammadit lahtuid orgánii. Leanadikkit (fylkkadikkit), gielddat, politiija ja beroštusorganisašuvnnat nammadit lahtuid <span type="quote" xml:lang="swe">“länsstyrelsernas viltförvaltnings och rennäringens delegatione”</span> nammasaš sáttagottiide.</p>
<p>Dakkár modeallas mas Sámi Giellagáldu ásahuvvo sierra mearridanorgánan Ruoŧa</p>
<p>Sámediggái, lea mearridanorgánas iehčanas ovddasvástádus dain mearrádusain maid orgána dahká, ja orgánas lea ovddasvástádus dain doaimmain mat čađahuvvojit doaimmas (sámedikki njuolggadusaid siskkabealde). Nu sáhttá sierra mearrádu-sorgána albmanit čielgasit sirrejuvvon oassin sámedikkis.</p>
<p>Dakkár modeallas ruhtaduvvo Sámi Giellagáldu Ruoŧa Sámedikki bokte seamma láhkai go searvemodealla, Ruoŧas – doarjjameroštussan ja sierra meroštuspoastan, juolludusreivve (muddenreivve) bokte. Ekonomalaš doarjagat Suomas ja Norggas fievrriduvvojit sisaboahtun Ruoŧa Sámediggái, mii fas sirdá doarjagiid Sámi</p>
<p>Giellagáldui. Sámi Giellagáldu geatnegahttet dat oppalaš njuolggadusat mat gustojit stáhta doibmii Ruoŧas. Buot bargit adnojuvvojit stáhtabargin Ruoŧas. Eará beliid bálkká oktavuođas mearrida dattetge Ruoŧa Sámediggi. Sámedikkis lea maid formálalaččat ovddasvástádus doaimmas. Muhto dan gažaldaga ahte geas,</p>
<p>Sámedikkis vai Sámi Giellagáldus, galgá leat ovddasvástádus háhkat jođiheaddji ja eará bargiid, dan lea dárbu čielggadit lagabui. <em type="bold">5.3.2 Nanusvuođaid ja raššivuođaid árvvoštallan </em></p>
<p>Sierra mearridanorgána sáhtášii ollašuhttit sámedikkiid dárbbu politihkalaš stivremii ja kontrollii, go mearridanorgána lea Ruoŧa Sámedikki vuollásaš. Prinsihpalaš raššivuohta lea dattetge ahte modealla lea Ruoŧa stáhta orgána oassin maid prinsi-hpalaččat ráđđehus sáhttá loahpahit. Seammalágan sierra mearridanorgána ii leat</p>
<p>Norggas ii ge Suomas, nu ahte dát modealla fertešii dalle ásahuvvot Ruŧŧii.</p>
<p>Modealla ollašuhttá guhkesáigeperspektiivva ja vuorddehahttivuođa eavttuid.</p>
<p>Modealla ferte seamma láhkai go dat eará modeallat heivehuvvot guoskevaš stáhta njuolggadusaide. Modealla eaktuda nu mo dat eará modeallat ge ahte njuolggadusain sáhttá boahtit ovdan ahte gáibiduvvo ovttaoaivilvuohta sáme-dikkiid gaskkas jus njuolggadusat galget rievdaduvvot. Modealla ollašuhttá raba-svuođagáibádusa dainna lágiin ahte revišuvdna Ruoŧas oažžu ovddasvástádusa revišuvnnas ja ahte almmolašvuođaprinsihppa gusto seamma láhkai go daidda eará modeallaide ge earret searvemodellii. Nanusvuohtan sierra mearridanor-gánain lea ahte modealla addá vejolašvuođa oažžut legitimitehta sámi álbmogis go stivrras leat sámedikkiid ovddasteaddjit, nu mo dain eará modeallain ge.</p>
<p>Nu mo dain eará modeallain ge dat lea nanusvuohtan ahte šaddá ovttalaš jođihangoddi, muhto ain lea veaháš eahpečielggas mo modealla fuolaha gáiddusbargama ja addá vejolašvuođa dasa ja vejolašvuođa bargat ja ássat sierra riikkain, ja lea go ássangáibádus beaivválaš jođiheaddjái.</p>
<p>Modealla sáhttá čielggasmahttit ovddasvástádusa ja rollajuogadeami gaskal sámedikkiid, departemeanttaid ja mearridanorgánaid jna. dainna lágiin ahte dat mearriduvvo njuolggadusain. Vejolaš lea skaleret doaimma bajás dahje vulos, ja lea maid vejolaš ruhtadit osiid doaimmas prošeaktaruhtademiin nu mo daid eará modeallaid ge hárrái. Eará ovdun lea ahte mearridanorgána sáhttá čadnojuvvot</p>
<p>Ruoŧa Sámedikki hálddahussii, ja sáhtášii de geavahit dan vuođđostruktuvrra hálddahuslaš proseassaide ja rutiinnaide. Dattetge mielddisbuktá ođđa orgána ásaheapmi sámedikki vuollásažžan eanet barggu hálddahussii, ja dárbbu eanet hálddahuslaš resurssaide dannego Ruoŧa Sámedikki hálddahus lea oppalaččat viehka uhcci.</p>
<p>Giellagáldu bargit leat ain stáhtabargit, mii addá bargiide vuorddehahtti virgediliid čielga bargorievttálaš rámmain.</p>
<p>Jus modealla galggaš sáhttit ásahit, de lea dárbu ahte departemeanta Ruoŧas rievdada bagadusa ja lága Ruoŧa Sámedikki várás. Dat lea okta dain sivain manne ásaheapmi ádjánivččii guhkibuš. Báhcet maiddái, nu mo namuhuvvon, muhtun gažaldagat maid livččii dárbu čielggadit lagabui jus galggašii árvvoštallat dán modealla viidáseappot. <em type="bold">5.4 Sámediggi <span type="quote">«bargolágideaddjin»</span> Suomas dahje Norggas </em>Sámediggi <span type="quote">”bargolágideaddjin”</span>- modealla minsttarin lea leamaš Norgga lágidan-gieldamodealla, mii lea Norgga gieldamodealla oassi 3. Lágidangieldamodealla mearkkaša ahte gielddat besset sirdit lágidangildii lágas mearriduvvon bargamušaid čađaheami ja fápmudit dasa válddi dahkat bođu mearrádusaid dahje mearridit láhkaásahusa dárkilat njuolggadusaid mielde. Dat mearkkaša ahte gielda (ovttas-bargogielda) sáhttá soahpat nuppiin gielddain (lágidangielddain) ahte lágidangielda galgá čađahit bargamušaid ja dahkat mearrádusaid áššiin main ii leat prinsihpalaš mearkkašupmi. </p>
<p>Dakkár modealla mas sámedikkiin okta galgá leat <span type="quote">“bargolágideaddji”</span> lea maiddái dan minstara mielde mo Divvun-prošeakta lei organiserejuvvon dan álgomuttus, dainna lágiin ahte prošeakta biddjojuvvui Norgga Sámedikki giellaossodaga vuollásažžan. Mii leat maid vilppastan modellii mii lea hálddašanorgána sierra fápmudusaiguin Norggas nammasaš modealla várás (geahča kapihttala 5.4).</p>
<p>Bargojoavkku árvvoštallamat leat ahte <span type="quote">”bargolágideaddji-modealla”</span> lea vejolaš heivehit buot golmma riikka sámedikkiide. Bargojoavku lea válljen válddahit ja árvvoštallat mo <span type="quote">“bargolágideaddji-modealla”</span> heive Supmii ja Norgii. Modealla livččii maid vejolaš heivehit Ruoŧa Sámedikki vuollásaš bargolágideaddjin. Bargojoavku lea dattetge gávnnahan ahte ii leat dárbu čállit sierra modealla Ruoŧa várás, dannego modealla mas lea sierra mearridanorgána Ruoŧa Sámedikki ektui, gávnnahuvvui guovdilat čoavddusin.</p>
<p>Dán kapihttalis mii govvidit álggus modealla Norgga Sámediggi <span type="quote">“bargolágideaddjin”</span>, ovdamearkan. Dasto mii kommenteret deháleamos erohusaid gaskal Norgga</p>
<p>Sámedikki <span type="quote">“bargolágideaddjin”</span> ja Suoma Sámedikki “bargolágideaddjin (kap. 5.3.2).</p>
<p>Sihke suopmelaš ja norgalaš modealla leat ollásit válddahuvvon mildosis. Dan sivva lei ahte bargojoavku árvvoštalai norgalaš modealla eambbo guovdilin go suopmilaš modealla (gč. árvvoštallamiid kapihttalis 5.3.3 ja kapihttaliin 7.4 ja 7.6). <em type="bold">5.4.1 Norgga Sámediggi <span type="quote">«bargolágideaddjin»</span> </em></p>
<p>Organisašuvdnamodealla ovdagovva lea dat vuohki mo Divvun-prošeakta lei organiserejuvvon dan árramuttus, Norgga Sámedikki giellaossodaga vuollásaš prošeaktan. Mii leat maid vilppastan ICR-modellii (gč. sierra notáhta, nappo háldda-husorgánii mas leat sierra fápmudusat).</p>
<p>Vuođđojurdda lea ahte Giellagáldu buot bargit leat Norgga Sámedikki virgehasat, maid Sámediggi hálddahus stivre hálddahuslaččat, muhto main lea fágalaš iehčanasvuohta dan láhkai ahte stivrenlinnjá botkejuvvo, ja beaivválaš bagadanváldi fápmuduvvo stivrii dahje sullasažžii. 3 https://lovdata.no/dokument/NL/lov/2018-06-22-83#KAPITTEL_6-4. Soaitá leat guovdil váldit juoidá minsttarin dán kapihttala iešguđet mearrádusain gieldalágas go dárkilat njuolggadusat ovttasbarggu várás, stivrra njuolg-gadusaid ja mandáhta várás jna. vejolaččat galget mearriduvvot. Seammás lea stuorra erohusat gaskal sáme-dikkiid ja Norgga gielddaid, earret eará dannego Norgga gielddat leat sierra juridihkalaš persovnnat mat leat dárkilit muddejuvvon das mo álbmotválljen kontrolla galgá dáhpáhuvvat.</p>
<p>Modealla válddahuvvo nu ahte dan heivešii geavahit Sámi Giellagáldui stivrema ja jođiheami hárrái, ekonomiija/ruhtadeami hárrái ja muđui oppalaš njuolggadusaid hárrái, mat leat stáhtalaš doaimmaid várás (earret eará bargiid vuoigatvuođaid ja geatnegasvuođaid hárrái).</p>
<p><em type="bold">Stivrejupmi ja jođiheapmi </em></p>
<p>Modeallas lea hui dehálaš ahte Sámi Giellagáldu formálalaččat lea sajáidahttojuv-von sámedikki hálddahussii, muhto seammás lea sirrejuvvon sierra reiveárkkain, gráfalaš identitehtain jna. Dasto lea dehálaš ahte orgánas galgá leat sierra stivra, mii dahká eanaš bajimus mearrádusaid, ja mearrida maiddái jahkásaš bušeahtaid juolluduvvon rámma vuođul, virgáda bargiid ja mearrida doaibmaplánaid ja stra-tegiija. Jus sierra stivra galggaš oažžut virgádanválddi, de gáibiduvvo dasa dárkilat mudden. Vejolaš lea govahallat sierra muddema sámedikki bargiidnjuolggadu-saide, dahje vejolaččat sierra mearrádusa sámedikki ekonomiijanjuolggadusaide ja instruksii. Lagat dárkilvuođaid lea dárbu lagabui čielggadit, sihke direktevrra ja eará bargiid virgádeami hárrái.</p>
<p>Stivrra ja beaivválaš jođiheaddji (direktevrra) válddi ja doaibmamušaid lea dárbu válddahit dain njuolggadusain maid Norgga Sámediggi mearrida, ja ekonomiijain-struvssas mii mearriduvvo daid ekonomiijanjuolggadusaid vuođul mat gustojit</p>
<p>Norgga stáhtalaš hálddahussii. Vuolggasajis lea stivrras ovddasvástádus Norgga</p>
<p>Sámedikki ektui hálddahuslaš áššiin, ja dárkilat njuolggadusaid vuođul lea juo-hke stivralahtus ovddasvástádus dan sámedikki ektui mii su lea nammadan, gč. vuolábealde.</p>
<p>Mii bidjat vuođđun ahte njuolggadusaid maid lea dárbu ráhkadit Sámi Giellagáldui, formálalaččat fertejit golbma sámedikki mearridit, seammaláganin.</p>
<p>Njuolggadusaide lea vejolaš bidjat klausulaid mat sihkkarastet ahte njuolggadu-said leat golbma sámedikki dohkkehan, ja ahte rievdadusat galget biddjojuvvot ovdan eará sámedikkiide, dahje vejolaččat galget maid eará sámedikkit dohkkehit daid. Váttis lea áibbas garvit dan dili ahte sierramielalašvuođa geažil lea Norgga</p>
<p>Sámedikkis, bargolágideaddjin, formálalaččat veaháš eanebuš váldi. Dat soahpá dainna ahte Norgga Sámedikkis lea formála bargoaddiovddasvástádus. Oktilis jođi-heapmi sorjá dattetge duohtadilis buot golmma sámedikki bisti ovttamielalašvuođas dan hárrái.</p>
<p>Jus organisašuvdna oktii boahtteáiggi heaittihuvvo, de báhcá Norgga Sámediggái virgehasaide guoski bargoaddiovddasvástádus, jus eará ii leat šihttojuvvon.</p>
<p>Modealla mas lea stivra, oktan fápmudusaiguin njuolggadusain, botke stivrenlinnjá nu ahte sámediggi ii sáhte njuolgga bagadit doaimma.</p>
<p>Njuolggadusain sáhttet, jus lea sávahahtti, leat dárkilis njuolggadusat das mo stivrra jođiheaddji ja stivralahtut galget válljejuvvot. Livččii ovdamearkka dihtii vejolaš jurddašit ahte stivrras leat guokte lahtu maid juohke golbma sámedikki nammada njealji jagi áigodahkii, áinnas ge vuorroortnega mielde logahallojuvvon várrelahtui-guin geat bohtet sierranas lahtuid sadjái. Stivrra lahtuid nammadeami duođaštusa dattetge dáidá Norgga Sámediggi fertet ráhkadit. Stivralahtuid geat eai oro leamen dohkálaččat, sáhtášii Norgga Sámediggi, vejolaččat nammadan sámediggi, prin-sihpalaččat lihccut. Dan lea vejolaš muddet nu ahte Norgga Sámedikki váldi lihccut stivralahtuid ráddjejuvvo, muhto lihccunvejolašvuođa ii dáidde leat vejolaš jávkadit áibbas, verrošandáhpáhusaid ja dakkáraččaid geažil. Muhto lea maid vejolaš ráhkadit dakkár njuolggadusaid ahte nammadeaddji sámedikkis dat lea ovddasvástádus vejolaččat lonuhit stivralahtuid geat eai oro doaibmamin dohkálaččat.</p>
<p>Njuolggadusat sáhttet addit stivrii fápmudusa ásahit ja heaittihit fágalaš stivrraid ja ráđiid. Vejolaš lea maid mearridit njuolggadusain mat stivrraid ja ráđiid Sámi</p>
<p>Giellagáldus unnimusat galget leat, jus lea sávahahtti lohkkadit fágalaš ráđđe-vuogádaga. Njuolggadusat sáhttet válddahit main orgánain galgá leat váldi dahkat maid mearrádusaid.</p>
<p>Njuolggadusain sáhttá čuožžut makkár giellanormerenmearrádusaid stivra sáhttá dahkat, mii sáhttá fápmuduvvot bargiide / hálddahussii / direktevrii, ja mii sáhttá fápmuduvvot iešguđet gielaid fágaráđđái / fágajuhkosii jna.</p>
<p><em type="bold">Ekonomiija/ruhtadeapmi </em></p>
<p>Ekonomalaš jođiheapmi sáhttá boahtit ovdan sierra ossodatrehketdoallun Norgga</p>
<p>Sámedikki vuolde. Juolludusat Norgga bealde várrejuvvojit Sámedikki rámmajuol-ludussii, Norgga stáhta bealis geavahanulbmila merkekeahttá.</p>
<p>Ruoŧa ja Suoma bealde – ja vejolaččat eará gálduin – boahtán ekonomalaš juol-ludusat čállojuvvojit rehketdollui boahtun. Sámediggi lea nettobušehttejuvvon doaibma mas lea fápmudus geavahit buot boađuid ieš, ja dat sáhttá sirdit badjebá-hcagiid ja vuollebáhcagiid čuovvovaš jahkái.</p>
<p><em type="bold">Oppalaš njuolggadusat Stáhtalaš doaimma várás Norggas, ja daidda gulli </em><em type="bold">bargiid vuoigatvuođat ja geatnegasvuođat </em></p>
<p>Doaibma ferte čuovvut buot dábálaš njuolggadusaid mat leat stáhtalaš doaimma várás Norggas, daiguin spiehkastagaiguin mat leat addojuvvon Norgga Sámediggái.</p>
<p>Earret eará gusto láhka mii guoská stáhta bargiide, bargoheaitaga njuolggadusaide, tariffašiehtadusaide, Stáhta penšuvdnakássii jna. Dat mearkkaša maid ahte bargiid guokte ovddasteaddji galget vejolaččat beassat stivrii jienastanvuoigatvuođain áššiin main stivra lea virgádanorgána. Molssaevttolaččat lea vejolaš mearridit sierra virgádanorgána daid njuolggadusaid mielde mat leat lágas stáhta bargiid birra.</p>
<p>Vejolaš lea ahte bargit barget sihke Norggas, Ruoŧas ja Suomas. Sii dieđihuvvojit buohkat Stáhta penšuvdnakássii Norggas, muhto sis galgá leat álbmotoadju ovtta riikkas, dárkilat njuolggadusaid vuođul, gč. válddahusa kapihttalis 6. Buot bargit fertejit bálkáhuvvot Norgga stáhtabargin. Muhto bálkká mearrideami njuolggadusat leat viehka njuovžilat. Guovddáža jođihangoddái dat addá oalle stuorra doaibman-vejolašvuođa fállat márkanii guoski eavttuid, juoga mii viehka muddui rahpá vejo-lašvuođa mearridit bálkká dan bálká- ja gollodási ektui mii lea doppe gos virgehas bargá ja ássá.</p>
<p>Direktevrra bálkká dán modealla mielde mearrida Norgga Sámediggi stivrra evttohusa vuođul. Vejolaččat lea dárbu iskat sáhttet go mearriduvvot eará modeallat.</p>
<p>Stivra sáhttá mearridit oktasaš máksomeriid stivrraid ja ráđiid searvama várás, ii ge dárbbaš leat gitta iešguđet riikkaid rávvejeaddji máksomeriin.</p>
<p>Stáhta mátkeregulatiiva stáhta virgehasaid várás gusto vuolggasajis, daid ráddjehu-saiguin maid stivra ain mearrideš.</p>
<p><em type="bold">Njuolggadusat dan mearrideami várás man riikii bargit galget vearu máksit </em></p>
<p>Geahča kapihttala 6 raporttas. <em type="bold">5.4.2 Suoma Sámediggi <span type="quote">«bargolágideaddjin»</span> </em></p>
<p>Mildosis lea válddahuvvon modealla mas lea <em type="italic">Suoma Sámediggi <span type="quote">“bargilágideaddjin”</span> </em>. </p>
<p>Eai leat mearkkašahtti prinsihpalaš erohusat gaskal norgalaš ja suopmilaš <span type="quote">“bargolágideaddji”</span><span type="quote">”-modealla. Modealla Suoma Sámedikkiin “bargolágideaddjin”</span><span type="quote">“bargolágideaddjin”</span> mielddisbuktá earret eará ahte bálká ferte vuolggasajis mearriduvvot suopmilaš tariffašiehtadusa vuođul. Bálkádássi Suomas lea dábálaččat vuolit go Norggas, ja dat sáhttá dagahit váttisvuođaid háhkat giellabargiid Norgga ja Ruoŧa bealde.</p>
<p>Seammás lea gal vissa vejolaš mearridit muhtunlágan olgoriikalasáhusa mii muh-tun muddui buhtada dan alit gollodási mii lea Ruoŧa ja Norgga bealde.</p>
<p>Dasto lea jáhkehahtti ahte lea dárbu lasihit hálddahuslaš resurssaid jus guovddáš ása-huvvošii Suoma Sámedikki vuollásažžan, dannego Suoma Sámedikkis vuos lea uhcit hálddahus ii ge das leat seamma stuorraásahusovdu go Norgga Sámedikkis. <em type="bold">5.4.3 Nanusvuođaid ja raššivuođaid árvvoštallan </em></p>
<p>Norgga Sámediggi bargolágideaddjin sáhttá šaddat beaktilis modeallan Sámi</p>
<p>Giellagáldui. Modealla sihkkarasttášii iehčanasvuođa beaivválaččat, ja addá dan golmma sámediggái – muhtun muddui seamma stuorra váikkuhanválddi go juohke sámediggi ovdamearkka dihtii nammada guokte lahtu stivrii. Modealla sihkkarastá rabasvuođa ekonomiijahálddašeamis ja dahká vejolažžan ovddidit fágalaččat nana organisašuvnna. Jáhkehahtti lea dasto maiddái vel ahte dat lea dat modealla buot dain modeallain maid bargojoavku lea árvvoštallan, maid lea vejolaš ásahit johtilepmosit.</p>
<p>Ollislaš árvvoštallan lea ahte modealla oalle muddui ollašuhttá daid eavttuid nu mo dat dál leat hábmejuvvon.</p>
<p>Modeallas leat muhtun prinsihpalaš raššivuođat/hástalusat go Norgga Sámediggi oažžu stuoribuš dadjamuša beaivválaš doaimmas ja go doaibma šaddá Norgga</p>
<p>Sámedikki oassin, juoga mas ferte lea váldokantuvra Norggas (muhto mas sáhttet leat bargit buot golmma riikkas). Prinsihpalaččat dat mearkkaša maid ahte lea vát-tis bisuhit Sámi Giellagáldu jus Norgga Sámediggi gávnnaha heaittihit doaimma.</p>
<p>Modealla eará vejolaš raššivuohta dan vuođul mo dat dássážii lea válddahuvvon, lea ahte rolla- ja ovddasvástádusjuohku gaskal Norgga Sámedikki, stivrra ja Sámi</p>
<p>Giellagáldu direktevrra orru leamen veaháš eahpečielggas. Ovdamearkka dihtii lea veaháš eahpečielggas mo bargiidovddasvástádus galgá hálddašuvvot jus formála bargoaddiovddasvástádus lea Norgga Sámedikkis, ja dárbu lea čielga njuolggadusaid ráhkadit mat mearridit maid áššiin Norgga Sámedikki direktevrras, ja sámediggeráđis, lea ovddasvástádus ja bagadanváldi ja main áššiin stivrenlinnjá lea botkejuvvon, nu ahte bagadanváldi lea dušše Sámi Giellagáldu direktevrras.</p>
<p>Jus stivrenlinnjá Sámediggeráđis ja direktevrras galggaš leat botkejuvvon lagabut čilgejuvvon áššesurggiin, de ferte sámedikki dievasčoahkkin mearridit njuolgga-dusaid dan birra. Ahte njuolggadusat hábmejuvvojit nu ahte daid sáhttet buot golbma sámedikki duođaštit ja mearridit dievasčoahkkimis, sáhttá leat ulbmillaš.</p>
<p>Sihke Ruoŧa Sámedikkis ja Suoma Sámedikkis lea hálddahus uhcci Norgga Sámedikki hálddahusa ektui. Vaikke vel suopmilaš ja ruoŧŧilaš sámedikkiin lea buorre hálddahuslaš vuođđovuogádat, de lea dain uhcit nákca hálddašit hálddahuslaš bargamušaid mat gullet Sámi Giellagáldui, go Norgga Sámedikkis. Danne lea Norgga Sámedikkis dihto stuorradoaibmaovddut, go lassi hálddahuslaš resurssaide lea unnit dárbu.</p>
<p>Norgga Sámediggi <span type="quote">”bargolágideaddjin”</span> árvvoštallojuvvo maiddái fágalaččat návccaleabbon go duot guokte nuppi sámedikki dannego organisašuvnnas lea oppalaččat stuorát fágabiras ja fágalaš gelbbolašvuohta olámuttos. Dattetge nu ii leat gal sierra gielaid dáfus, nu go ovdamearkka dihtii nuortalašgiela ja anárašgiela hárrái, maid fágalaš biras lea stuorát Suoma Sámedikkis go Norgga Sámedikkis.</p>
<p>Bálkádássi Norggas lea alit go daid eará riikkain, ja norgalaš modealla sáhttá dan geažil leat geasuheaddjin bargiid háhkama ja doalaheami oktavuođas. Seammás addá šiehtadus doaimma jođihangoddái oalle stuorra doaibmanvejolašvuođa mearridit márkaneavttuid nu ahte bálkáovdu go lea virgehas orgánas man váldo-kantuvra lea Norggas, danne ii dárbbaš mearkkašit eambbo. <em type="bold">5.5 Hálddašanorgána sierra fápmudusaiguin Norggas </em><em type="bold">5.5.1 Oanehis válddahus </em></p>
<p><em type="italic">Hálddašanorgána sierra fápmudusaiguin </em>-modealla ovdagovva lea Riikkaidgaskasaš boazodoalloguovddáš (International Reindeer Centre - ICR), mas lea váldokantuvra </p>
<p>Guovdageainnus, Norggas, ja ovddeš Gáldu, álgoálbmotvuoigatvuođaid gelbbo-lašvuođaguovddáš, mii lei organiserejuvvon seamma láhkai.</p>
<p>Sierranas hálddašanmodeallat Norgga stáhtas, Norgga stáhta oktavuođas, leat ollislaččat válddahuvvon dás: NOU 2003: 34 Mellom stat og marked — Selvstendige organisasjonsformer i staten.</p>
<p>Mearrádusa ásahit sierra stáhtalaš hálddašanorgána ferte departemeanta dahje</p>
<p>Gonagas stáhtaráđis dahkat, ovdamearkka dihtii mearridettiin njuolggadusaid orgánii. Mearrádusa ferte dasto geavadis Stuorradiggi nannet nu ahte mearriduvvo juolludus stáhtabušeahtas. Sámedikkis ii leat váldi mearridit dakkár sierra, sirrejuvvon stáhtalaš doaimma ásaheami.</p>
<p><em type="bold">Stivrejupmi ja jođiheapmi </em></p>
<p>Hálddašanorgána sierra fápmudusaiguin várás lea hui dehálaš ahte sierra stivra dahká bajimusdási mearrádusaid, earret eará mearrida jahkásaš bušeahtaid juol-luduvvon rámma vuođul, virgáda bargiid ja mearrida doaibmaplánaid ja strategiija.</p>
<p>Stivrra ja beaivválaš jođiheaddji (direktevrra) váldi ja bargamušat leat válddahuvvon njuolggadusain ja ekonomiijainstruvssas.</p>
<p>Modealla stivrrain, oktanaga fápmudusaiguin njuolggadusain, botkejit stivrenlinnjá nu ahte departemeanta ii sáhte njuolgga bagadit guovddáža. Njuolggadusaid ICR várás lea stáhtaráđđi mearridan, formála departemeantamearrádusain. Jus alit formála stáhtus lea sávahahtti, de lea vejolaš mearridit njuolggadusaid gonagaslaš resolušuvnnain (almmolaš ráđđehusmearrádusain).</p>
<p>Mearrádusain sáhttet leat, jus lea sávahahtti, dárkilis njuolggadusat das mo stivrra jođiheaddji ja lahtut válljejuvvojit. Njuolggadusat sáhttet addit fápmudusa stivrii ásahit dahje heaittihit stivrraid ja ráđiid. Vejolaš lea maid mearridit njuolggadusain makkár stivrrat ja ráđit Sámi Giellagáldus unnimusat galget leat, jus lea sávahahtti lohkkadit fágalaš ráđđestruktuvrra. Njuolggadusat sáhttet maid válddahit main orgánain galgá leat váldi dahkat maid mearrádusaid.</p>
<p>Njuolggadusat sáhttet mearridit maid giellanormerendoaibmabijuid stivra sáhttá álggahit, mii galgá fápmuduvvot bargiide / hálddahussii / direktevrii, ja mii galgá fápmuduvvot juohke sámegiela fágaráđđái / fágajuhkosii jna. Njuolggadusain sáhttet leat mearrádusat das ahte golmma riikka sámedikkit fertejit leat ovttaoaivilis jus njuolggadusaid galgá leat vejolaš nuppástuhttit, muhto stáhtarievttálaččat sáhttá dattetge Norgga ráđđehus Norgga Vuođđolága mielde fámohuhttit njuolggadusaid.</p>
<p><em type="bold">Ekonomiija/ruhtadeapmi </em></p>
<p>Vejolaš lea jurddašit ahte juolludeamit Norgga bealde vuođđojuolludussii gessojuvvojit</p>
<p>Sámedikki rámmas ja biddjojuvvot sierra juolludussan stáhtabušeahtas sierra hálddašanorgánii. Juolludusat vuođđojuolludusa lassin sáhttet boahtit Sámedikkis ja čállojuvvot sierra hálddašanorgánii boahtun.</p>
<p>Fápmudusat stáhtalaš hálddašanorgánii Norggas addojuvvojit jahkásaš juolludus-reivviiguin departemeanttas. Dárbu lea iskat sáhttet go njuolggadusat ja ekonomi-ijainstruksa addit fápmudusaid sámediggái, nu ahte instruksa hálddahuslaš áššiin boahtá Sámedikkis. Dákkár ortnet gáibida šiehtadusa sámedikkiin.</p>
<p>Dárbu lea maid iskat sáhttet go njuolggadusat ja ekonomiijainstruksa mearridit ahte Norgga Sámediggi doaimmaha hálddahuslaš doaimmaid. Dakkár modealla lea oahpis stáhtalaš hálddašeamis Norggas, ovdamearkka dihtii geavaha Nasjonal institusjon for menneskerettigheter nammasaš ásahus siviilaáittardeaddji háld-dahuslaš bálvalusaid (dás maid dáhtabálvalusaid), ja Válgadirektoráhta geavaha hálddahuslaš bálvalusaid (dás maid dáhtabálvalusaid) mat gullet Sihkkarvuođa ja gearggusvuođa direktoráhtii.</p>
<p>Ekonomalaš oassedoarjagat mat bohtet Ruoŧas ja Suomas, ja eará vejolaš gálduin, čállojuvvojit rehketdollui boahtun. Stuorradiggi sáhttá mearridit sierra fápmudusaid mat dahket vejolažžan geavahit dakkár boađuid jogo visot dahje vissis supmi rádjai maiddái čuovvovaš jagiid. Dát váikkuha muhtun muddui njuovžilvuhtii.</p>
<p>Dakkár ortnega galgá vejolaččat Finánsadepartemeanta Norggas dohkkehit ovdalgo ášši lágiduvvo Stuorradiggái.</p>
<p><em type="bold">Oppalaš njuolggadusat stáhtalaš doaimma várás Norggas, ja daidda gulli </em><em type="bold">bargiid vuoigatvuođat ja geatnegasvuođat </em></p>
<p>Doaibma ferte čuovvut daid oppalaš njuolggadusaid mat leat stáhtalaš doaimma várás Norggas, nu go stáhtabušeahta prinsihpaid, stáhtarehketdoalu, lága stáhta bargiid birra, streaikka njuolggadusaid, tariffašiehtadusaid, Stáhta penšuvdnakássa jna. Dat mearkkaša dan ge ahte bargiid guokte ovddasteaddji váldet saji stivrii jienastanvuoigatvuođain áššiin main stivra lea virgádanorgána (gč. lága stáhta bargiid birra § 6, njealját lađđasa). Molssaevttolaččat rahpet njuolggadusat prinsihpalaččat dan vejolašvuođa ahte lea vejolaš ásahit sierra virgádanorgána (virgádanráđi) daid njuolggadusaid vuođul mat leat lágas stáhta bargiid birra, juoga mii ii leat guovdil dán dáhpáhusas, dannego lea vissa politihkalaččat sávahahtti čohkket válddi stivrii.</p>
<p>Doibmii lea vejolaš ahte leat bargit sihke Norggas, Ruoŧas ja Suomas. Sii dieđihuvvojit buohkat Stáhta penšuvdnakássii Norggas, muhto ožžot álbmotoaju ovttas dan golmma riikkas, dárkilat njuolggadusaid vuođul, gč. válddahusa vuolábealde, kapihttalis 6. Buot virgehasat bálkáhuvvojit Norgga stáhtavirgehassan. Dattetge leat soahpamušat oalle njuovžilat, ja dain lea dat gustojeaddji prinsihppa ahte stáhta galgá fállat márkanii heivehuvvon bálkká ii ge doaibmat bálkáoaivadeaddjin.</p>
<p>Direktevrra bálkká mearrida dán modealla mielde dábálaččat departemeanta, stivrra evttohusa vuođul. Dárbu lea vejolaččat iskat lea go vejolaš mearridit eará modeallaid bálkámearrideami várás, ovdamearkka dihtii ahte fápmudus mearridit direktevrra bálkká biddjojuvvo Norgga Sámediggái.</p>
<p>Stivra galgá sáhttit mearridit oktasaš mávssuin searvama várás iešguđet stivrraide ja ráđiide, ii ge dárbbaš čuovvut iešguđet riikkaid oaivadeaddji mávssuid.</p>
<p>Stáhta mátkeregulatiiva (norgalaš) stáhta bargiid mátkkiid várás galgá vuolggasajis gustot, daid gáržžidemiiguin maid stivra mearrideš. <em type="bold">5.5.2 Nanusvuođaid ja raššivuođaid árvvoštallan </em></p>
<p>Modeallas hálddašanorgánan sierra fápmudusaiguin galgá leat sierra stivra ja vál-dokantuvra Norggas ja sáhttá leat beaktilis modealla Sámi Giellagáldui. Modealla sihkkarastá iehčanasvuođa beaivválaš doaimmas, ja addá – muhtun muddui, sámedikkiide dadjamuša dan láhkai ahte dat nammadit stivrra. Buohkanas árvvoštallan lea ahte modealla oalle muddui ollašuhttá eavttuid nu mo dat leat hábmejuvvon. Modealla ollašuhttá guhkesáigeperspektiivva ja vuorddehahttivuođa dárbbu seamma láhkai go eará modeallat ge. Modealla láhčá vejolašvuođa ekonomiija ja mearrádusaid rabasvuhtii ja ovddasteaddjit. Modealla nu go eará modeallat ge láhčá vejolažžan ásahit oktalaš jođihangotti.</p>
<p>Modeallas leat muhtun prinsihpalaš raššivuođat/hástalusat mat čatnasit dasa ahte sámedikkiide galgá sihkkarastojuvvot doarvái politihkalaš stivren ja kontrolla ásahusa rámmain, ja muhtun muddui dasa ahte galgá go orgánas leat doarvái fágalaš legitimitehta olles sámi álbmogis. Dás lea dása oktavuohta ahte doaibma šaddá stáhtalaš orgánan, mas ferte leat váldokantuvra Norggas, ja dan sáhttá – prinsihpalaččat – departemeanta heaittihit, ja Stuorradikki bušeahttamearrádusa bokte (Norggas).</p>
<p>Orgána ii biddjojuvvo organisašuvnnalaččat Norgga Sámedikki vuollái, muhto formálalaččat dat šaddá dan sadjái organisašuvnnalaččat biddjojuvvot Norgga departemeantta vuollái.</p>
<p>Modealla eará raššivuohta lea ahte dát gáibidivččii lasi hálddahuslaš resurssaid go dálá modealla go dat šaddá sierra iehčanas organisašuvdnan. Vejolaš čoavd-dus maid lea vejolaš jurddašit, lea vejolašvuohta oastit veaháš hálddahus- ja vuogádatdoarjaga Norgga Sámedikkis vai ii leat dárbu hukset dan iežas orga-nisašuvdnii. Jus modealla heivehallá nu ahte orgána oažžu oktasaš hálddahusa</p>
<p>Norgga Sámedikkiin, de váiduduvvojit namahuvvon vuosteákkat veaháš.</p>
<p>Dattetge lea jáhkehahtti ahte modealla gáibida eanet resurssaid go Sámediggi <span type="quote">«bargolágideaddjin»</span>-modeallas.</p>
<p>Bálkávuogádaga árvvoštallamat šaddet seammaláganat go Sámediggi <span type="quote">«bargolágideaddjin»</span>-modeallas. <em type="bold">6 </em>Vearrodilálašvuođat 4 https://www.regjeringen.no/no/tema/okonomi-og-budsjett/skatter-og-avgifter/skatteavtaler/skatteavtale-mel- lom-de-nordiske-land/id651100/ 5 https://www.regjeringen.no/no/dokumenter/stprp-nr-5-1996-97-/id136785/sec5 </p>
<p>Dán kapihttalis lea bajimusdási válddahus vearrodilálašvuođain maid dakkár orgána go Sámi Giellagáldu ferte vuhtii váldit go ásahuvvo oktii dan golmma riikkas. Bargojoavku váraša ahte raporta ii doarvái dárkilit válddahala buot vejolaš čuolbmačilgehusaid mat gusket rádjarasttideaddji ovttasbargui, muhto eanet oppalaččat válddaha njuolggadusčohkiid ja geavada maid lea vejolaš jurddašit guoskevažžan buot organisašuvdnamodeallaide. Bargojoavkku bajitdási oaivil lea ahte vearrodilálašvuođat ja njuolggadusčoahkit eai leat momeanttat mat dagahit ahte muhtun modeallat orrot leamen buorebut go eará modeallat.</p>
<p>Hálddahuslaččat lea mohkkás ášši vaikke makkár organisašuvdnamodellii barggahit virgehasaid golmma riikkas, ja aiddonassii seamma hástalusat maid lea dárbu čoavdit, beroškeahttá modeallas mii válljejuvvo.</p>
<p>Bajimuččas lea davviriikkalaš vearrošiehtadus 4 gaskal davviriikkaid, vuolláičállojuv-von jagi 1997, ja daid soahpamuš 5 mii mudde daid bargiid vearrodilálašvuođaid geat barget rájáid rastá Davviriikkain. <em type="bold">6.1 Mielbargiid vearrodilálašvuođat </em><em type="bold">6.1.1 Oppalaš vearronjuolggadusat </em></p>
<p>Beroškeahttá das makkár organisašuvdnamodealla válljejuvvo Sámi Giellagáldui, de lea lunddolaš ahte soahpamuš lea orgána bargiidhálddašeami vuođus daid bargiid hárrái geat orrot dan riikka olggobealde masa orgána ásahuvvo. Norgga</p>
<p>Sámediggi čuovvu ovdamearkka dihtii dán šiehtadusa go fuolaha bargoaddiovd-dasvástádusa daid bargiid ektui geat ásset Suomas. Šiehtadus earuha earret eará nu gohčoduvvon <span type="quote">”rádjaássiid”</span>, dm. olbmuid geat ásset rádjagielddas ja barget rájá nuppi bealde, earáin geat eai ása rádjagielddas.</p>
<p>Soahpamuš čielggada ovdamearkka dihtii makkár sisaboahtu ja opmodat sáhttet vearuhuvvot iešguđet riikkain:</p>
<p>Suopma: sisaboahtovearru stáhtii, sisaboahtovearru servodaga hárrái, gieldda-vearru, girkovearru, gáldovearru reantoboađus, gáldovearru ráddjejuvvon vearrogeatnegasaid várás, opmodatvearru stáhtii.</p>
<p>Norga: sisaboahto- ja opmodatvearru stáhtii, sisaboahto- ja opmodatvearru gielddaide, sisaboahtovearru fylkkaide, oktasašvearru Vearrojuohkinfondii, vearut petroleavearrolága vuođul, divat stáhtii olgoriikka dáiddáriid honorárain.</p>
<p>Ruoŧŧa: sisaboahtovearru stáhtii – dás maiddái mearraalbmávearru ja kupoŋŋa-vearru, sierra sisaboahtovearru olgoriikka ássiide, sierra sisaboahtovearru olgoriikkas ássi artisttain ja earáin, ekspanšuvdnagaskaoapmevearru, sisaboah-tovearru gielddaide, opmodatvearru stáhtii.</p>
<p>Vearuhangeavat lea nuppiid sániiguin cealkki veaháš sierralágan riikkas riikii ja sorjá das man riikkas olmmoš orru. Makkár organisašuvdnamodealla válljejuvvo sáhttá dattetge, nu mo soahpamuš dulkojuvvo, váikkuhit dasa mo juohke bargi vearuhuvvo. Sihke ássanbáikkis ja vejolaš sierranjuolggadusain riikkas sáhttá leat mearkkašupmi, muhto maiddái dat sáhttá mearkkašit lea go organisašuvdnamo-dealla stáhtalaš/almmolaš vai eanet priváhtalunddot, nu mo ovdamearkka dihtii ruoŧŧilaš dahje suopmilaš searvi.</p>
<p>Váldonjuolggadussan lea ahte juohke mielbargi máksá vearu iežas ássanriikii, muhto ferte maid rehkenastit máksit vearu sihke dan riikii mas son orru ja dan riikii mas son bargá. Dakkár dáhpáhusain (duppalvearuhemiin) lea ássanriikka váldonjuolggadussan addit dan vearu geasusin maid bargi lea máksán dan riikkas mas son bargá.</p>
<p>Norgga Vearroetáhta6 válddaha dán ná:</p>
<p>Jus don leat bargan nuppi riikkas ja ožžon bálkká doppe, de fertet das dábálaččat máksit vearu Norgii.</p>
<p>Jus don leat máksán vearu olgoriikkas seamma bálkká ovddas mas galggašit máksit Norgii, de sáhtát gáibidit norgalaš vearus gessosa olgoriikka vearuheami ovddas.</p>
<p>Lunddolaš lea jáhkkit ahte sullii seamma njuolggadusat gustojit eará davviriikkain go barggat rájá rastá.</p>
<p>Eará vearronjuolggadusaid ovdamearkkat mat sáhttet gustot Sámi Giellagáldu mielbargiide leat (muhto eai leat ollislaččat):</p>
<p>Jus don ásat eará riikkas iežat bearrašiin ja johtalat Norgii bargat, de it soaitte dárbbašit máksit vearu olgoriikka sisaboađuin.</p>
<p>Don leat vearu dáfus Norgga ássi Norgga lága mielde, muhto du dáidet atnit nuppi riikka ássin dan vearrošiehtadusa vuođul mii gusto gaskal Norgga ja du ássanriikka. Vearrošiehtadus sáhttá dalle gáržžidit Norgga vuoigatvuođa vearuhit du olgoriikka sisaboađuid.</p>
<p>Don fertet ieš gáibidit ahte du atnet nuppi riikka ássin vearrošiehtadusa vuođul.</p>
<p>Dalle fertet addit ássanduođaštusa nuppi riikka vearroeiseválddiin. 6</p>
<p>Skatteetaten.no <em type="bold">6.1.2 Vearronjuolggadusat almmolaš bálkámáksimiid várás </em></p>
<p>Modeallas mas orgána lea vejolaš meroštallat almmolažžan/stáhtalažžan, mudde soahpamuša artihkal 19 dán, go artihkal válddaha <em type="italic">almmolaš </em>bálkámáksimiid: <span type="quote">”Bálkámáksimat almmolaš bálvalusaid oktavuođas galget dábálaš váldonjuolggadusa mielde vearuhuvvot dušše riikkas mii čielggada mávssu. Jus máksinriika ii sáhte vearuhit mávssu, de lea subsidiára vearuhanvuoigatvuohta dan riikkas mas vuostáiváldi ássá”</span> (…) </p>
<p>Muhto leat maid spiehkastagat, main: ”dihto dáhpáhusain, dat riika mas bargu čađa-huvvo (oažžu) vearuhanvuoigatvuođa, go bargi ássá dan riikkas. Dát gusto dušše go bargu čađahuvvo eará riikkas go dan riikkas mii máksá mávssu.”</p>
<p>Maŋit ovdamearka sáhttá leat guovdil Sámi Giellagáldu máŋgga virgehassii, geain lea bargosadji iežaset riikkas, muhto ožžot bálkká eará riikkas. <em type="bold">6.2 Vearrodilálašvuođat doaimma várás </em>Soahpamuša artihkkala 5, čuoggás 2 a, meroštallojuvvo <span type="quote">”bissovaš doaibmabáiki”</span> dakkár ”báikin mas fitnodagas lea iežas jođihangoddi ”. </p>
<p>Makkár organisašuvdnamodealla válljejuvvo váikkuha dasa makkár vearuid ja divadiid doaibma ferte máksit. Nationála njuolggadusain bargoaddiid vearuheami várás lea maid mearkkašupmi, ovdamearkka dihtii dagaha váldobáikki ásaheapmi</p>
<p>Norgii vuolit bargoaddidivada mávssuid go ásaheapmi Ruŧŧii ja Supmii.</p>
<p>Dárkilat dásis leat maiddái dilálašvuođat dan hárrái mo mielbargiid miellahttuvuohta golmma riikka oadjoortnegiid ektui galgá gieđahallojuvvot. Sáhttet bohciidit oktagaslaš erohusat ráđi virgehasaid virgedilálašvuođaid birra, dan geažil gos sii orrot ja makkár lágat ja njuolggadusat gustojit golmma riikka oadjoortnegiin. Dát hástalusat šaddet ovttaláganat beroškeahttá makkár organisašuvdnamodealla válljejuvvoš, nu guhkás go dat eaktu biddjojuvvo vuođđun ahte organisašuvnnas galgá leat váldokantuvra ovtta riikkas ja bargit galget leat buot golmma riikkas.</p>
<p>Bargoaddái guoski njuolggadusat dan riikkas gos váldokantuvra lea, galget čuvvo-juvvot nu bures go lea vejolaš. Danne ii leat bargojoavku čielggadan dáid gažalda-gaid dárkileappot. <em type="bold">6.3 Vearronjuolggadusat čoahkkáigessojuvvon </em>Bajimus dásis mii árvvoštallat ahte davviriikkalaš vearrošiehtadusa vearrosoahpamuša lea vejolaš geavahit Sámi Giellagáldu bargiid várás, beroškeahttá organisašuvdnavuogis. </p>
<p>Juohke bargi vearuheami mearriduvvo oktagaslaččat, daid vearronjuolggadusaid vuođul mat gustojit doppe gos olmmoš ássá, ja dan vuođul mo bargu čađahuvvo ja geavahuvvo. Nationála njuolggadusat oktan oktagaslaš vuhtiiváldimiiguin (bál-kádássi, ássanbáiki, oktagaslaš dáhkádusat jna.) sáhttet dagahit ahte lea dárbu persovnnalaččat heivehuvvon šiehtadusaide dássen dihtii vejolaš erohusaid mat bohtet das gos olmmoš ássá. Dábálaš vearronjuolggadusaid mudde dábálaččat davviriikkalaš vearrošiehtadus. <em type="bold">7 </em>Organisašuvdnamodeallaid gaskasaš relatiiva nanusvuođaid ja raššivuođaid árvvoštallan 7 </p>
<p>Metoda mii geavahuvvui bargočoahkkimis 21.3: Buohkat bargojoavkkus bukte ovdan iežaset oktagaslaš ár-vvoštallama modeallain 1-3 skála mielde mas 1= ollašuhttá eavttuid unnit muddui, 2= ollašuhttá eavttuid dohkálaš muddui, 3= ollašuhttá eavttuid buori muddui. Dasto digaštalai ja kalibrerii bargojoavku iežas árv-voštallamiid iešguđet eavttu hárrái. Loahpas dagai bargojoavku ollislaš árvvoštallama das mii modeallaid/mat modeallaid buoremusat orro ollašuhttimin eavttuid oktiibuot. <em type="bold">7.1 Organisašuvdnamodeallaid bajimus dási árvvoštallan </em>Bargojoavku lea árvvoštallan modeallaid relatiiva nanusvuođaid ja raššivuođaid daid organisašuvdnaeavttuid ektui mat leat válddahuvvon kapihttalis 47. </p>
<p>Bargojoavkku loahppajurdda lea ahte modeallat sámediggi <span type="quote">“bargolágideaddjin”</span> ja hálddašanorgána sierra fápmudusaiguin Norggas orrot leamen guokte guov-dileamos modealla. Kapihttalis 8 mii buktit ovdan min ollislaš árvvoštallama ja loahppajurdaga das manne mii leat válljen dan guokte modealla.</p>
<p>Árvvoštallamiid čoahkkáigeassu dán kapihttalis čájehuvvo tabeallas 7-1 ja lea govviduvvon ivdneskálain mii čájeha bargojoavkku árvvoštallama das mo juohke modealla roavvát ollašuhttá eavttuid. Mii leat geavahan ivnniid ruoksada, fiskada ja ruoná govvidan dihtii man muddui iešguđet modeallat ollašuhttet eavttuid nuppiid modeallaid ektui:</p>
<p>Rukses ivdni mearkkaša ahte modealla ollašuhttá eavttu unnit muddui</p>
<p>Fiskes ivdni mearkkaša ahte modealla ollašuhttá eavttu dohkálaš muddui</p>
<p>Ruoná ivdni mearkkaša ahte modealla ollašuhttá eavttu buoret muddui</p>
<p>Viidáseappot dán kapihttalis mii ákkastallat juohke eavttu ollašuhttimiid.</p>
<p><em type="bold">Tabell 7.1 Modeallaid árvvoštallan organisašuvdnaeavttuid ektui </em></p>
<p xml:lang="kal"><em type="bold">Eavttut </em></p>
<p><em type="bold">Searvemodealla </em></p>
<p><em type="bold">Sierra mearridan orgána, Ruoŧas </em></p>
<p><em type="bold">Sámediggi «bargolági deaddjin» </em></p>
<p><em type="bold">Sierra hálddašan orgána, Norggas </em></p>
<p>Guhkesáigeperspek-tiiva ja vuordde-hahttivuohta Sámedikkiide sihkkarastojuvvo doarvái politihkalaš stivren ja kontrolla Ekonomiija ja mearrádusaid rabasvuohta</p>
<p>Fágalaččat nana organisašuvdna</p>
<p>Oktalaš jođihan-goddi</p>
<p>Beaktilvuohta ja njuovžilvuohta</p>
<p>Johtilis ásaheapmi <em type="bold">7.2 Guhkesáigeperspektiiva ja vuorddehahttivuohta </em>Eaktu guhkesáigeperspektiiva ja vuorddehahttivuohta galgá láhčit dilálašvuođaid dasa ahte ruhtadeapmi leat vuođđuduvvon guoskevaš riikkaid vuođđojuollu-dusaide, ii ge prošeaktaruđaide. Iešguđet riikkaid unnimusjuolludusa (vuođđor-uhtadeami) sturrodaga lea vejolaš mearridit sierra šiehtadussii. Dattetge sáhttá vuođđojuolludusa sturrodat rievddadit jagis jahkái nu go buot eará stáhtalaš doaimmain ge. </p>
<p>Dát eaktu mearkkaša vuosttažettiin dan ahte lea go riikkain dáhttu ruhtadit Sámi</p>
<p>Giellagáldu guhkes áigái beroškeahttá organisašuvdnamodeallas, muhto modeallat sáhttet uhcit eanet láhčit vejolašvuođa guhkesáigásaš ruhtadeapmái. Bargojoavkku loahppajurdda lea ahte buot modeallat oaivenjuolggaduslaččat ollašuhttit dán eavttu.</p>
<p>Árvvoštallan lea ahte Sámediggi <em type="italic"><span type="quote">“bargolágideaddjin”</span> </em>unnit go eará modeallat ollašuhttá dán eavttu. Ággan lea ahte Sámi Giellagáldu šaddá organiserejuvvot ovtta sámedikki ossodahkan, ja sáhttá eambbo go eará modeallat leat raššái politihkalaš vuoruhemiid dáfus golmma sámedikkis, go dain modeallain main </p>
<p>Sámi Giellagáldu lea iehčanas organisašuvdna, dm. main Sámi Giellagáldu <span type="quote">«suddjejuvvo»</span>. Sihke <em type="italic">searvemodealla, sierra mearridanorgána Ruoŧas ja hálddašanor- </em><em type="italic">gána sierra fápmudusaiguin Norggas </em>livčče eambbo iehčanas organisašuvnnat mat soaittášedje láhčit eambbo guhkesáigeperspektiivva vejolažžan. <em type="bold">7.3 Sámedikkiide sihkkarastojuvvo doarvái politihkalaš </em><em type="bold">stivren ja kontrolla ásahusa rámmain </em></p>
<p>Buot modeallain eaktuduvvo ahte ásahuvvo stivra Sámi Giellagáldui golmma sámedikki lahtuiguin ja dárbbašlaš fápmudusaiguin sihkkarastin dihtii bajimusdási politihkalaš stivrema ja kontrolla, das maid ásahan dihtii/heaittihan dihtii juhkosiid/bargojoavkkuid maid stivra atná dárbbašlažžan. Modeallat leat sierraláganat dan dáfus leat go dat ovttage sámedikki njuolgga vuollásaččat dahje ásahit go Norgga dahje Ruoŧa stáhtaeiseválddit daid.</p>
<p>Bargojoavkku árvvoštallan lea ahte modealla <em type="italic">Sámedikkiin <span type="quote">“bargolágideaddjin”</span> </em>dat buoremusat ollašuhttá eavttu sámedikkiid politihkalaš stivrema ja kontrolla birra Sámi Giellagáldu rámmaid hárrái ja rádjarasttideaddji giellabarggu hárrái. </p>
<p>Ákkasteapmi lea ahte Sámi Giellagáldu šaddá ossodahkan ja njuolgga ovtta sáme-dikki vuollásažžan. Muhto suopmilaš searvemodealla maid ollá bajás dán eavttus dannego Suoma Sámediggi lea sierra riektesubjeakta ja sáhttá ásahit searvvi</p>
<p>Suoma Sámedikki vuollásažžan.</p>
<p>Modeallat <em type="italic">searvemodealla Ruoŧas, sierra mearridanorgána Ruoŧas ja hálddašanorgána </em><em type="italic">sierra fápmudusaiguin Norggas </em>eai ole dat nu bajás dannego dát ásahuvvojit stáhtalaš orgánan ja daid sáhttá formálalaččat departemeanta Norggas ja ráđđehusmearrádus </p>
<p>Ruoŧas heaittihit. Hálddašanorgána sierra fápmudusaiguin-modealla njuolggadusat sáhttet dattetge botket njuolggo stivrenlinnjá gaskal departemeantta ja Sámi</p>
<p>Giellagáldu, nu ahte departemeanta Norggas oažžu njuolgga bagadanlinnjá guovddážii. <em type="italic">Sierra mearridanorgána Ruoŧas </em>lea dattetge nannosat organi-sašuvnnalaččat go dat lea vuođđuduvvon Ruoŧa Sámediggái ja ollá dan láhkai veaháš bajibui go <em type="italic">sierra hálddašanorgána Norggas </em>. <em type="bold">7.4 Ekonomiija ja mearrádusaid rabasvuohta </em>Ekonomiija ja mearrádusaid rabasvuođa eaktu mearkkaša almmolaš geahčadan-vejolašvuođa ja ekonomiija ja mearrádusaid fágalaš, sorjjasmeahttun revišuvnna. </p>
<p>Bargojoavkku árvvoštallan lea ahte buot modeallat láhčet dilálašvuođaid dán eavttu ektui go lea sáhka ekonomiijas ja almmolaš revišuvdnageatnegasvuođas guoskevaš riikkaid lágaid vuođul. Dat mii guoská mearrádusaid almmolaš geahčadanvejolašvuhtii, de árvvoštallojuvvo searvemodealla návccaheabbon go eará modeallat dannego searvvi ii geatnegahte almmolašvuođaprinsihppa mii gusto almmolaš doaimmaide dan golmma riikka <em type="bold">7.5 Fágalaččat nana organisašuvdna </em>Fágalaš nana organisašuvdna nammasaš eaktu mearkkaša: ahte orgánas lea fága-laš legitimitehta sámi álbmogis, ahte das lea fágalaččat nana rolla, nákce háhkat, doalahit ja ovddidit gelbbolaš bargiid guovdilis giellaguovlluin, ja nákce albmanit oktalaš orgánan. </p>
<p>Bargojoavkku árvvoštallan lea ahte <em type="italic">hálddašanorgána sierra fápmudusaiguin Norggas </em>buoremusat ollašuhttá dán eavttu. Nu lea dannego ásahuvvo sierra stáhtalaš háld-dašanorgána mii bures láhčá vejolašvuođaid doaibmat fágalaččat nana ja iehčanas organisašuvdnan mas lea ovddasvástádus fágalaččat ovddidit sámegielaid rájáid rastá. </p>
<p><em type="italic">Sierra mearridanorgána Ruoŧas </em>ja okta sámedikkiin <span type="quote">“bargolágideaddjin”</span> orrot leamen veaháš návccaleabbot go dat leat politihkalaččat/organisašuvnnalaččat čatnasan Sámediggái. Dat mearkkaša ahte čatnaseapmi Sámediggái politihkalaš doaibmin sáhttá áddejuvvot menddo lahkan ja hástalit fágalaš iehčanasvuođa. Dan hárrái man sámediggái modealla <em type="italic">Sámediggi <span type="quote">“bargolágideaddjin”</span> </em>vejolaččat galgá biddjojuvvot, de lea árvvoštallan dat ahte Norgga Sámediggi ollá badjelii fágalaš nana organisašuvdna nammasaš eavttus go dat guokte eará sámedikki. Nu lea dannego organisašuvnnas lea stuorát fágalaš biras sámegielas, oppalaččat, ja sámi servodatgažaldagain ja das lea buoret vejolašvuohta beassat geavahit fágalaš gelb-bolašvuođa, vaikke vel Suoma Sámedikkis lea stuorát anárašgiela ja nuortalašgiela fágabiras. </p>
<p><em type="italic">Searvemodealla </em>orru leamen geahnoheamos sihke dan geažil go dat lea politi-hkalaččat čatnasan sámediggái ja dannego (easkka)ásahuvvon searvvi fágalaš stáh-tus orru leamen vuolleleappos go stáhtalaš orgána stáhtus. Návccalašvuođa hárrái háhkat, doalahit ja ovddidit gelbbolaš bargiid árvvoštallojuvvojit modeallat viehka ovttaláganin earret dan hárrái go leat erohusat bálkádási dáfus iešguđet riikkain. </p>
<p>Digaštallat lea vejolaš lea go searvi unnit geasuheaddji bálká- ja bargoeavttuid hárrái. Searvvis lea vejolaš ásahit dakkár bargoeavttuid mat sáhttet leat sihke buorebut ja heajubut go stáhtalaš orgánas leat. <em type="bold">7.6 Oktalaš jođiheapm </em>Eaktu Oktalaš jođiheapmi mearkkaša ahte beaivválaš jođiheaddjis lea ovddasvástádus dárbbašlaš fápmudusain organisašuvnna doaimma ja ovddideami várás riikkaid gaskka. Dát mearkkaša ovddasvástádusa ekonomiijas, bargiin (dás maiddái bargiid háhkamis) ja fágalaš kvalitehtas. Beaivválaš jođiheaddjis lea bargoaddiovd-dasvástádus buot mielbargiin. Čielga njuolggadusat leat bargoaddi ja bargi vuoi-gatvuođaid ja geatnegasvuođaid várás. Dakkár áššiin main beaivválaš jođiheaddji ferte bivdit fápmudusaid dahje mearrádusaid, ovdamearkka dihtii stivrras, virgá-danorgánas dahje eará sierra mearridanorgánas, de galgá leat okta dakkár orgána, mas lea váldi dahkat mearrádusaid organisašuvnna miehtá, vaikke eanetlohkome-arrádusaid bokte ge dárbbu mielde, ja mearkkašahtti vuordima haga. </p>
<p>Bargojoavkku árvvoštallan lea ahte modeallain lea sullii seamma buorre boađus dán eavttu ektui, muhto ahte sierra hálddašanorgána Norggas orru leamen veaháš nannosat go dat šaddá iehčanas hálddašanorgánan sierra direktevrrain. Eaktun dasa ahte Sámediggi <span type="quote">“bargolágideaddjin”</span> sáhttá árvvoštallojuvvon seamma bajás go dat earát dán eavttu ektui, lea ahte ásahuvvojit soahpamušat/njuolggadusat mat addet direktevrii ja stivrii doarvái válddi virgádanáššiin ja ahte direktevra oažžu fágalaš ja beaivválaš ovddasvástádus buot bargiin, dm. stivrenvuoigatvuođa organisašuvnna resurssaid hárrái. <em type="bold">7.7 Beaktilvuohta ja njuovžilvuohta </em>Eaktu beaktilvuohta ja njuovžilvuohta mearkkaša: </p>
<p>Čielga ja ulbmillaš ovddasvástádus- ja rollajuogadeami gaskal sámedikkiid, departemeanttaid, stivrra (dahje eará bajimus mearridanorgána) ja beaivválaš jođiheaddji.</p>
<p>Skalerenvejolašvuođa bušeahta hárrái, dm. gierdat sihke lassáneami ja vuolá-dusa bušeahtas</p>
<p>Njuovžilvuođa bargiid ja gelbbolašvuođa geavaheami hárrái daid giellaguovlluid ektui mat galget bálvaluvvot</p>
<p>Beaktilis bargamuščoavdima ulbmilaš oktiiheiveheami ja ovttasbarggu bokte gaskal čállingotti ja olgguldas fágalaš vehkiid (omd. dálá fágajuhkosiid ja eará fágalaš ráđiid ja lávdegottiid)</p>
<p>Vuollegis hálddahusgoluid</p>
<p>Bargojoavkku árvvoštallan lea ahte modeallat leat seamma buorit čuoggáin ska-lerenvejolašvuohta, bargamuščoavdima njuovžilvuohta ja beaktilvuohta, muhto erohusat leat vuollegis hálddahusgoluid dáfus.</p>
<p>Árvvoštallan lea ahte Sámediggi <span type="quote">“bargolágideaddjin”</span> Norggas ollá bajimussii čuoggás vuollegis hálddahuslaš golut. Nu lea dannego modealla mearkkaša ahte dat sáhttá geavahit Sámedikki ásahuvvon hálddahuslaš resurssaid, rutiinnaid ja proseassaid, dm. dan čovdosis leat stuorrafitnodatovddut. Suoma Sámediggi <span type="quote">“bar-golágideaddjin”</span> nammasaš modealla hárrái lea nu ahte dat ii ole nu bajás dan eavttus dannego Norgga Sámediggi dannego das lea mearkkašahtti uhcit hálddahus maid</p>
<p>Sámi Giellagáldu sáhttá geavahit. Dat gáibida jáhkkimis eanet hálddahuslaš resurssaid</p>
<p>Suoma Sámedikkis fuolahan dihtii dakkár bargamuša go Norggas.</p>
<p>Eará modeallat gáibidit ahte ásahuvvojit sierra hálddahuslaš doaimmat Sámi</p>
<p>Giellagáldu ásaheapmái iehčanas organisašuvdnan. Dárbbašuvvojit várra veaháš uhcit hálddahuslaš doaimmat modellii sierra hálddašanorgána Norggas mas njuolggadusaid ja ekonomiijainstruvssa bokte lea vejolaš mearridit ahte muhtun dárkileappot čilgejuvvon hálddahuslaš doaimmaid čađaha Norgga Sámediggi.</p>
<p>Sámediggi <span type="quote">“bargolágideaddjin”</span> nammasaš modealla ollá veaháš vuollelii go eará modeallat čuoggás mii gohčoduvvo čielga ovddasvástádus- ja rollajuohku gaskal sámedikkiid ja Sámi Giellagáldu. Eaktu lea ahte fágalaš iehčanasvuohta sáhttá sihkkarastojuvvot dan láhkai ahte ráhkaduvvojit čielga njuolggadusat mat mear-ridit main áššiin sámedikki direktevrras lea ovddasvástádus- ja bagadanváldi, ja main áššiin stivrenlinnjá lea botkejuvvon nu ahte bagadanváldi lea dušše Sámi</p>
<p>Giellagáldu direktevrras. <em type="bold">7.8 Johtilis ásaheapm </em>Johtilis ásaheapmi nammasaš eaktu mearkkaša man guhkes áiggi bargojoavku jáhkká iešguđet modeallaid ásaheapmi ádjána. </p>
<p>Bargojoavku árvvoštallan lea ahte lea gal menddo optimisttalaš jáhkkit ahte Sámi</p>
<p>Giellagáldu ođđa modealla lea vejolaš ásahit ovdal 1.1.2020 dannego ain lea báhcán veaháš čielggadanbargu ja politihkalaš proseassat riikkain ja sámedikkiin ádjánit muhtun áiggi. Sámediggi <span type="quote">”bargolágideaddjin”</span> Norggas ja Suomas lea jáhkkimis johtileamos vuohki ásahit Sámi Giellagáldu, ja dasto čuovvu hálddašanorgána sierra fápmudusaiguin Norggas. Sihke searvemodealla ja sierra mearrádusorgána</p>
<p>Ruoŧas vurdojuvvo ádjánit guhkit áiggi. Dát modeallat gáibidit dárkilat čielggademiid, dannego lea ain ollu mii lea eahpečielggas das mo dáid modeallaid lea vejolaš hábmet, ja politihkalaš proseassat guoskevaš riikkain vurdojuvvo ádjánit guhkit áiggi. <em type="bold">8 </em>Loahppajurdda ja ráva </p>
<p>Kapihttaliid 5, 6 ja 7 válddahusa ja árvvoštallama vuođul lea bargojoavkku loahp-pajurdda ahte Norgga Sámediggi <span type="quote">“bargolágideaddjin”</span> ja hálddašanorgána sierra fápmudusaiguin Norggas dat buoremusat ollašuhttet daid eavttuid mat leat biddjojuvvon modeallaid árvvoštallama vuođđun.</p>
<p>Guktot modeallat bidjet vuođđun ahte váldobáiki galgá leat Norggas, ja bargit galget leat golmma riikkas mat duhtadit buot sámegielaid gelbbolašvuođa dárbbu.</p>
<p>Deháleamos erohus gaskal dán guovtti modealla lea ahte Sámediggi <span type="quote">“bargolági-deaddjin”</span> buorebut ollašuhttá eavttu sámedikki politihkalaš stivrejupmi ja kontrolla, ja hálddašanorgána sierra fápmudusaiguin Norggas fas buorebut ollašuhttá eavttu fágalaš iehčanasvuohta ja nana organisašuvdna.</p>
<p>Jus Sámedikki politihkalaš stivren ja kontrolla nammasaš ektui biddjojuvvo eanemus deaddu, de rávvejuvvo ahte Sámi Giellagáldu ásahuvvo Sámediggi <span type="quote">“bargolágideaddjin”</span> – modealla mielde oktii dain riikkain. Dat mii guoská dasa man riikii Sámediggi <span type="quote">“bargolágideaddjin”</span> berre biddjojuvvot, de lea árvvoštallan ahte čatnaseapmi Norgii ollá veaháš badjelabbui beaktilvuođa ja vuorddehahttivuođa eavttus. Nu lea dannego hálddahuslaš resurssat Norgga Sámedikkis leat eanet go</p>
<p>Ruoŧas ja Suomas. Ruoŧa Sámedikkis ja Suoma Sámedikkis leat uhcit hálddahuslaš návccat geavahan láhkai ja danne dain leat ráddjejuvvon vejolašvuođat váldit bad-jelasaset ođđa bargamušaid lasi resurssaid haga. Lasi hálddahuslaš návccaid dárbu lea jáhkkimis unnit Norgga Sámedikkis, dannego stuorra vuođđohálddahus addá dihto stuorrafitnodatovdduid. Sámediggi <span type="quote">“bargolágideaddjin”</span> Norggas ollá maiddái badjelii eavttus fágalaččat nana organisašuvdna go duot eará sámedikkit dannego organisašuvnna sturrodat mearkkaša ahte dain lea dábálaččat stuorát fágalaš biras ja daidda lea fágalaš gelbbolašvuohta buoret olámuttos, muhto earret sierra gielaid dáfus, nu go ovdamearkka dihtii nuortalašgiela ja anárašgiela dáfus, main lea gelbbolašvuohta stuorát Suoma Sámedikkis go Norgga Sámedikkis.</p>
<p>Bálkádássi lea alit Norggas go dain eará riikkain, ja norgalaš modealla orru leamen eambbo geasuheaddjin ja addá danne buoret vejolašvuođa háhkat ja doalahit mielbargiid (dát gusto maiddái hálddašanorgánii sierra fápmudusaiguin Norggas).</p>
<p>Seammás addet šiehtadusnjuolggadusat orgána jođihangoddái oalle stuorra doai-bmanvejolašvuođa fállat márkanii heivehuvvon eavttuid nu ahte dat bálkáovdu leat virgehas dakkár orgánas mas lea váldobáiki Norggas, ii dárbbaš mearkkašit olus.</p>
<p>Jus eaktu fágalaččat nana ja iehčanas organisašuvdna deattuhuvvo eanemusat, de rávvejuvvo ásahit Sámi Giellagáldu modealla mielde sierra hálddašanorgána</p>
<p>Norggas mii biddjojuvvo Norgga Sámediggái ja čadnojuvvo dasa hálddahuslaččat.</p>
<p>Beaktilvuohta ja njuovžilvuohta nammasaš eavttu ektui ollá Sámediggi <span type="quote">“bargolá-gideaddjin”</span> Norggas veaháš badjelii go sierra hálddašanorgána, muhto modeallat sáhttet ollit measta seamma bajás jus njuolggadusat ja ekonomiijainstruksa sáhttet mearridit ahte (eanaš) hálddahuslaš doaimmaid galgá Norgga Sámediggi čađahit.</p>
<p>Searvemodealla árvvoštallojuvvo leat unnimusat guovdil dain modeallain mat leat árvvoštallojuvvon, dannego dat ollá vuollelii go eará modeallat máŋgga eavttu hárrái. Sierra mearrádusorgána Ruoŧas ollašuhttá eavttuid oalle muddui, muhto gáibida eanet čielggadeami ja dan ádjána guhkit áiggi ásahit go Sámedikki <span type="quote">“bar-golágideaddjin”</span> Norggas ja hálddašanorgána sierra fápmudusaiguin Norggas.</p>
<p>Mildosat Geahča raportta dárogielveršuvnna.</p>
<p>Olggosaddán:</p>
<p>Prentehusnummir: H-2446 S Deaddileapmi: Departemeanttaid sihkkarvuođa- jabálvalusorganisašuvdna – 06/2019</p>
</body></document>
