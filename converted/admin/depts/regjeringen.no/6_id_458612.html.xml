<document xml:lang="sme" id="no_id"><header><title>14.6 Industriija ja báktedoaibma - regjeringen.no</title><genre code="admin"/><author><person firstname="" lastname="Arbeids- og sosialdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2007</year><publChannel><publication><publisher>regjeringen.no</publisher></publication></publChannel><wordcount>284</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/aid/Dokumeanttat-/proposiuvnnat-ja-dieahusat-/stuorradiggedieahusat/20002001/Stdie-nr-55-2000-2001-/14/6.html?id=458612</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>14.6 Industriija ja báktedoaibma - regjeringen.no</p>
<p>St.dieđ. nr. 55 (2000-2001)</p>
<p type="title">Sámepolitihka birra</p>
<p type="title">14.6 Industriija ja báktedoaibma</p>
<p>Norggas lea minerálaealáhus sakka nuppástuhttojuvvon metállaruvkkes industriijaminerálaid buvttadeapmái. Ollu dát ođđa minerálalaš vuođđoávdnasat leat hálbbeshaddebuktagat. Rittulagas sajádat mearkkaša danne dettolaččat gánnáhahttivuhtii. Finnmárkku areálain lea vuollel okta promilla areálain adnojuvvon minerálroggamii. Muhtun dáhpáhusain sáhttet čuožžilit beroštusriiddut minerálaealáhusa ja sámi beroštusaid gaskii.</p>
<p>Norgga minerálaindustriija gávpejorru lea 7 millijárdda kruvnnu ja das lea bargosadji 5500 olbmui. Ealáhus lea deaŧalaš boaittobealbáikkiide, ja dat gávdno miehtá riikka, erenoamážit riddogáttiin. Go geahččat galle olbmo leat minerálabuvttadanbargguin, lea Finnmárku viđát sajis maŋŋelis fylkkaid Nordlánda, Møre ja Romsdal, Rogalánda ja Vestfold. Sis-Finnmárkkus eai leat dál oppage minerálavalljodatroggamat, earret guokte luonddugeađgefitnodaga mat lea álggahallandásis Guovdageainnus.</p>
<p>Finnmárkkus leat Norgga geologalaš iskkadeapmi (Norges geologiske undersøkelse /NGU) ja stuorát prospekterenfitnodagat čađahan oalle viiddis kártemiid ja iskkademiid ja ohcan golli, veaikki ja nihkkela, oalle heajos bohtosiin. Dálá dilis ii oro leamen dán guovllu málbmagávdnosiin nu stuorra potensiála, vaikko ođđa máhttu ja ođđa rogganvuogit sáhttet addit eará loahppaárvalusaid. Diamántagávdnosat Suomas leat dagahan beroštumi ohcat diamántasisdoalli báktešlájaid (kimberlihtaid) Finnmárkkus. Dattege lea dál vuosttain olggoriikkalaš fitnodagain unnán beroštupmi, ja fitnodagat čohkkejit bargguset Supmii ja Ruŧŧii. NGU árvvoštallamiid vuođul eai dáidde stuorra prospekterenfitnodagat bahkkemin Finnmárkui nu sakka, eambbo juos láhččojuvvo dilli nu bures ahte fitnodagat dáhttot investeret ođđa minerálavalljodagaid guorahallamii.</p>
<p type="title">14.6.1 Minerálaláhka</p>
<p>Maŋŋil go ođđa minerálalahkaevttohus (ot. prp. nr. 35 (1998–99) Om lov om erverv av og drift på mineralressurser (od. prp. nr. 35 (1998–99) Lága birra minerálavalljodagaid háhkama ja doaimma birra gessojuvvui ruoktot giđđat jagis 2000 (ot. meld. nr. 1 (1999–2000) (od. dieđ. nr. 1 (1999–2000)), lea ráđđehus bargan proprosišuvnna muhtun osiid ođđasit árvvoštallamiin. Dát guoská erenoamážit minerálaealáhusa dárbbuid ja eanaeaiggádiid beroštusaid gaskavuođaide. Dáid beliid árvvoštallama oktavuođas guorahallojuvvojit maiddái minerálalágaid ja sámi vuoigatvuođaid gaskavuođat.</p>
</body></document>