<document xml:lang="sme" id="no_id"><header><title>Kulturministtar Widvey finai Romssas guovvamánu 1.-3. b. - regjeringen.no</title><genre code="admin"/><author><person firstname="" lastname="Kulturdepartemeanta " sex="unknown" born="" nationality=""/></author><year>2014</year><publChannel><publication><publisher>regjeringen.no</publisher></publication></publChannel><wordcount>189</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/kud/aigeguovdil/oasat/2014/kulturministtar-widvey-finai-romssas-guo.html?id=750659</origFileName><parallel_text xml:lang="nob" location="kulturministeren-besokte-troms-1-3-febru_id_750659.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Kulturministtar Widvey finai Romssas guovvamánu 1.-3. b. - regjeringen.no</p>
<p><em type="italic">Kulturministtar Widvey deaivvai Kulturnæringsstiftelsen Sparebank 1 Nord-Norge ja čieža kulturealáhusaktevrra. Son finai maid Perspektivet museas/UiT:s, Romssa museas, Davvi-Norgga dáiddamuseas ja Romssa suohkanis. Dan lassin son beasai čuovvut Bolsjoj-baleahta čájáhusa. </em></p>
<p><em type="italic">Kulturministtar Widvey Bolsjoj-balleahta olbmuiguin. (Govven: Sverre Miøen) </em></p>
<p>Perspektivet-museas finadettiin kulturministtar Widvey beasai gullat maid museas barget sámegiela ektui ja makkár hástalusat leat dan oktavuođas go ásahit buori gielalaš oahppandulbosa. Stáhtaráđđi beasai maid čájáhusain oaidnit máŋggaid vugiid gaskkustit sámi kultuvrra.</p>
<p>Kulturministtar mátkkoštii Gáivutnii galledit Davvi álbmogiid guovddáža ja Riddu Riđu doaimmahaga.</p>
<p>Festivála jođiheaddji Kirsti Lervoll muitalii man láhkai festivála lea veahkehan sámevuođa dohkkehuvvot guovllus. Festiválii servet dađistaga eanet olbmot ja dat lea čalmmustahttán mearrasápmelaččaid ja sin kultuvrra. 2009 rájes oaidninsadji lea viiddiduvvon, nu ahte dat fátmmasta maiddái eará álgoálbmogiid.</p>
<p>Davvi álbmogiid guovddáža stivrrajođiheaddji Marit Hauan muitalii guovddáža birra. Guovddážis leat 14 ásahusa/fitnodaga, oktiibuot 25 bargi. Guovddáš ja festivála leat ožžon áigái buori ovdáneami guovllus, gos ovdal ledje garra digaštallamat ja vuostálasvuođat.</p>
<p><em type="italic">Gurot ravddas: Kjellaug Isaksen, Davvi álbmogiid dálážiid musea ossodathoavda, kulturministtar Thorhild Widvey, beaivválaš jođiheaddji Mona Solbakk, festivála jođiheaddji Kirsti Lervoll, stivrrajođiheaddji Marit Hauan ja sátnejođiheaddji Bjørn Inge Mo. (Govven: Sverre Miøen) </em></p>
</body></document>
