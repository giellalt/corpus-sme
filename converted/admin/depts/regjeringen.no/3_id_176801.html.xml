<document xml:lang="sme" id="no_id"><header><title>3 Ekonomalaš ja hálddatlaš... - regjeringen.no</title><genre code="admin"/><author><person firstname="" lastname="Arbeids- og sosialdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>298</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/se/dep/aid/Dokumeanttat-/proposiuvnnat-ja-dieahusat-/Odeldiggeproposiuvnnat/20032004/od-prp-nr-26_2003-2004/3.html?id=176801</origFileName><parallel_text xml:lang="nob" location="3_id_392938.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>3 Ekonomalaš ja hálddatlaš... - regjeringen.no</p>
<p>Od.prp. nr. 26 (2003-2004)</p>
<p type="title">Láhkarievdadusat geassemánu 12.b. 1987 nr. 56 láhkii Sámedikki ja eará sámi riektedilálašvuođaid birra (Sámeláhka)</p>
<p type="title">3 Ekonomalaš ja hálddatlaš váikkuhusat</p>
<p>Hálddatlaš čuovvoleami ja ovttasadjái čohkkema sámi jienastuslogu čáliheamis boahtá Sámediggi dahkat ovttas Álbmotregistrerema guovddáškantuvrrain. Lassigoluid meroštallet šaddat sullii 0,5 milj. ruvnno jahkásaččat. Supmi gokčet Sámedikki bušeahta bokte.</p>
<p>Sámelága evttohuvvon rievdadus gáibida ahte Sámedikki válgaláhkaásahusa ferte seammaládje ođastit. Láhkaásahusa rievdadus dahkkojuvvo lagas ovttasbarggus Sámedikkiin.</p>
<p>Gielda-ja guovludepartemeanta</p>
<p>á v ž ž u h a :</p>
<p>ahte Don Majestéhta dohkkehat ja vuolláičálát ovdanbiddjon proposišuvnna evttohusa Stuoradiggái dahkat láhkarievdadusaid geassemánu 12.b.1987 nr. 56 láhkii Sámedikki ja eará sámi riektedilálašvuođaid birra (sámeláhka).</p>
<p><em type="bold">Mii HARALD, </em>Norgga gonagas, </p>
<p>n a n n e t :</p>
<p>Stuoradiggi galgá mearridit láhkarievdadusa geassemánu 12.b.1987 nr. 56 láhkii Sámedikki ja eará sámi riektedilálašvuođaid birra (sámeláhka) ovdanbiddjojuvvon evttohusa vuođul.</p>
<p type="title">Evttohus láhkii rievdadit&#13; geassemánu 12.b. 1987 nr.56 lága Sámedikki ja eará sámi&#13; riektedilálašvuođaid birra (sámeláhka).</p>
<p>Lágas geassemánu 12.b. 1987 nr. 56 Sámedikki ja eará sámi riektedilálašvuođaid birra (sámeláhka) galgá § 2-6 čuodjat:</p>
<p>§ 2-6 Sámi jienastuslohku</p>
<p>Buohkat geat duođaštit ahte sii atnet iežaset leat sápmelažžan, ja geain lea juogo</p>
<p>a) sámegiella ruovttugiellan, dahje</p>
<p>b) lea dahje lea leamaš váhnen, áhkku/áddjá dahje máttaráhkku/máttaráddjá geas lea sámegiella ruovttugiellan, dahje</p>
<p>c) lea mánná persovdnii gii čuožžu dahje lea čužžon jienastuslogus sáhttet gáibidit čálihuvvot <em type="italic">sámi jienastuslohkui. </em></p>
<p><em type="italic">Galgá váldit oktavuođa Sámedikkiin go áigu gáibidit čálihuvvot sámi jienastuslohkui </em>. </p>
<p><em type="italic">Sámediggi </em>ráhkada sámi jienastuslogu álbmotregisttara, maŋemus válgga sámi jienastuslogu ja čálihemiid ja sihkkumiid gáibádusaid vuođul mat leat boahtán maŋemus válgaáigodagas. <em type="italic">Sámi jienastuslogu galgá čálihit suohkaniid vuođul </em>. </p>
<p>Go persovdna lea čálihuvvon sámi jienastuslohkui, de sáhttá dan registreret álbmotregisttarii. Dát registreren galgá leat olámuttos dušše dan eiseváldái mas lea ovddasvástádus čađahit Sámedikki válgga, dahje go <em type="italic">Sámediggi </em>dan lea mieđihan. </p>
<p>Sáhttá EDB:in čállit sámi jienastuslogu.</p>
<p>II</p>
<p>Dát láhka lea dakkaviđe fámus.</p>
</body></document>