<document xml:lang="sme" id="no_id"><header><title>8.23 Soabaheapmi - regjeringen.no</title><genre code="admin"/><author><person firstname="" lastname="Eanandoallo- ja biebmodepartemeanta " sex="unknown" born="" nationality=""/></author><translator><unknown/></translator><translated_from xml:lang="nob"/><year>2007</year><publChannel><publication><publisher>regjeringen.no</publisher></publication></publChannel><wordcount>109</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-/8/23.html?id=461246</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">8.23 Soabaheapmi - regjeringen.no</p>
<p xml:lang="nob">Od.prp. nr. 25 (2006-2007)</p>
<p type="title">Boazodoallolága birra</p>
<p type="title">8.23 Soabaheapmi</p>
<p>Lávdegoddi árvala soabahanortnega man mielde sáhttá riidduid čoavdit olggobealde diggeortnega, ja dasa leat gulaskuddanásahusat mielas.</p>
<p><em type="italic">Departemeanta </em>guorrasa lávdegotti árvvoštallamiidda. Departemeantta oainnu mielde lea deaŧalaš ásahit vejolašvuođa čoavdit riidduid almmá lágastemiid haga. Dat attášii loažžadet ja unnit formála birrasa riidduid čoavdimii, mii fas álkidahttá maŋit áiggi ovttasbarggu ja ovttaseallima. </p>
<p>Evttohusa mielde sáhttá guovllustivra iežas fuomášumiin dahje siidaoasi jođiheaddji dahje orohaga sávaldaga mielde mearridit ahte guovtti bealálačča gaskka galgá dollot soabaheapmi, go ieža eaba nagot riiddu čoavdit.</p>
<p>Guovllustivra dahje boazodoallostivra nammada soabaheaddjin olbmo geasa navdá goappaš beliid luohttit. Soabaheaddji gohčču čoahkkimii govttolaš áiggis, ja goappaš beliin lea geatnegasvuohta boahtit.</p>
</body></document>
