<document xml:lang="sme" id="no_id">
  <header>
    <title>Dálkkádat ja Afghanistána ledje guovdilis áššit Stoltenberga ja Obama čoahkkimis - regjeringen.no</title>
    <genre code="admin"/>
    <author>
      <person firstname="" lastname="Statsministerens kontor" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2009</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>391</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/smk/preassaguovdda/pressemeldinger/2009/dalkkadat-ja-afghanistana-ledje-guovdili.html?id=588197</origFileName>
    <parallel_text xml:lang="eng" location="climate-change-and-afghanistan-topics-at_id_588197.html"/>
    <parallel_text xml:lang="nob" location="klima-og-afghanistan-sentrale-tema-i-sto_id_588197.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Váldosisdollui</p>
    <p type="title">Váldonavigašuvdna ja veahkkereaiddut</p>
    <p>Ráđđehus.no</p>
    <p>Oza</p>
    <list>
      <p type="listitem">Cavgil ustibii</p>
    </list>
    <p type="title">Dálkkádat ja Afghanistána ledje guovdilis áššit Stoltenberga ja Obama čoahkkimis</p>
    <p type="title">Historjjálaš arkiiva</p>
    <p xml:lang="nob">Almmustahttináigodat Regjeringen Stoltenberg II</p>
    <p>Almmustahtti: Stáhtaministara kantuvra</p>
    <p>Bargu oaččohit áigái nana politihkalaš dálkkádatsoahpamuša Københámmanis ja militeara ja siviila áŋgiruššan Afghanistánas ledje dehálaš fáttát stáhtaministar Jens Stoltenberga ja USA presideantta Barack Obama otná čoahkkimis Oslos. Stoltenberg almmuhii ahte Norga áigu lasihit iežas ruhtadoarjaga Afghanistána soahtevehkii ja politiijii. Doarjaga sturrodat šaddá oktiibuot 110 miljon amerihkálaš dollara áigodahkii 2010 -2014.</p>
    <p>
      <em type="italic">Bargu oaččohit áigái nana politihkalaš dálkkádatsoahpamuša Københámmanis ja militeara ja siviila áŋgiruššan Afghanistánas ledje dehálaš fáttát stáhtaministar Jens Stoltenberga ja USA presideantta Barack Obama otná čoahkkimis Oslos. Stoltenberg almmuhii ahte Norga áigu lasihit iežas ruhtadoarjaga Afghanistána soahtevehkii ja politiijii. Doarjaga sturrodat šaddá oktiibuot 110 miljon amerihkálaš dollara áigodahkii 2010 -2014. </em>
    </p>
    <p>
      <em type="italic">Stáhtaministtar Stoltenberg ja presideanta Obama. Foto: Per Thrana </em>
      <em type="italic">Geahča eanet govaid dás:Flickr </em>
    </p>
    <p>- Otná čoahkkimis mii digaštalaimet min áiggi stuorámus hástalusa, dálkkádaga. Amerihkálaš njunušgoddi leat áibbas mearrideaddji dehálaš jus máilbmi galggaš lihkostuvvat dálkkádatáŋgiruššamiin. Suohtas šaddá bargat ovttas presideanta Obamain ja su hálddahusain beivviid Københámmana čoahkkima rádjai ja mánuid dan maŋŋil, nu ahte mii oažžut gudneáŋgiris ja juridihkalaččat geatnegahtti dálkkádatsoahpamuša, cealká Jens Stoltenberg.</p>
    <p>Ságastallamis Stoltenberg deattuhii ahte industriijariikkat fertejit ruhtadit dálkkádatdoaibmabijuid geafes riikkain. Son čilgii maiddái presidentii norgalaš-meksikánalaš áššeovddideami dakkár ruhtadeami hárrái, dehálaš fáddán Københámmana šiehtadallamiidda. Ulbmil álgagiin lea vuođđudit dakkár vuogádaga mii galgá ruhtadit oanehisáigásaš ja guhkesáigásaš dálkkádatdoaibmabijuid geafes riikkain.</p>
    <p>Stoltenberg ja Obama leigga ovttaoaivilis ahte Norga ja USA gaget bargat ovttasráđiid sihkkarastin dihtii ahte doaibmabijut mat geahpidit luoitimiid trohpalaš arvemeahcis šaddet dehálaš oassin Københámmana soahpamušas. Norgga ovttasbargu Brasiillain suodjalit Amasonasa lea jo váikkuhan mearkkašahtti geahpádusaide.</p>
    <p>Stoltenberg dovddahii ilu go USA áigu lasihit iežas áŋgiruššama buoridit ovdáneami ja stáđisvuođa Afghanistánas. Son anii erenoamáš buorrin ahte beroštišgohtet eambbo siviilaálbmoga suodjaleamis ja návcca huksemis Afghanistánas.</p>
    <p>- Norga fuolaha iežas militeara ja siviila geatnegasvuođaid Afghanistánas. Jos mii galgat ollašuhttit iežamet oktasaš ulbmila Afghanistánas, de lea áibbas dárbbašlaš doarjut afghánalaš sihkkarvuođasoahteveaga. Mii fertet nu bargat ahte afghánalaččaide lea vejolaš váldit ovddasvástádusa iežaset sihkkarvuođas, celkii stáhtaministtar Stoltenberg.</p>
    <p>Norgga lassiveahkis mii lea buohkanassii 110 miljon amerihkálaš dollara, galget 60 miljon dollara addojuvvot Afghanistána soahtevehkii ja 50 miljon dollara galget addojuvvot politiija oahpaheapmái. Norgga jahkásaš veahkki Afghanistánii lea jo 120 millioner dollara ja dál leat Norggas sullii 500 soalddáha Afghanistánas.</p>
    <p>Stoltenberg ja Obama čoahkkimis digaštallajuvvojedje eará ge dehálaš oktasaš áššit, earret eará ovttasbargu Davviguovlluin, ONa duhátjagiulbmila ollašuhttinbargu ja ođđa ráfiáŋgiruššan Gaskanuortan.</p>
  </body>
</document>
