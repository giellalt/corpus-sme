<document xml:lang="sme" id="no_id"><header><title>Eallindili buorideapmái ruhta Bergenis ja Troandimis   - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2011</year><publChannel><publication><publisher>regjeringen.no</publisher></publication></publChannel><wordcount>251</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/krd/preassaguovdda/Preassadieahusat/2011/eallindili-buorideapmai-ruhta-bergenis-j.html?id=659458</origFileName><parallel_text xml:lang="eng" location="money-to-improve-living-conditions-in-be_id_659458.html"/><parallel_text xml:lang="nno" location="pengar-til-betre-levekar-i-bergen-og-t-2_id_659458.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Váldosisdollui</p>
<p>Stáhtabušeahtta 2012</p>
<p type="title">Eallindili buorideapmái ruhta Bergenis ja Troandimis</p>
<p type="title">Historjjálaš arkiiva</p>
<p xml:lang="nob">Almmustahttináigodat Regjeringen Stoltenberg II</p>
<p>Almmustahtti: Gielda- ja guovlodepartemeanta</p>
<p>- Ráđđehus háliida leat mielde buorideamen birrasa ja báikkálaš dárbbuid erenoamáš ássansajiin Bergenis ja Troandimis. Ráđđehus evttoha dien guovtti gávpogii oktiibuot 7,5 miljovnna guovloovddideapmái jahkái 2012, dadjala gielda- ja guovloministtar Liv Signe Navarsete.</p>
<p><em type="italic">- Ráđđehus háliida leat mielde buorideamen birrasa ja báikkálaš dárbbuid erenoamáš ássansajiin Bergenis ja Troandimis. Ráđđehus evttoha dien guovtti gávpogii oktiibuot 7,5 miljovnna guovloovddideapmái jahkái 2012, dadjala gielda- ja guovloministtar Liv Signe Navarsete. </em>Jagi 2012 stáhtabušeahtas evttoha ráđđehus juolludit 6 miljovnna kruvnnu guovloovddidandoaimmaide Bergenis. Dát lea duppal geardde eanet go jagi 2011. Troandin oažžu fas 1,5 miljovnna kruvnnu álggahit doaimmaid daid guovlluin gos lea heajos eallindilli. Ráđđehus cealká Soria Moria II:s ahte ferte čuovvolit guovlluid Norggas gos ii leat nu buorre dilli. Oassi dán čuovvoleamis lea ahte vuoruhit doaimmaid Bergenis, ja ođđa doaimmaid vuoruhit Troandimis. Doarjja galgá veahkkin buorideamen ássanbirrasa ja čoavdit ássansajiid báikkálaš hástalusaid. Earret eará galgá mieldeváikkuhit ahte buoridit čálggu ja oadjebasvuođa lagasguovlluin ja báikkálaš birrasiin. - Vásáhusat Groruddalen guovllu buorideamis čájehit ahte ollislaš ja guhkesáiggi návccasteapmi lea dehálaš, ja ahte gielda ja stáhta ovttasbargaba. Báikkálaččat dát mielddisbuktá beroštumi ja movtta. Mun lean erenoamáš duhtavaš go maiddái Troandimis leat dál doaimmat biddjon johtui, lohká Navarsete. Áigodagas 2007 – 2010 lei guovloovddideapmi Groruddalenis obbalohkái čadnon oktasaš stáhtalaš-gielddalaš ovddidandoaimmaide. Jagi 2012 evttohuvvo 40 miljovnna kruvnnu juolludit Groruddalenii, joatkin dihtii daid buriid doaimmaid doppe. Jagi 2012 vuoruhuvvo oktiibuot 47,5 miljovnna kruvnnu guovloovddidandoaimmaide. </p>
<p>Gielda- ja guovlodepartemeantta preassatelefovdna: 22 24 25 00.</p>
</body></document>
