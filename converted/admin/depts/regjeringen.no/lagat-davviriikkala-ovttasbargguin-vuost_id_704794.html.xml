<document xml:lang="sme" id="no_id"><header><title>Lagat davviriikkalaš ovttasbargguin vuosttildit kriminalitehta  - regjeringen.no</title><genre code="admin"/><author><person firstname="" lastname="Justis- og beredskapsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2012</year><publChannel><publication><publisher>regjeringen.no</publisher></publication></publChannel><wordcount>228</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/jd/pressesenter/pressemeldinger/2012/lagat-davviriikkala-ovttasbargguin-vuost.html?id=704794</origFileName><parallel_text xml:lang="nob" location="tettere-nordisk-samarbeid-i-kampen-mot-k_id_704794.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>Váldosisdollui</p>
<p type="title">Lagat davviriikkalaš ovttasbargguin vuosttildit kriminalitehta</p>
<p type="title">Historjjálaš arkiiva</p>
<p xml:lang="nob">Almmustahttináigodat Regjeringen Stoltenberg II</p>
<p>Almmustahtti: Justis- ja politidepartemeanta</p>
<p>– Davviriikalaš areastagohčus dahká jođáneabbon ja álkibun váldit gitta, addit iežas hálddus ja ráŋggáštančuovvolit láhkarihkkuid davviriikkain, dadjá Justiisa- ja gearggusvuođaministtar Grete Faremo. Disdaga rájes areastagohččosa davviriikkalaš oassi lea fámus.</p>
<p><em type="italic">– Davviriikalaš areastagohčus dahká jođáneabbon ja álkibun váldit gitta, addit iežas hálddus ja ráŋggáštančuovvolit láhkarihkkuid davviriikkain, dadjá Justiisa- ja gearggusvuođaministtar Grete Faremo. Disdaga rájes areastagohččosa davviriikkalaš oassi lea fámus. </em></p>
<p>Davviriikalaš areastagohčus lea ovtta davviriikkalaš stáhta gohčus earái ahte váldit gitta ja addit iežas hálddus olbmo gean leat ohcame ráŋggáštahtti dilálašvuođaid geažil. Davviriikkalaš areastagohčus boahtá dálá davviriikkalaš addinvuogádaga sadjái.</p>
<p>– Davviriikkain mis leat buot eavttut sajis buori ja lagas ovttasbargui kriminalitehta vuosttildeapmái, ja davviriikkalaš areastagohččus addá beaktileappot vuogádaga ráŋggáštančuovvolit riikkarájiid rastá, dadjá Justiisa- ja gearggusvuođaministtar.</p>
<p><em type="italic">Ođđa njuolggadusat </em></p>
<list><p type="listitem">Stáhta mii vuostáiváldá areastagohččosa, galgá váldit gitta ja addit olbmo iežas hálddus, gean leat ohcame, dan stáhtii gii lea buktán areastagohččosa, jus fal eai leat earenoamáš sivat hilgut dan.</p>
<p type="listitem">Vejolašvuohta biehttalit addimis iežas hálddus boargáriid measta juo obbalohkái loahpahuvvo.</p>
<p type="listitem">Ásahuvvojit oanehis áigemearit doahttalit ja bidjat johtui davviriikkalaš areastagohččosa.</p>
<p type="listitem">Areastagohččosat galget sáddejuvvot njuolga gaskal nammaduvvon eiseválddiid (áššáskuhttineiseváldi Norggas). Duopmostuollu álgoálggus galgá váldot fárrui dalle go olmmoš, gean leat ohcame, ii mieđit sirdima.</p>
</list><p>Areastagohčusláhka čađaha earret eará konvenšuvnna ahte addit iežas hálddus ráŋggáštahtti dilálašvuođaid geažil gaskal davviriikkaid. Konvenšuvnna vuolláičálle buot davviriikkat juovlamánu 15.b.2005:s, ja dat lea otnáža rájes fámus.</p>
</body></document>
