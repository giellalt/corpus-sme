<document xml:lang="sme" id="no_id">
  <header>
    <title>Kultureanadat: 20 buorahis eanadaga válljejuvvon - regjeringen.no</title>
    <genre code="admin"/>
    <author>
      <person firstname="" lastname="Landbruks- og matdepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2009</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>481</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/se/dep/lmd/Aigeguovdil/Oasat/2009/mars-09/kultureanadat-20-buorahis-eanadaga-vallj.html?id=551175</origFileName>
    <parallel_text xml:lang="nob" location="kulturlandskap-20-utvalgte-landskap-pekt_id_551175.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Kulturlandskap: 20 utvalgte landskap pekt ut - regjeringen.no</p>
    <p type="title">Kulturlandskap: 20 utvalgte landskap pekt ut</p>
    <p><em type="italic">Kulturlandskap </em>: Regjeringen har pekt ut 20 utvalgte kulturlandskap i jordbruket som skal gis en særskilt skjøtsel og forvaltning. </p>
    <p>Hvert fylke får sitt landskaps-smykke å ta vare på i samarbeid med kommuner og grunneiere. Til sammen gir disse landskapene et nasjonalt tverrsnitt av kulturlandskap i jordbruket med store biologiske og kulturhistoriske verdier.</p>
    <p><em type="italic">Biologisk mangfold </em>- Den Europeiske landskapskonvensjonen, som Norge har sluttet seg til, har til formål å fremme vern og forvaltning også av landskap. Den omhandler hele spekteret av landskapet fra de særlig verdifulle landskapene til landskap i forfall, sier miljø- og utviklingsminister Erik Solheim. - Disse landskapene er leveområder for mange planter og dyr. De inneholder særegne og svært artsrike naturtyper. Å stanse tap av biologisk mangfold innebærer at vi må ta vare på slike jordbrukslandskap, poengterer Solheim. </p>
    <p>Gammelsætre i Lindalen blir Møre og Romsdal sitt landskaps-smykke. Foto: Silje Reisz, Møre og Romsdal fylke.</p>
    <p><em type="italic">Utsyn gir innsyn </em>- Jordbrukslandskap med både kulturhistoriske og biologiske verdier er viktige fordi de er kilder til kunnskap og opplevelse. De avspeiler historien og forteller oss om hvordan menneskene har levd og høstet av naturens ressurser. God skjøtsel av disse landskapene gir bokstavelig talt utsyn, samtidig som det gir innsyn i vår felles natur- og kulturarv, sier landbruks- og matminister Lars Peder Brekk. </p>
    <p><em type="italic">Utstillingsvinduer </em>De utvalgte landskapene utgjør et eksklusivt utvalg som vil fungere som nasjonale referanseområder og <span type="quote">”utstillingsvinduer”</span> der frivillig, langsiktig skjøtsel og vedlikehold av områdene er en forutsetning. Det er avsatt til sammen 8,0 millioner kroner over Miljøverndepartementets og Landbruks- og matdepartementets budsjetter til særskilt oppfølging av de utvalgte områdene i 2009. </p>
    <p><em type="italic">Mange involvert </em>Til grunn for utvelgelsen ligger et grundig arbeid med en samlet anbefaling fra Statens landbruksforvaltning, Direktoratet for naturforvaltning og Riksantikvaren. Regionale og lokale myndigheter, landbrukets organisasjoner og Sametinget har vært involvert i arbeidet. En viktig del av arbeidet har vært å sikre en god prosess i forhold til berørte grunneiere og kommuner. </p>
    <p><em type="italic">De 20 områdene er </em>: </p>
    <p>Østfold, Aremark</p>
    <p>1. Bøensætre og plasser</p>
    <p>Akershus, Nannestad</p>
    <p>2. Lyshaug og Nordre Eik</p>
    <p>Oslo</p>
    <p>3. Nordmarksplasser</p>
    <p>Hedmark, Os</p>
    <p>4. Vangrøftdalen - Kjurrudalen</p>
    <p>Oppland, Vågå</p>
    <p>5. Nordherad</p>
    <p>Buskerud, Hole og Ringerike</p>
    <p>6. Steinsletta</p>
    <p>Vestfold, Nøtterøy og Tjøme</p>
    <p>7. Skjærgården Tjøme-Nøtterøy</p>
    <p>Telemark, Kragerø</p>
    <p>8. Jomfruland og Stråholmen</p>
    <p>Aust-Agder, Valle</p>
    <p>9. Rygnestad</p>
    <p>Vest-Agder, Farsund</p>
    <p>10. Vest-Lista</p>
    <p>Rogaland, Rennesøy</p>
    <p>11. Hodne-Vikevåg, Helland-Bø og Førsvoll</p>
    <p>Hordaland, Kvinnherad</p>
    <p>12. Gjuvslandslia</p>
    <p>Sogn og Fjordane, Leikanger</p>
    <p>13. Grinde-Engjasete</p>
    <p>Sogn og Fjordane, Selje</p>
    <p>14. Hoddevik-Liset</p>
    <p>Møre og Romsdal, Sunndal</p>
    <p>15. Fjellgardane og seterdalane i Øvre Sunndal</p>
    <p>Sør-Trøndelag, Midtre Gauldal</p>
    <p>16. Seterdalane i Budalen</p>
    <p>Nord-Trøndelag, Leka</p>
    <p>17. Skei og Skeisnesset</p>
    <p>Nordland, Sørfold</p>
    <p>18. Engan/Ørnes-Kjelvik</p>
    <p>Troms, Kåfjord</p>
    <p>19. Skarfvaggi/Skardalen</p>
    <p>Finnmark, Vadsø</p>
    <p>20. Makkenes</p>
    <p>Tunet på Bøensætre i Aremark representerer Østfold. </p>
    <p>Nordmarksplasser Oslo. Begge foto: Turid Rikheim, Utmarksavdelingen for Akershus og Østfold</p>
    <p><em type="italic">Kulturlandskap </em>: Regjeringen har pekt ut 20 utvalgte kulturlandskap i jordbruket som skal tas særskilt vare på. </p>
  </body>
</document>
