<document xml:lang="sme" id="no_id"><header><title>Stáhtaministara Jens Stoltenberg sárdni Oslo Duopmogirkus - regjeringen.no</title><genre code="admin"/><author><person firstname="" lastname="Statsministerens kontor" sex="unknown" born="" nationality=""/></author><translator><unknown/></translator><translated_from xml:lang="nob"/><year>2011</year><publChannel><publication><publisher>regjeringen.no</publisher></publication></publChannel><wordcount>488</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://regjeringen.no/se/dep/smk/aigeguovdil/sartnit-ja-artihkkalat/statsministeren/statsminister_jens_stoltenberg/2011/stahtaministara-jens-stoltenberg-sardni-.html?id=651789</origFileName><parallel_text xml:lang="eng" location="address-by-prime-minister-in-oslo-cathed_id_651789.html"/><parallel_text xml:lang="nob" location="tale-ved-statsminister-jens-stoltenberg-_id_651789.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Majestehtat, Ráhkis Eskil, Ráhkis buohkat, Dál lea váile guokte jándora áigi go Norga vásihii stuorimu..." /&gt; Majestehtat, Ráhkis Eskil, Ráhkis buohkat, Dál lea váile guokte jándora áigi go Norga vásihii stuorimu..." /&gt;</p>
<p>Váldosisdollui</p>
<p type="title">Stáhtaministara Jens Stoltenberg sárdni Oslo Duopmogirkus</p>
<p type="title">Historjjálaš arkiiva</p>
<p xml:lang="nob">Almmustahttináigodat Regjeringen Stoltenberg II</p>
<p>Almmustahtti: Stáhtaministara kantuvra</p>
<p>Dárkkistuvvo ovdanbuktima ektui</p>
<p>Majestehtat,</p>
<p>Ráhkis Eskil,</p>
<p>Ráhkis buohkat,</p>
<p>Dál lea váile guokte jándora áigi go Norga vásihii stuorimus vearredagu soađi rájes. Utøyas ja Oslos.</p>
<p>Dat orru dego agálaš áigi.</p>
<p>Leat leamašan diimmut, beaivvit ja ijat ja olbmot lea vásihan hirbmatvuođaid, morrašiid ja čierrumiid.</p>
<p>Odne lea moraštanáigi.</p>
<p>Odne mii galgat veaháš bisánastit.</p>
<p>Muittašit sin geat jápme.</p>
<p>Moraštit sin badjel geat eai leat šat.</p>
<p>92 olbmoheakka eai leat šat. Oallugat eai leat vel gávdnon.</p>
<p>Juohke áidna dain geat leat duššan lea surgadis dáhpáhus. Oktiibuot data dagaha našunála tragedia.</p>
<p>Álggos mii rahčat ipmirdeames viidodaga.</p>
<p>Máŋggas mis dovddaimet soapmása daid geat dušše. Vel eanet dihtet duššan olbmuid birra.</p>
<p>Mun dovden máŋgasa.</p>
<p>Okta dain lei Monica. Sullii 20 jagi son barggai Utøyas. Midjiide máŋgasiidda son lei Utøya.</p>
<p>Dál son lea jápmán. Báhččon ja goddon seammás go son barggai ásaheames fuolahusa ja dorvvolašvuođa nuoraide geat miehta riikkas ledje čoagganan sullui.</p>
<p>Su isit ja nieiddat Victoria ja Helene leat odne Drammen girkus.</p>
<p>Dat lea nu vuoigatmeahttun. Dii galgabehtet diehtit ahte mii dinguin ovttas čierrut.</p>
<p>Nubbi eará gii maid lea duššan  lea Tore Eikeland.</p>
<p>Hordaland AUF jođiheaddji ja okta dain čeahpimus nuoraidpolitihkkariin mat mis ledje.</p>
<p>Mun muittán go son Bargiidbellodaga riikkačoahkkimis ságastalai EO poastadirektiivva vuostá ja oaččui olles riikkačoahkkima illudit su geasuheaddji sáhkavuorus, ja vuittii.</p>
<p>Dál son lea jápmán. Agibeaivái jávkan. Dat lea ipmirmeahttun.</p>
<p>Dát leat guoktása dain geaid mii leat massán.</p>
<p>Mii leat massán ollu earáid, Utøyas ja ráđđehusvisttis.</p>
<p>Fargga ilbmet sin namat ja govat. Dalle easka bahávuođa ilgadis viidodat ollásit leavvá min ovdii.</p>
<p>Dalle šaddá fas ođđa geahččalus.</p>
<p>Muhto gal mii dan nai galgat ceavzit.</p>
<p>Vaikko leat ilgadis dáhpáhusat maid leat vásihan, de lean rámis go orun riikkas man olbmot váigadis áiggis leat nagodan ceavzit ovddasguvlui.</p>
<p>Mun hirpmástuvvan das man ollu árvvolašvuođa, fuolahusa ja nannodaga mun lean vásihan.</p>
<p>Mii leat smávva riikka, muhto mii leat rámis álbmot.</p>
<p>Mii ain dovdat dáhpáhusa suorggahahttin, muhto mii eat goassege hilggo iežamet árvvuid.</p>
<p>Vástádussan lea eanet demokratiija, rabasvuohta ja olmmošlašvuohta. Iige goassege ovttageardánvuohta.</p>
<p>Ii oktage eará lea čábbábut cealkán go AUF-nieida gean CNN sahkkehallamis: ”Jus okta dievdu sáhttá vuosihit ná olu vaši, jurddaš man ollu ráhkisvuođa mii ovttas sáhttit vuosihit.”</p>
<p>Loahpas. Háliidan dán dadjat bearrašiidda miehta riikka geat leat massán sin ráhkkása:</p>
<p>Mun ja olles Norga oassádallat dinguin morrašis.</p>
<p>Iige dušše dat. Muhto olles máilbmi dinguin morašta.</p>
<p>Mun lean lohpidan didjiide doalvut oassádallandearvvuođaid Barack Obamas, Vladimir Putinas, Frederik Reinfeldtas, Angela Merkelis, David Cameronas, Dimitry Medvedevas ja máŋga eará stáhtanjunnošiin ja ráđđehusjođiheddjiin.</p>
<p>Dát ii gal sáhte buhtadit vahágiid. Ii mihkkege sáhte máhcahit din ráhkkásiid.</p>
<p>Muhto mii dárbbašat doarjaga ja jeđđehusa go leat váttis eallindilis.</p>
<p>Dál lea din eallin seavdnjadeamos dilis.</p>
<p>Dii galgabehtet diehtit ahte mii leat dás didjiide veahkkin ja doarjjan.</p>
</body></document>