<document xml:lang="sme" id="no_id"><header><title>Norga jođiha davviriikkaid suodjalusovttasbarggu - regjeringen.no</title><genre code="admin"/><author><person firstname="" lastname="Suodjalusdepartemeanta" sex="unknown" born="" nationality=""/></author><year>2014</year><publChannel><publication><publisher>regjeringen.no</publisher></publication></publChannel><wordcount>219</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/fd/pressesenter/pressemeldinger/20141/norga-joiha-davviriikkaid-suodjalusovtta.html?id=748235</origFileName><parallel_text xml:lang="eng" location="norway-assumes-nordefco-chairmanship_id_748235.html"/><parallel_text xml:lang="nob" location="norge-leder-det-nordiske-forsvarssamarbe_id_748235.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Norga jođiha davviriikkaid suodjalusovttasbarggu - regjeringen.no</p>
<p><em type="italic">Ođđajagemánu 1. b. 2014 rájes Norga jođiha davviriikkaid suodjalusovttasbarggu, NORDEFCO. – Mii háliidat ovddidit viidáseappot konkrehta ja geavatlaš ovttasbarggu, suodjalusministtar Ine Eriksen Søreide dadjala. </em></p>
<p>Norga jođiha ovttasbarggu olles 2014</p>
<p>- Davviriikkain leat ollu oktasaš sihkarvuođa- ja suodjaluspolitihkalaš beroštumit ja hástalusat. Mii háliidit ovddidit ain viidáseappot davviriikkaid suodjalusovttasbarggu, ja áigut sihkkarastit nu ulbmillaš, beaktilis ja relevánta ovttasbarggu go vejolaš, suodjalusministtar cealká.</p>
<p>2014 vuoruheamit</p>
<p>Norga háliida deattuhit dáid surggiid:</p>
<list><p type="listitem">Nannet sihkarvuođapolitihkalaš gulahallama. Ovddidit viidáseappot NORDEFCO foruman, gos gulahallet ulbmillaččat ovdáneami hárrái, mii guoská davviriikkaide.</p>
<p type="listitem">Nannet riikkaidgaskasaš operašuvnnaide searvama. Nannet davviriikkaid návccaid searvat beaktilis nannendoarjagiin.</p>
<p type="listitem">Ovdánit viidáseappot hárjehallamiid dáfus. Láhčit dilálašvuođaid davviriikkaid, davviriikkaid ja Baltia ja Nato hárjehallanprográmmaid bálddalastimii.</p>
<p type="listitem">Beavttálmahttojuvvon nákca- ja materiálaovttasbargu. Vuoruhit áŋgiruššamiid ja stábanávccaid ovttasbargui, mas lea stuorámus potentiála ja seammás nagodit bissehit doaimmaid, mat eai ovdán.</p>
<p type="listitem">Ovddidit davviriikkaid návccaid hukset kapasitehtaid ja doarjut sihkarvuođasuorggi ođasteami. Olahit stuorát beavttu dan láhkai, ahte deattastit leveránssaid NATO:i, ON:i ja EU:i, ja dan bokte ahte bovdet eará riikkaid searvat.</p>
<p type="listitem">Buoret industriijagulahallan. Bargat dan ovdii ahte davviriikkain ja guovllu suodjalusindustriijas lea buorre gulahallan.</p>
<p type="listitem">Public-private partnerships (PPP). Ollašuhttit standardiserejuvvon davviriikkaid PPP-vuogádaga, man vuođul sáhttet lonuhallat vásáhusaid, <span type="quote" xml:lang="eng">«best practices»</span> ja sullasačča riikkaid gaskkas ja go gulahallat industriijain.</p>
</list><p xml:lang="smj">Duogás</p>
<p>NORDEFCO ásahuvvui 2009 ja buhtadii ovddit suodjalusovttasbarggu ovttasbargoorgánaid ja bargojoavkkuid. Norga, Ruoŧŧa, Dánmárku, Suopma ja Islánda servet. Loga eanet neahttasiiddus www.nordefco.org</p>
</body></document>