<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><year>2001</year><wordcount>2586</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://www.regjeringen.no/upload/AID/temadokumenter/sami/Publikasjoner/sami_rapporter_bruk_samisk_flagg_SA.pdf</origFileName><parallel_text xml:lang="nob" location="136171-rapport_25._juli_2001.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">1. DUOGÁŠ </em></p>
<p>Sámi leavga dohkkehuvvui 13. Sámiid konfereanssas Åres borgemánu 15.1986. Sámiráđđi mearridii, ahte gullevaš riikkaid levgennjuolggadusat galget gustot ja leahket fámus. Norggas lea Olgoriikkadepartemeanta ráhkadan gaskaboddosaš njuolggadusaid leavgga árvodási hárrái eará leavggaid ektui.</p>
<p>Erenoamážit guovvamánu 6. oktavuođas, mii lea sámiid álbmotbeaivi, leat dárkilet njuolggadusat sámi leavgga geavaheapmi hárrái jearahuvvon. Dan dihtii bijai Gielda- ja guovludepartementa čakčat 1999 bargojoavkku ráhkadit njuolggadusevttohusa sámi leavgga geavaheapmái. Ulbmilin dákkár njuolggadusaiguin lea čilget, guđe láhkai sámi leavga sáhttá ja galgá geavahuvvot iešguđet lágán oktavuođain. <em type="italic"> </em></p>
<p xml:lang="nob"><em type="bold">2. BARGOJOAVKU JA FÁMADUS </em></p>
<p>Bargojoavku galgá ráhkadit njuolggadusevttohusa sámi leavgga geavaheapmái. Bargojoavku galgá maiddái evttohit dieđihandoaibmabijuid leavgga geavaheami birra.</p>
<p>Bargojoavkkus leat leamaš: Synnøve Solbakk, vuosttaskonsuleanta, Sámediggi Eldbjørg Haug, ráđđeaddi, Olgoriikkadepartementa Ninni Kate Rognli, vuolitdirektora, Gielda- ja guovludepartementa Anne Kristin Bryne, vuosttaskonsuleanta, Gielda- ja guovludepartementa</p>
<p>Gielda- ja guovludepartementtas leamaš ovddasvástadus fuolahit jođiheami ja čálli doaimmaid. Sámiráđđái lea čađagaskka dieđihuvvon bargojoavkku válbmema ovdáneamis. Bargojaovku leat čađahan 3 čoahkkima.</p>
<p xml:lang="nob"><em type="bold">3. DOABAID ČILGEN JA GEAVAHEAPMI </em></p>
<p>Dasa mii guoská sámiid álbmotbeaivái/samefolkets dag, de oidno ahte Sámiid konfereansa/ Sámiráđđi lea mearrádusainis sámegillii atnán doahpaga <em type="italic">sámi álbmotbeaivi</em>, mii njuolga jorgaluvvon dárogillii šaddá <em type="italic">samisk folkedag</em>. Sámiid konfereanssa mearrádus borgemnánus 1992 lea dattetge čuovvovaš (mearrádus lea dás mielddus 1): </p>
<p>Dasto lea Sámeráđi mearrádusas geavahuvvon duoba <em type="italic">sámi álbmotlávlla</em> mii dárgogillii  gártá <em type="italic">samisk folkesang.</em> Ruoŧagilli lea mearrádus gohčoduvvon <em type="italic">samernas nationalsång</em>.  Dasalassin geavaha Sámeráđđi duohpagiid <em type="italic">sámiid čearddalaš dovdomearkkat </em>(samenes etniske kjennemerker) ja <em type="italic">sámiid nášuvnnalaš dovdomearkkat</em> (samenes nasjonale symboler/ kjennemerker).  </p>
<p>Namahus <em type="italic">det samiske flagget</em> jorgaluvvo <em type="italic">sámi leavgan.</em> Dát namahus lea eanet gokčavaš ja dárkil go sámiid leavga ja sámeleavga, mat leamaš geavahuvvon norgalaš gaskaboddasaš sámi leavgga geavahannjuolggadusain.  </p>
<p><em type="bold">Našuvdna </em>definerejuvvo <em type="italic">olmmošjoavkun, mii atná iežas ovttadahkan oktasaš historjjá </em></p>
<p><em type="italic">ja kultuvrra dihtii, dávjjimustá maiddái oktasaš giela dihtii. </em>Nappo okta našuvdna<em type="bold"> </em>leage okta<em type="bold"> </em>álbmot<em type="bold">. </em>Riikkaidgaskasaš eamitálbmotbarggus lea dan geažil dát </p>
<p>našuvdnadefinišuvdna adnojuvvon vuođusin. <em type="italic">Našuvnnalaš</em><em type="bold"> </em>doahpaga sisdoallu lea viidáseappot dávjjimustá geavahuvvon našuvnnalašstáhta rájáid siskkabealde, sisriikkalaččat, muhto lea seammás maiddái doaba, mii geavahuvvo válddahallat ovtta álbmoga oktasašvuođa.  </p>
<p>Dasa mii gusto dáid doahpagiid geavahussii, lea Sámediggi atnán Sámeráđi mearrádusa vuođđun ja evttoha geavahit doahpagiid <em type="italic">sámiid álbmotbeivi</em> (samenes nasjonaldag), <em type="italic">sámiid nášuvnnalaš dovdomearkkat </em>(samenes nasjonalsymboler) ja <em type="italic">sámiid álbmotlávlla </em>(samenes nasjonalsang). Gielda- ja guovludepartementa čujuha dasa mo duohpagat geavahuvvojit sámegillii ja mo de čudjet njuolgga jorgaluvvon dárogillii. Dasalassin deattuhuvvo ahte duohpagat <em type="italic">samefolkets dag </em>og <em type="italic">samefolkets sang</em> otne dávjjimustá geavahuvvojit.  </p>
<p xml:lang="nob"><em type="bold">4. SÁMIT – OKTA ÁLBMOT, OKTA NAŠUVDNA </em></p>
<p>Sámiid konfereanssas Åres 1986:s mearriduvvojedje sámiid našuvnnalaš eavttut Sámiráđi politihkalaš prográmmii: <em type="italic">”Mii, sámit, leat oktasaš čearda, eaige riikkaid ráját galgga rihkkut min čeardda oktavuođa.” </em>Seamma sámepolitihkalaš prográmmas nannejuvvo maiddái sámiid massekeahtes vuoigatvuohta áimmahuššat ja gárgedit sámi servodaga.  </p>
<p>Norga lea Vuođđolága § 110 a bokte geatnegahttán iežas fuolahit, ahte ”sámi álbmotjoavku Norggas sáhttá suodjalit ja ovddidit ieažas giela, kultuvrra ja servo</p>
<p>dateallima”.</p>
<p>Láhka Sámedikki ja eará sámi riektedilálašvuođaid hárrái (sámeláhka) mearriduvvui geassemánu 12. 1987. Sámelága ulbmil (§ 1-1) lea Vuođđolágaparagráfa sisdoaluin ovttalágan. Lága juksanmearri lea lágidit dilálašvuođaid nu, ahte sámit ieža sáhttet</p>
<p>suodjalit gielaset, kultuvrraset ja servodateallimiseaset. Guovddáš eiseválddit, ovttasbarggus Sámedikkiin, galget fuolahit ahte Vuođđolága mearrádussii sámiid riektesajádaga hárrái ja sámelága juksanmearrái addojuvvo konkrehta ja positiiva boahtteáigásaš sisdoallu.</p>
<p>Maiddái riikkaidgaskasaččat lea Norga geatnegahttán iežas sámiid ektui, earret eará</p>
<p>ON:a siviila ja politihkalaš vuoigatvuođaid konvenšuvnna artihkkala 27 (1966) bokte ja ILO-konvenšuvnna nr. 169 bokte eamiálbmogiid ja čearddalaš álbmogiid birra iehčanas stáhtain (ratifiserejuvvon Norggas 1990). ON-konvenšuvdna siviila ja politihkalaš vuoigatvuođaid birra ja sosiála, ekonomalaš ja kultuvrralaš vuoigatvuođaid birra ja Eurohpálaš olmmošvuoigavuođakonvenšuvdna leat gieskat sisabiddjon norgalaš láhkaaddimii, namalassii olmmošvuoigatvuođaláhkii, addojuvvon miessemánu 21. 1999.</p>
<p>Gonagaslaš Majestehta Harald V báhkkodii rabadettiin 2. Sámedikki golggotmánu 7. 1997 Norgga erenoamáš ovddasvástádusa sámiid buohta:</p>
<p><em type="italic">Norgga stáhta lea vuođđuduvvon guovtti álbmoga – dá</em>ž<em type="italic">aid ja sámiid – </em></p>
<p><em type="italic">eanaviidosa ala. ... Danin Norgga stáhtas lea erenoamáš ovddasvástádus lágidit dilálašvuođaid nu, ahte sámi álbmot galgá hukset gievrras ja eallinnávccalaš servodaga. Dát lea árbevirolaš vuoigatvuohta, mii vuođđuduvvá sámiid leahkimii ie</em>ž<em type="italic">aset guovlluin don dolo</em>ž<em type="italic">a rájes.  </em></p>
<p xml:lang="nob"><em type="bold">5. SÁMIID NAŠUVNNALAŠ DOVDOMEARKKAT    </em></p>
<p>Dasgo sávvojuvvojedje čohkkejeaddji dovdomearkkat sámiide riikkarájáid rastá, de lei dat duogážin dasa go Sámiid konfereansa mearridii ásahit ođđa našuvnnalaš</p>
<p>dovdomearkkaid sámiide; sierra leavgga, álbmotlávlaga, álbmotbeaivvi ja maŋŋelis maiddái leavgabeivviid. Okta álgga dán hárrái bođii sámi nuoraidkonfereanssas (SÁNS) 1985:s: <em type="italic">Dál lea áigi láddan dasa, ahte mii sámit, oktasaš álbmot njealji riikkas, maiddái oa</em>žž<em type="italic">ut ie</em>ž<em type="italic">amet leavgga, man birra mii sáhttit čoahkkanit. Mii dárbbašit leavgga vai beassat čájehit birasmáilbmái, ahte mii leat sierra álbmot, geain lea ie</em>ž<em type="italic">amet kultuvra ja giella ja vuoigatvuođat eatnamiidda ja čáziide.</em><em type="bold"> </em></p>
<p>Sámit, erenoamážit Norgga bealde, ledje dassážii geavahan Synnøve Persena</p>
<p><span type="quote">”sámeleavgga”</span>, earret eará Álttá-dáistaleamis (ruoksat, alit ja fiskat ja almmá gierdduhaga). Sámiid dalá alimus orgána, Sámiráđđi/Sámiid konfereansa, ii lean almmatge dohkkehan dán leavgga virggálaččat. Sámiráđđi ceggii1986:s bargojoavkku, man bargogohčus lei evttohit čohkkejeaddji našuvnnalaš dovdomearkkaid sámiide; leavgga, álbmotlávlaga ja álbmotbeaivvi. Leavgagilvu almmuhuvvui, ja Sámiráđđi oaččui 74 evttohusa 27 evttoheaddjis, main okta lei S. Persena leavga. Seamma bargojoavku evttohii maiddái Sáppá Issáha (Isak Saba) divtta <span type="quote">”Sámi soga lávlaga”</span> álbmotlávllan (mielddus 2), ja bargojoavku bargagođii álbmotbeaivvi válljemiin.</p>
<p>Sámiid 13. konfereanssas Åres seamma jagi válljejuvvui leavga ja álbmotlávlla. Leavgga motiivva lea ráhkadan dáiddár Astrid Båhl, Ivgobađas. Váldomotiiva lea vižžojuvvon meavresgáris ja oarjelsápmelačča Anders Fjellnera (1795-1876) divttas</p>
<p><span type="quote">”Beaivvi bártnit”</span>. Fjellner govahallá sámiid beaivvi bárdnin ja nieidan. Leavgga gierdu neaktá beaivváža (ruoksat) ja mánu (alit). Leavggas leat ivnnit ruoksat, ruoná, fiskat ja alit (mielddus 3). Álbmotlávlla <span type="quote">”Sámi soga lávlla”</span> lea dikta, man Sáppá Issát (Isak Saba 1875-1921) Unjárggas lea čállán. Sámiid 15. konfereansa Helssegis 1992:s dohkkehii Arne Sørlie šuoŋa álbmotlávlaga virggálaš šuokŋan.<em type="bold"> </em></p>
<p>Sámiid konfereanssas 1992:s Helssegis mearriduvvojedje maiddái sámi leavgabeaivvit, daid gaskkas válljejuvvui guovvamánu 6. álbmotbeaivin. Dat lea muitun vuosttas sámi riikkačoahkkimii, mii dollojuvvui Troandimis 1917:s. Dát lei vuosttas geardi, go sámit ledje čoahkkanan bargat oktasaš sámi áššiid beales maŋŋilgo našuvnnalašráját gessojuvvojedje Norgga, Ruoŧa, Suoma ja Ruošša gaskii. Čoahkkimis gieđahallojuvvojedje, erenoamážit ealáhus- ja oahppoáššit.</p>
<p xml:lang="nob"><em type="bold">6. SÁMI LEAVGABEAIVVIT </em></p>
<p>Čuovvovaš beivviid mearridii Sámiid 15. konfereansa 1992:s sámi leavgabeaivin, ja maŋŋelis lasihii Sámiid 16. konfereansa 1996:s 3 ođđa beaivvi:</p>
<p><em type="bold">06.02</em> <em type="bold">Sámiid álbmotbeaivi</em> Vuosttas sámi oktasaščoahkkin dollojuvvui guovvamánu 6. 1917 Troandimis, gosa sihke davvi- ja oarjelsámit oassálaste. Dát lei vuosttas geardi, go sámit ledje čoahkkanan bargat oktasaš áššiid beales našuvnnalašstáhtarájáid rastá.  </p>
<p><em type="bold">02.03 </em>Sámediggi Suomas rahppojuvvui (1996)*.  </p>
<p><em type="bold">25.03</em> Márjjabeaivi - Márjjá lohpádusbeaivi. Árbevirolaš sámi mearkabeaivi. </p>
<p><em type="bold">24.06 </em>Mihcamárat. Virggálaš allaáiggebeaivi Ruoŧas, muhto ii Norggas. </p>
<p><em type="bold">09.08 </em>ON:a riikkaidgaskasaš eamiálbmotbeaivi*.  </p>
<p><em type="bold">15.08 </em>Leavgga dohkkehanbeaivi ja Sáppá Issáha riegádanbeaivi. Sámi leavga dohkkehuvvui borgemánu 15. 1986 Sámiid 13. konfereanssas Åres.  </p>
<p><em type="bold">18.08</em>  Sámiráđđi ceggejuvvui. Sámiráđđi vuođđuduvvui virggálaččat borgemánu 18. 1956 Sámiid konfereanssas Kárášjogas. </p>
<p><em type="bold">26.08 </em>Sámediggi Ruoŧas ceggejuvvui borgemánu 26. 1993*.  </p>
<p><em type="bold">09.10</em>  Sámediggi Norggas rahppojuvvui golggotmánu 9. 1989. </p>
<p><em type="bold">09.11</em>  Sámi parlameanta Suomas ceggejuvvui skábmamánu 9. 1973. </p>
<p xml:lang="nob"><em type="bold">7. SÁMI LEAVGGA GASKABODDOSAŠ GEAVAHANNJUOLGGADUSAT  </em></p>
<p>Olgoriikkadepartementa mearridii 1989:s oktan maŋŋelaš divodemiiguin 1990:s gaskaboddosaš njuolggadusaid sámiid leavgga geavaheapmái, mat duhtosis dušše siskkildedje leavgga árvodássema. Njuolggadusat čudjet ná:</p>
<p><em type="italic">Sámiid leavga biddjojuvvo našuvnnalašleavgga maŋábeallái. </em></p>
<p><em type="italic">Dat berre mannat ovddabeallái fylkka- ja sullalaš leavggai, dasgo lea dakkár joavkka simbolan, mii sisriikkalaččat oláha fylkkarájáid badjel.  </em></p>
<p><em type="italic">Sámiid leavga lea árvodásis Norgga Girku leavgga bálddas. Juohke dáhpáhusa dilit mearridit goabbá leavga galgá biddjot ovddimu</em>žž<em type="italic">ii.  </em></p>
<p><em type="italic">Lassin nuppástuhttojuvvo namahus sámiid leavgan – sámeleavgga sadjái, go leavga lea oktasaš sámeleavga 3 davviriikkas; Norggas Suomas ja Ruoŧas. Dákkar leavga ii doala aiddo seamma saji ja dási go leavga mii livčče dárkkuhuvvon dušše Norgga sámiide. </em></p>
<p><em type="italic">Maiddái galgá sámiid leavga gaskaboddosaččat biddjot maŋábeallái Ruonáeatnama, Fearsulluid ja Ålándda leavggaid. </em></p>
<p>Sámediggi lea 1995 rájes bivdán guovddáš eiseválddiid ráhkadit sámi leavgga geavahannjuolggadusaid, dán vuolde maiddái nuppástuhttit leavgga árvodássema, dasgo lea lunddolaš ahte leavga lea seamma árvodásis go Ruonáeatnama ja Fearsulluid leavggat ja bajábealde Norgga girku leavgga. Sámediggi lea maiddái bivdán, ahte namahus <span type="quote">”sámi leavga”</span> geavahuvvo njuolggadusdahkosis.</p>
<p xml:lang="nob"><em type="bold">8. SÁMI LEAVGGA DÁLÁ GEAVAHEAPMI </em></p>
<p>Das rájes go sámi leavga dohkkehuvvui sámekonfereanssas, dan leat geavahan ja geavahit Sámediggi, gielddat, fylkkagielddat ja institušuvnnat ja priváhtalaččat.</p>
<p>Sihke Sámediggi ja Olgoriikkadepartementa (OD) lea ožžon eatnat jearaldagaid das,</p>
<p>makkár ráddjejumit dat gávdnojit – man guhká galgá heaŋgát badjin, makkár oktavuođain sáhttá (dahje ii sáhte) geavahuvvot jna. Erenoamážit bohtet jearaldagat sámi álbmotbeaivvi guovvamánu 6. oktavuođas.</p>
<p>Sámiid konfereansa/Sámiráđđi lea bidjan vuođusin, ahte leavga sáhttá virggálaččat geavahuvvot nugo earáge našuvnnalaš leavggat erenoamáš allaáiggedilálašvuođain, ja čuovvut gullevaš riikkaid leavganjuolggadusaid. Dasgo váilot dohkkehuvvon mearrádusat Norggas, de lea čujuhuvvon dasa mii dás bajábealde lohkkojuvvo ja seammás rávvejuvvon leavgga gieđahallat gudnejahttejumiin, dasgo sámi leavga lea álbmotjoavkku dovdomearka ja danin dasa čatnašuvvvá dihto allaáiggálašvuohta. Maiddái lea rávvejuvvon čuovvut čavga linnjá gávppálaš oktavuođain, ja muđui čujuhuvvo leavganjuolggadusaide leavggaid geassima ja luoitima hárrái.</p>
<p>Bargojoavku lea viežžan čuvgehusaid leavgga dálá geavaheami birra dihto</p>
<p>válljejuvvon gielddain, dahkkojuvvon ođđajagemánu 5. ja 6. 2000. Eanaš gielddaide Sámi ovddidanfoandda doaibmaguovllus váldojuvvui oktavuohta, ja muhtun gielddaide oarjelsámeguovllus ja muhtun gávpotgielddaide – oktiibuot 23 gildii (mielddus 4).</p>
<p>Guorahallan čájehii, ahte buot gielddain (6) sámegiela hálddahusguovllus leat siearra mearrádusat (njuolggadusat) ja rutiinnat sámi leavgga geavaheami várás. Dáin gielddain, earret Gáivuona suohkanis, leat guokte dahje máŋga leavgastákku vai sáhttet levget guktuid leavggaiguin oktanaga. Gielddat eai dieđit makkárge erenoamáš geavatlaš čuolmmaid birra dál. Eanaš gielddat, maidda válddiimet oktavuođa maiddái olggobealde hálddahusguovllu, leat ásahan geavada levget sámi leavggain guovvamánu 6., ja Divttasvuona suohkan lea ovdahas dainna lágiin, ahte levge buot sámi leavgabeivviid. Bargojoavku atná positiivvalažžan, go eanaš gielddat maidda lea</p>
<p>váldojuvvon oktavuohta, leat háhkan alcceset leavgga, maiddái Birggon (Bergen) gielda, mii ii gula árbevirolaš sámi ássanguvlui. Geavatlaš čuolmmaid gaskkas ovdanbuktet smávvagielddat leavgastákkuid váilli, ja danne dain ii leat vejolaš levget guvttiin dahje máŋggain leavggain oktanaga.</p>
<p>Bargojoavkku guorahallan ii siskkil dilálašvuođaid, mat eai gula geavatlaš hehttehusaide sámi leavgga geavahettiin, dat ii leat earret eará jearran, manne leavga ii leat háhkkojuvvon dahje manne ii levgejuvvo (dain gielddain main ii leat/mat eai daga dan). Almmatge lea áican sátnádallama mediain leavgga háhkama ja geavaheami birra muhtun gielddain, omd. Fálesnuoris ja Álttás. Bargojoavku lea maiddái fuopmášan Deanu gieldda mearrádusa levgema birra guktuid leavggaiguin miessemánu 17. ja sátnádallama mearrádusa ovddal- ja maŋálgihtii.</p>
<p>Mii guoská gielddaide guhkkelis máddin, de ii oro váilumin dáhttu levget sámi  leavggain, muhto baicca diehtu leavgga ja sámi leavgabeivviid birra.</p>
<p xml:lang="nob"><em type="bold">9. LEAVGALÁHKA JA LEAVGANJUOLGGADUSAT NORGGAS </em></p>
<p>Levgedettiin Norggas čuvvojuvvo Láhka Norgga leavgga birra addojuvvon juovlamánu 10. 1898. § 2:s válddahuvvo gávpeleavgga (našuvnnalašleavgga jumeš) geavaheapmi ja nubbi mas lea lákči ja njuovčča maid namahuvvo, mii geavahuvvo stáhta almmolaš visttiid šilljus,  stáhtaleavgga, mii maiddai namahuvvo lákčeleavgan. Leavganjuolggadusain addojuvvon golggotmánu 27. 1927 oktan maŋŋelaš nuppástusaiguin gávdnojit earret eará mearrádusat das, mat leat stáhta almmolaš visttit, virggálaš norgalaš leavgabeaivvit (14 virggálaš leavgabeaivvi leat), goas ja mo leavga galgá gessojuvvot stággui ja geavahuvvot (mielddus 5).</p>
<p>Leavganjuolggadusaid mielde lea dušše geasku levget stáhtaleavggain (lákčeleavggain) stáhta almmolaš visttiin virggálaš norgalaš leavgabeivviin. Liikká lea dábálaš, ahte gielddat čuvvot leavganjuolggadusaid ja levgejit leavgabeivviin našuvnnalašleavggain (gávpeleavggain).</p>
<p>Mii gusto árvodássemii, de lea riikkaidgaskasaš geavat ja njuolggadusat levgemii nu, ahte vieris riikka leavga ii sáhte gessojuvvot stággui almmá danhaga, ahte maiddái našuvnnalaš leavga gessojuvvo stággui ja oažžu gudnebáikki. Geahča muđui mildosis (mielddus 5) eanet čuvgehusaid Norgga leavganjuolggadusaid birra.<em type="bold"> </em></p>
<p xml:lang="nob"><em type="bold">10. BARGOJOAVKKU ÁRVVOŠTALLAMAT  </em></p>
<p><em type="bold">10.1. Levgen - dearvvahus </em><span type="quote">”Riikkaidgaskasaš leavgaárbevieru”</span> mielde lea levgen dearvvaheapmi. Levgen ii leat politihkalaš čalmmusteapmi, muhto dearvvahus sámiide omd. sin našuvnnalašbeaivve.  </p>
<p>Leavggas dovdomearkan leat moanat ruohttasat. Leavggat (fánat) ja vearjomearkkat geavahuvvojedje soahtamiin čalmmustandihtii, gos soalddáhiid iešguđet soahteveahka lei. Norggas lei gonagasa mearkaalmmái virgeolmmoáš, geas lei alla árvodássi. Leavggat čájehedje, gii guhtege eanaviidosa háldii, ja dát vierru maiddái gustui eanaviidosii iehčanas stáhtas. Nuppi máilmmesoađi vuolde nappo ii levgejuvvon-ge Norggas norgalaš leavggain miessemánu 17. ja eará allaáiggebeivviin.</p>
<p>Dán áigái levgejuvvo, go lea moraš ja illu, guktuid oktavuođain gudnejahttojupmin sutnje dahje dasa, man dihtii levgejuvvo. Soames oktavuođain adnojuvvojit eará leavggat norgalaš leavgga bálddas dearvvahussan. Álbmogiidgaskasaš konfereanssain biddjojuvvojit leavgalatnit/leavgaráiddut, main buot oassálastinašuvnnat leat ovddastuvvon. Juos almmolaš, fylkkagielddalaš dahje gielddalaš institušuvnnas leat máŋga leavgačuoldda, de lea dábálaš ahte ii levgejuvvo dušše norgalaš leavggain, muhto maiddái olgoriikkalaš gussiid leavggain. Seamma vuogit leat oaidnimis priváhta dilálašvuođainge. Dávjá oidno, ovdamearkka dihtii, ahte hoteallat gesset eará riikkaid našuvnnalašleavggaid čalmmustandihtii hávskás bures boahtima olgoeatnam gussiide.</p>
<p>Sámi riepmobeivviin levgen berre adnojuvvot gudnejahttojupmin sámi našuvdnii. Juos sámiid leavga geavahuvvo, de berre symbolalaččat áddejuvvot ilučájeheapmin, dážaid dearvvahussan sámiide, sámiid positiiva dovddastussan iežaset sámi identitehta.</p>
<p><em type="bold">10.2. Sámi leavgga geavaheami láhkavuođustus  </em>Sámi leavga dohkkehuvvui Sámiid konfereanssas Åres borgemánu 15. 1986. Leavgga leat das rájes geavahan Norgga, Suoma ja Ruoŧa sámedikkit, Ruošša sámi organisašuvnnat, gielddat ja fylkkagielddalaš institušuvnnat gullevaš riikkain. Leavga geavahuvvo virggálaš našuvnnalaš leavgabeivviid, sámi leavgabeivviid ja eará allaáiggálaš dilálašvuođain. </p>
<p>Dasgo sámi leavga lea dohkkehuvvon Sámiid konfereanssas ja váldojuvvon atnui, de lea dárbbašmeahttun čađahit dohkkehanproseduraid Norggas. Almmatge lea dárbbašlaš heivehit oktii dálá geavada ja norgalaš lága. Láhka levgema birra gielddaid almmolaš visttiin ferte danin heivehuvvot oktii sámi leavgga geavaheami gustojeaddji geavadiin. Maddái lea dárbu leavgga geavahusa dásset ja heivehit virggálašvuhtii, e.e. nu ahte galgá leat áibbas čielggas mo leavga lea oaidninhámis. Lágateknihkalaš beliid ferte lagabuid árvvoštit.</p>
<p>Bargojoavku rávve gielddaid ráhkadit levgennjuolggadusaid, mat maiddái siskkildit levgema sámi leavggain ja levgema sámi leavgabeivviid.</p>
<p><em type="bold">10.3. Leavgga árvodássen  </em>Sámi leavga lea oktasaš sámiide Norggas, Ruoŧas, Suomas ja Ruoššas, ja lea danne sámi álbmoga oktasaš dovdomearkan. Leavga berre árvodásis boahtit ovddabeallái norgalaš gieldda- ja fylkkaleavggaid ja vejolaš guvllolaš leavggaid, muhto Norgga leavgga maŋábeallái. </p>
<p>Gaskaboddosaš njuolggadusat dadjet, ahte sámi leavga árvodássejuvvo maŋábeallái našuvnnaid, mat ovddastit siskkit iešstivrejumi (Ruonáeana, Ålánda ja Fearsullot), muhto ovttadásis Norgga girku leavggain. Bargojoavku ii oainne makkárge áigaga dieinna lágiin árvodásset sámi leavgga njuolggadusain. Juohke dilálašvuohta mearrida ieš, mo leavggat árvodássejuvvojit guđet guimmiid ektui. Váldonjuolggadussan árvodássejuvvo iežas leavga ovddimužžii. Leavggaid árvodássen dáhpáhuvvá</p>
<p>riikkaidgaskasaš dábiid mielde.</p>
<p><em type="bold">10.4. Sámi álbmotbeaivi virggálaš norgalaš leavgabeaivin  </em>Bargojoavkku Sámedikki ovddasteaddji evttoha, ahte guovvamánu 6. beaivi, sámiid álbmotbeaivi, šaddá virggálaš norgalaš leavgabeaivin. Norgga stáhta lea vuođđuduvvon guovtti álbmoga eanaviidosa ala – dážaid ja sámiid – ja danne lea lunddolaš, ahte juobe okta virggálaš norgalaš leavgabeaivi lea dervvahussan sámi veahkadahkii. </p>
<p>Gielda- ja guovludepartementta ja Olgoriikkadepartementta ovddasteaddjit bargojoavkkus oaivvildit, ahte diekkár evttohus ii galggašii ovddiduvvot vuos, ja čujuha baicca leavganjuolggadusaid § 4, 3. oassái, mii rahpá vejolašvuođa dasa, ahte sáhttá maiddái levgejuvvot stáhtaleavggain <span type="quote">”eará allaáiggálaš ja riemolaš dilálašvuođain našuvnna siskkabealde”</span>.</p>
<p><em type="bold">10.5  Sámi leavgga geavahusa dieđut </em>Dát ráporta galggašii nagudit juohkit govdagis dieđuid sámi leavgga geavahusa hárrái. Ráporta galgá gávdnut ODIN:as ja Sámedikki interneahttasiidduin. </p>
<p>Sámediggi ja Gielda- ja guovludepartementa galggašeibba meroštit livččego vuogas válbmet lasi diehtojuohkima, ovddimustá gielddaid váras, omd. brošira hámis. Sámediggi lea muđui njulges ásahus vástidit gažaldagaide mat gusket sámi leavgga</p>
<p>geavahussii.</p>
<p xml:lang="nob"><em type="bold">11. BARGOJOAVKKU EVTTOHUSAT  </em></p>
<p><em type="bold">11.1. Sámi leavgga geavaheami láhkavuođustus </em>Bargojoavku evttoha, ahte láhka levgema birra gielddaid almmolaš visttiin addojuvvon geassemánu 29. 1933 nr. 2, heivehuvvo oktii sámi leavgga geavaheami gustojeaddji geavadiin. Bargojoavkku evttohusa láhkateknihkalaš beliid ferte suokkardit lagabuid.  </p>
<p><em type="bold">11.2. Sámi leavgga geavahannjuolggadusat Norggas  </em>Lassin dasa ahte rievdadusat bohtet láhkii mii hálde gielddaid almmolaš visttiid levgema, lea dárbu njuolggadusaid bokte dahkat virggálažžan sámi leavgga geavahusa. </p>
<p>Láhkateknihkalaš beliid ferte meroštit lagabuid.</p>
<p>Bargojoavku evttoha, ahte čuovvovaš njuolggadusat mearriduvvojit sámi leavgga geavaheapmái:</p>
<p>1. Dohkkeheapmi Sámi leavga dohkkehuvvui Sámiid 13. konfereanssas Åres 15.8.1986. Leavga lea das rájes leamaš anus. Sámi leavga lea dohkkehuvvon geavahuvvot gielddaid almmolaš visttiin ja giddodagain, dahje visttiin ja giddodagain maid eanaš geavahit gielddalaš institušuvnnat<em type="italic">.</em> </p>
<p>2. Árvodássen Sámi leavga lea oktasaš sámiide Norggas, Ruoŧas, Suomas ja Ruoššas ja lea danne sámi álbmoga oktasaš dovdomearkan. Sámi leavga árvodássejuvvo maŋábeallái norgalaš leavgga, muhto ovddabeallái norgalaš gieldda- ja fylkkaleavggaid ja vejolaš guvllolaš leavggaid.</p>
<p>Sámi leavga árvodássejuvvo norgalaš leavgga maŋábeallái virggálaš norgalaš leavgabeivviid ja virggálaš norgalaš dilálašvuođain, main levgejuvvo. Sámi leavga árvodássejuvvo maiddái našuvnnalašstáhtaid leavggaid maŋábeallái. Dakkár dilálašvuođain main sámit leat bovdejeaddjin stuorát riikkaidgaskasaš konferensii, lea lunddolaš ahte sámi leavga biddjojuvvo isit- ja eamitleavgan bálddalagaid norgalaš leavggain ja árvodássejuvvo guosseeatnamiid našuvnnalaš leavggaid ovddabeallái.</p>
<p>3. Levgen Gielddat ja fylkkagielddat mearridit ieža, áigotgo ja olugo áigot geavahit sámi leavgga.</p>
<p>Sáhttá geavahuvvot oktanaga norgalaš leavggain dahje okto nai. Sámi leavggain sáhttá maiddái levgejuvvot gaskustággui.</p>
<p>4. Buorre leavgavierru Sámi leavga lea sámi álbmoga dovdomearka, masa čatnašuvvá allaáiggálašvuohta ja mii galgá gieđahallojuvvot gudnejahttojumiin. Sámi leavgga geavaheapmi (geassin/ luoitin) ja sámi leavgga gieđahallan čuovvuba norgalaš leavgga leavganjuolggadusaid.</p>
<p>Buorre leavgavierru mearkkaša maiddái, ahte čuvvojuvvo čavges geavat ja láhtten, dalle go leavga lea anus gávppálaš dilálašvuođain.</p>
<p>5. Gažaldagat sámi leavgga geavaheamis divvojuvvojit Sámediggái.</p>
<p><em type="bold">11.3. Sámi álbmotbeaivi virggálaš norgalaš leavgabeaivin </em>Sámedikki ovddasteaddji bargojoavkkus evttoha, ahte guovvamánu 6., sámiid álbmotbeaivi, šaddá virggálaš norgalaš leavgabeaivin.  </p>
<p>Gielda- ja guovludepartementta ja Olgoriikkadepartementta ovddasteaddjit eai doarjjo evttohusa, ja čujuhit leavganjuolggadusaid § 4, oassái 3, mii addá vuogasvuođa levget maiddái stáhtaleavggain <span type="quote">“eará allaáiggi ja riemu dilálašvuođain nášuvnna siste”</span>.</p>
</body></document>