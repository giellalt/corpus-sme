<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2002</year>
    <wordcount>2737</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://www.regjeringen.no/upload/AID/temadokumenter/sami/Publikasjoner/sami_rapporter_samisktegnsettogit_SA.pdf</origFileName>
    <parallel_text xml:lang="nob" location="sami_publikasjoner_samisk_tegnsett_og_it_norsk.pdf"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>1 Duogáš</p>
    <p>Sámi giella ja kultuvra lea ođđasis ealáskeamen maŋŋil go guhkes áiggi lea sordojuvvon ja dáruiduhttojuvvon. Sámegiela árjjálaš geavaheapmi lea guovddážis sámi kultuvrra gárgedeamis ovddasguvlui. Norga lea riikkaidgaskasaš soahpamušaid nannemiin ja riikkagottálaš láhkamearrádusaiguin geatnegahttán iežas álggahit doaibmabijuid mat suodjalit ja nannejit sámegiela. Gielda- ja guovlodepartemeanta čujuha St.proposišuvnnas nr. 1 (2000-2001) ahte sámegiela seailluheami ja viidásetgárgedeami dihtii lea dárbbašlaš ahte sámegiella šaddá doaibmi giellan máŋgga arenas, ee. IT siskkabealde.</p>
    <p>1.1 Teknihkalaš čuolmmat</p>
    <p>Davvisámi alfabehtas leat čieza bustáva mat eai gávdno dáru alfabehtas. Dát leat á, č, đ, ŋ, š, ŧ ja ž. Dássážii leat sierraprográmmat geavahuvvon vai sáhttá čállit sámi čálamearkkaid dihtoriiguin. Dát sierraprográmmat leat leamaš sihke divrasat ja teknihkalaččat čuolmmalaččat sámi dihtorgeavaheddjiide. Čovdosat eai leat dássážii leamaš dohkálaččat data lonohallamii prográmmaid ja iešguđet geavaheddjiid gaskkas. Dat leat ovdehan ahte sámegiel elektrovnnalaš dokumeanttaid vuostáváldiide leat installerejuvvon ovttalágan sierraprográmmat. Ii leat guhkes áigi gollan das rájes go ii lean vejolaš geavahit sámegiela interneahtas dahje e-poasttas. </p>
    <p>Čuolmmat sierračálamearkkaiguin ja IT:in lea váttisvuohtan eanaš eurohpalaš gielaide mat eai geavat eŋgelas alfabehta. Čuolbma lea gávdnon das rájes go čállinmašiidna bođii. EDG:a sisabuktimiin joatkašuvve váttisvuođat.</p>
    <p>1.2 Riikkaidgaskasaš soahpamušat ja riikkagottálaš láhkamearrádusat</p>
    <p>Artihkal 27 FN-konvenšuvnnas 1966 nanne:</p>
    <p>
      <em type="italic">Stáhtain gos gávdnojit čearddalaš, oskkoldatlaš dahje gielalaš veahádagat, ii galgga sis geat gullet dákkár veahádagaide gildojuvvot vuoigatvuohta ovttas iežaset joavkku nuppiid miellahtuiguin, dikšut iežaset kultuvrra, dovddastit ja bálvalit iežaset oskkoldaga, dahje geavahit iežaset giela. </em>
    </p>
    <p>Dát soahpamuš lea guovddášlaš dasgo čuovvu olmmošvuoigatvuođalágas 1999 ahte soahpamuš galgá gustot norgalaš láhkii.</p>
    <p>ILO-soahpamuš nr. 169 Eamiálbmogiid ja čearddalaš álbmogiid birra iešstivrejeaddji stáhtain nannejuvvui Norggas geassemánu 20. 1990. Artihkkalis 28 čuožžu čállojuvvon ee.:</p>
    <p>3 <em type="italic">. Galget mearriduvvot doaibmabijut seailluhan ja ovddidan dihtii álgovuolggalaš gielaid gárgedeami guoskevaš álbmogiidda.  </em></p>
    <p>Eurohpalaš lihttu guovllu- dahje veahádatgielaid birra mearriduvvui Eurohparáđis skábmamánu 5. 1992. Mieđáhus Norgga nannemii addojuvvui gonagaslaš resolušuvnna golggotmánu 1. 1993 bokte. Lihttu bođii fápmui njukčamánu 1. 1998.</p>
    <p>Lihtu ulbmilin lea suodjalit veahádatgielaid vai dáinna lágiin seailluhuvvo eurohpalaš kultuvra čoakkáduvvon ja máŋggašlájagin. Mii čujuhit erenoamážit soahpamuša artihkkalii 7:</p>
    <p>
      <em type="italic"> [Á]ššeoasálaččat [galget] vuođđudit politihkaset, láhkamearrádusaideaset ja geavadeaset čuovvovaš juksanmeriide ja prinsihpaide:[…] </em>
    </p>
    <p>
      <em type="italic">c. árjjálaš dahku dárbbašuvvo ovddidan dihtii guovllu- dahje veahádatgielaid vai dat suodjaluvvojit; </em>
    </p>
    <p>
      <em type="italic">d. guovllu- dahje veahádatgielaid geavaheami healpudeapmi ja/dahje movttiidahttin, njálmmálaččat ja čálalaččat, ovttaskas ja almmolaš doaimmas. </em>
    </p>
    <p>Oassi III veahádatgiellalihtus sisdoallá viidát ja bienalaččat mearrádusaid mat bidjet čielga geatnegasvuođaid eiseválddiide geavahit veahádatgielaid iešguđetlágan surggiin, earret eará oahpus, riektelágádusas ja almmolaš hálddahusas. Norgga guovdu lea lihtu III. oassái addojuvvon váikkuhus sámegillii nannema bokte.</p>
    <p>Vuođđolága §110 a álggaha geatnegasvuođa stáhtalaš eiseválddiide láhčit dilálašvuođaid nu ahte sámi álbmotjoavku sáhttá <em type="italic"><span type="quote">”váfistit ja gárgedit iežas giela, kultuvrra ja servodateallima”</span></em>. <em type="italic"> </em></p>
    <p>Láhka Sámedikki ja eará sámi riektedilálašvuođaid birra (sámeláhka) mearriduvvui geassemánu 12. 1987. Lága juksanmearrin lea láhčit dilálašvuođaid nu ahte sámit ieža sáhttet váfistit gielaset, kultuvrraset ja servodateallimeaset. Lága kapihtal 3 sámegiela birra bođii fápmui ođđajagemánu 1. 1992. Láhkaevttohusa duogážin lei ahte sámegiela geavaheapmi ovdal lei maŋásmannamin, ja ahte dát uhkidii olles sámi kultuvrra leahkima. Sámelága ulbmilin lea váfistit sámegiela vuđđosa ja láhčit dilálašvuođaid sámegiela viidásetgárgedeapmái ja lasi geavaheapmái. Láhka galgá maiddái váfistit ássiide vuođđovuoigatvuođaid sámegiela geavaheami hárrái.</p>
    <p>Sámelága kap. 3 njuolggadusat vuođđuduvvet dan vuođđooidnui ahte sámi ja dáru giella leat ovttaárvosaččat ja sehtet leat dásseárvosaš gielat, gč. Ot.prp. nr. 60 1989-90. Eanaš konkrehta njuolggadusat dásseárvvu birra galget čađahuvvot sámegiela dárkileappot mearriduvvon hálddahanguovllus. Njuolggadusat gustojit vuolggasajis sihke stádalaš ja gielddalaš orgánaide, ja mearkkašit ovdamearkka dihtii viiddiduvvon rievtti sámegiela geavahit riektelágádusas, ja ahte lágat ja láhkaásahusat main olles sámi veahkadat dahje oasit dás erenoamážit beroštit galget jorgaluvvot sámegillii.</p>
    <p>2 Bargojoavkku čoakkádus ja mandáhtta</p>
    <p>Bargojoavku nammaduvvui golggotmánu 19. 2000 čuovvovaš mandáhtain:</p>
    <p><em type="italic">Bargojoavku galgá ráđđehusa IT-vuoruheami, eNorge, plána vuođul kártet dárbbuid, čuolmmaid ja hehttehusaid sámi čálamearkačoahki geavaheamis IT-oktavuođas. Dát gusto davvisámi čálamearkačoahki geavaheapmái prográmmagálvvuin ja registariin. Evttohusat galget leat vuođusin doaibmabijuide eNorge-plánii.</em>  </p>
    <p>Sámediggi, Bargo- ja hálddahusdepartemeanta, Girko-, oahppo- ja dutkandepartemeanta, Kultuvradepartemeanta ja Ealáhus- ja gávpedepartemeanta bovdejuvvojedje searvidit bargojoavkkus.</p>
    <p>Čuovvovaččat leat searvidan čoahkkimiin:</p>
    <p>Bargojoavku lea doallan golbma čoahkkima. Sámediggi searvidii videokonfereanssa bokte.</p>
    <p>3  <em type="italic">e</em>Norge </p>
    <p><em type="bold">eNorge </em>lea ráđđehusa informašuvdna- ja diehtoservodaga gárgedeami hoahpuheami oppanasplána Norggas. eNorge veršuvdna 1.0 ovdanbuktojuvvui geassemánus 2000. Plána čuovvoluvvui veršuvnnain eNorge 2.0 juovlamánus 2000 ja eNorge 3.0 geassemánus 2001. Eambbo informašuvnna oainnát dáppe: www.enorge.dep.no </p>
    <p>Jorri plána ferte oktilaččat ođasmahttojuvvot dovdáhuvvon dárbbuid mielde. Maŋŋil go eNorge 1.0 ovdanbuktojuvvui, de čujuhuvvui omd. ahte váilot doaibmabijut mat áimmahušašedje ja viidásetgárgedivčče sámegiela, ja čujuhuvvui ahte gielddasuorgi lea beare uhccán guovdilastojuvvon. Veršuvnna 2.0 rájes lea geahččaluvvon áimmahuššat dáid váilliid.</p>
    <p>Plánas daddjojuvvo ee.:</p>
    <p>
      <em type="italic">[…]Globaliseren dahká maiddái gielalaš hástalusa. Dáru giela áimmahuššan lea deaŧalaš, seammás go mii fertet diktit iežamet riggudahttojuvvot gielalaš váikkuhusas olggul. Ráđđehus háliida dialoga Sámedikkiin váfistan dihtii sámi giela ja sisdoallobuvttadeami, ja atná deaŧalažžan bargat giellanannema beales viiddis áddejumis. Sisdoallobuvttadeapmi ja giellateknologiija leat deaŧalaš vuoruhanduovdagat. Ráđđehus áigu leat mielde váikkuheamen ahte norgga kulturháhkkit – maiddái šáhkkemediat – ovddaldastet kultuvrralaš ja ekonomalaš gáibádusaid maid informašuvdnaservodat bidjá.[…] </em>
    </p>
    <p>Dasto daddjojuvvo:</p>
    <p>
      <em type="italic">[…]Lea maiddái stuorra bargu gárgedit sámi sisdoalu nehttii ja áim</em>
    </p>
    <p>
      <em type="italic">mahuššat sámi giela ja kultuvrra ođđaáigásaš máilmmis.[…] </em>
    </p>
    <p>Doaibmabijut main lea sámi pespektiiva leat:</p>
    <p>2.1.6 <em type="italic">Evttohit čovdosiid čuolmmaide mat čatnasit davvisámegiela čálamearkkaide prográmmagálvvuin ja registariin,  </em>  </p>
    <p>2.1.7 <em type="italic">Árvvoštallat ráhkadit giellapolitihkalaš doaibmabijuid sámi gillii ja IKT:i.</em> </p>
    <p>Girko-, oahppo- ja dutkandepartemeanttas lea ovddasvástádus čuovvovaš doaibmabijuin <em type="italic">e</em>Norges: </p>
    <p>
      <em type="italic">3.2.9 Gárgedit infrastruktuvrra stádalaš sámi joatkkaskuvllain.   </em>
    </p>
    <p>
      <em type="italic">3.2.10 Gárgedit digitála oahppaneavvuid sámegillii.   </em>
    </p>
    <p>
      <em type="italic">3.2.11 Gárgedit sámi skuvlaneahta. </em>
    </p>
    <p>Máŋga projeavtta leat doaimmas čuovvolan dihtii doaibmabijuid, erenoamážit sámegiel digitála oahppaneavvuid hárrái.<em type="bold"> </em> </p>
    <p>4 Sámegiela geavaheddjiid čuolmmat almmolaš registariin ja hálddahusas</p>
    <p>Ráđđehus lea bidjan juksanmearrin ahte elektrovnnalaš bálvalusat galget leat váldočoavddusin hálddahusas 2003 mielde. Vai sámegielat geavaheaddjit ollásit galget sáhttit atnit dán, de lea ovdehussan ahte sámi čálamearkačoahkit sáhttet geavahuvvot buot lađđasiin.</p>
    <p>4.1 Brønnøysundregistarat</p>
    <p>Brønnøysundregistarat (Brønnøysundregistrene) leat Norgga guovddášlaš logahallamat main lea ovddasvástádus máŋgga stádalaš edg-logahallamis. Dát leat:</p>
    <p>Rehketdoalloregi<em type="italic">sttar (Regnskapsregisteret), Kon</em>kursaregisttar <em type="italic">(Konkursregisteret), N</em>áittoslihttoregi<em type="italic">sttar (Ektepaktregisteret), Div</em>at<em type="italic">uovddáš (Gebyrsentralen), </em>Vealgeortnetregi<em type="italic">sttar (Gjeldsordningsregisteret), </em>Ovttadatregisttar (<em type="italic">Enhetsregisteret)</em>, Bajásčuvgehusregisttar <em type="italic">(Oppgaveregisteret)</em>, <em type="italic">EMAS (biraslogahallama </em>eaktodáhtolaš ortnet) ja Biv<em type="italic">r (Jegerregisteret). </em>gdiidregistta</p>
    <p>4.1.1  Dárbbut</p>
    <p>Leat ovdanbuktojuvvon sávaldagat ja gáibádusat beassat geavahit sámi čálamearkačohkiid firpmánamaid logahaladettiin ovttadatregistarii.</p>
    <p>4.1.2 Hehttehusat</p>
    <p>Ovttadatregistarat eai leat suovvan geavahit sámi čálamearkkaid firpmánamaid logahaladettiin. Vuođustussan lea leamaš ahte dát ii leat teknihkalaččat vejolaš, ja ahte sámi čálamearkkat dagahivččii ohcama váttisin, sihke sisriikkas ja olgoriikkas.</p>
    <p>4.1.3  Árvvoštallan Báikenammalága ektui</p>
    <p>Lea jerrojuvvon sáhttágo Báikenammalága vuođul skihkket Børnnøysundregistariid logahallat fitnodatnamaid sámi čálamearkkaiguin. Báikenamaid geavaheapmi lea ásahallojuvvon Báikenammalága §:s 3 ja láhkaásahusas suoidnemánu 5. 1991 nr. 456 kapihtal III. § 3 vuosttas lađas vuosttas čuokkis nanne ahte <em type="italic">”Go báikenama čállinvuohki lea mearriduvvon dán lága mielde ja sisačállojuvvon báikenammaragistarii, de galget čállinvuogi geavahit buot almmolaš orgánat, searvvit maid almmolašvuohta eaiggáduššá ollásit, ja vuođđudusat maid almmolašvuohta lea ceggen…”</em> Dát mearkkaša ahte leat dušše orgánat main lea čatnašupmi stáhtii dahje gildii main lea geatnegasvuohta geavahit báikenama mearriduvvon čállinvuogi doaimmastis. Priváhta riektesubjeavttat eai dárbbaš atnit báikenama almmolaččat mearriduvvon čállinvuogi juos dain eai leat almmolaš hálddahandahkamušat. Almmolaš orgánat leat geatnegahttojuvvon geavahit báikenama čállinvuogi mii lea mearriduvvon njuolggadusaid §:s 6 ja mat leat čállojuvvon sisa báikenammaregistarii. Eará oktavuođain galget nammahámit mat ledje almmolašvuođa anus dalle go láhka gustogođii, geavahuvvot.  </p>
    <p>Sámi ja suoma báikenamaid geavaheapmái leat lágas dárkilet njuolggadusat §:s  3 nuppi lađđasis. Doppe daddjojuvvo ahte <em type="italic">”Sámi ja suoma báikenamaid maid báikki olbmot atnet, galgá dábálaččat almmolašvuohta geavahit kárttain, galbbain, logahallamiin jdd., oktan vejolaš dáru nammahámiin.”</em> </p>
    <p>Oktiigeassun sáhttá dadjat ahte almmolašvuohta lea geatnegahttojuvvon geavahit sámi báikenamaid mat leat mearriduvvon báikenammalága mielde ja mat čužžot čállojuvvon báikenammaregistaris. Nama mearridettiin galgá geavahit sámegiela gustojeaddji riektačállinprinsihpa, gč. § 4, juoga mii sáhttá mearkkašit sámi čálamearkkaid geavaheami. Vuolggasadjin šaddá dalle ahte almmolaš orgánat fertejit geavahit sámi čállinvuogi oktan sámi čálamearkkaiguin doaimmasteaset. Geatnegasvuohta gusto dušše doppe gos almmolaš orgána atná báikenama báikki namman, ovdamearkka dihtii adreassaid čáledettiin jdd. Doppe gos báikenamma lea oassin doaimma dahje sullasačča namas, de ii ásahala báikenammaláhka dán doaimmanama čállinvuogi. Seamma láhkai gusto firpmánamaide. Dát boahtá ee. ovdan Ot. prp.:s. nr. 66 (1988-89) siidu 7 gos daddjojuvvo ahte <em type="italic">”Lávdegoddi lea árvvoštallan galgágo spiehkastuvvot muhtun nammajoavkkuid hárrái, ja evttoha ahte sohka- ja firpmánamat prinsihpalaččat ja juridihkalaččat leat eará dilis.” </em></p>
    <p>4.1.4 Loahpahus</p>
    <p>Leat leamaš jearaldagat sáminamat firpmáid logahallama birra almmolaš registariidda. Čuovvu das mii bajábealde lea daddjojuvvon ahte báikenammaláhka ii atte láhkavuđđosa geatnegahttit registara logahallat doaimmanama sámi čálamearkkaiguin vaikko báikenamma lea oassin doaimmanamas. Registtar lea goitge geatnegas logahallat ovdamearkka dihtii doaimma čujuhusa báikenama mearriduvvon čállinvugiin. Diekkár oktavuođain lea registtar nappo geatnegas geavahit sámi čálamearkkaid juos dat leat oassin báikenamas. Dainna fertejitge registariin leat sámi fonttat, juoga mii dahká ahte dat sáhttet čállit maiddái doaimmanama sámi čálamearkkaiguin, vaikko dain ii leat geatnegasvuohta dan dahkat báikenammalága mielde.</p>
    <p>4.2 Girjerádjosuorgi</p>
    <p>4.2.1  Čuolmmat Sámi bibliografiija oktavuođas lea Našuvnnalašbibliotehka (Nasjonalbiblioteket) Ruovada ossodagas logahallanvuogádat mii giehtaguššá sámi čálamearkkaid (girjerádjovuogádat MicroMarc oktan lasseprográmmain <span type="quote">”Samtast”</span>). Sámi čálamearkkat eai almmatge ovdanbuktojuvvo olbmuide interneahtas. Vai data šaddá dábuhahttin olbmuide, de eksporterejuvvojit dat Našuvnnalašbibliotehka Trip-vuođu bokte. Trip-vuođđu dahká vuđđosa Sámi bibliografiija ovdanbuktimii interneahtas. Dál lea čuolbman ahte sámi čálamearkkat eai ovdanbuktojuvvo rivttes láhkai eai Trip-vuođus, interneahtas eaige CD-rom:s. Dát sáhttá addit dakkár boasttu gova ahte vuođđu ii ane sámi čálamearkkaid. Deaddiluvvon muhttašumiin gal leat buot čálamearkkat riekta.</p>
    <p>Našuvnnalašbibliotehkka, Ruovada ossodat, logahallá maiddái sámi dokumeanttaid BIBSYS:i. Ieš logahallanvuogádagas BIBSYS logahallojuvvojit sámi čálamearkkat riekta, muhto BIBSYS iežas sierramearkkaid logahallanstandárddaid mielde. Dál lea dilli dakkár ahte čálamearkkat eai ovdanbuktojuvvo riekta, eai ozadettiin vuođus eaige ozadettiin interneahtas.</p>
    <p>4.2.2  Čovdosat</p>
    <p>BIBSYS ovdanbuktojuvvui á rrat 2000s čoavddusin mii vuođđuduvvá Sámedikki sámegielčovdosii LEVI. Juos olmmoš installere LEVI, de sáhttá logahallat sámi čálamearkkaid riekta, ohcat sámi čálamearkkaid vuođul ja oažžut ovdan sámi čálamearkkaid ozadettiin. Geavaheaddjit geat eai leat installeren LEVI, ožžot sámi čálamearkkaid guoros mearkan. MicroMarc ođđaset veršuvnnat, mat leat Windows:i vuođđuduvvan, eai doarjjo LEVI. Danne lea dát čoavddus gaskaboddosaš. Našuvnnalašbibliotehkas lea háhkun ahte Sámi bibliografiija galgá molsut MicroMarc:a BIBSYS:in juos BIBSYS sáhttá fállat dohkálaš čovdosiid ee. sámi čálamearkkaid hárrái. Sullasaš čovdosiid berrejit eará girjerádjoinstitušuvnnat, daid gaskkas Sámi sierrabibliotehkka, árvvoštallat.</p>
    <p>5 Oppalaš čovdosat - Unicode</p>
    <p>Nugo čájehuvvon bajábealde, de leat máŋga geavatlaš čuolmma sámi sierramearkkaid geavaheamis.  Prográmmagálvu lea ja lea leamaš vuođđuduvvan eŋgelas alfabehtii. Gielaide mat eai vuođđuduva eŋgelas alfabehtii, leat leamaš iešguđetdásat čuolmmat prográmmagálvvu geavaheamis. Dát gusto máŋgga eurohpalaš gillii, daid gaskkas dárogillii ja vel eanet sámegillii (davvisámegillii)<em type="italic">. </em></p>
    <p>Čoavdin dihtii dáid čuolmmat lea gárgeduvvon ođđa ISO-standárda, gohčoduvvon Unicode 10646. ISO máksá The International Organization for Standardization. ISO lea standárdiserenorgánaid máilmmeviidosaš organisašuvdna mas leat miellahtut 130 riikkas, okta guhtege riikkas.  </p>
    <p>Dát máksá ahte standárda Unicode ii leat čadnojuvvon ovtta gávppálaš firbmái, muhto lea standárda man buohkat sáhttet geavahit. Unicode vuođđuduvvá 16bits vuogádahkii. Dat mearkkaša ahte okta bustávva/symbola sisdoallá binára (guovtteoasat) logu mas leat 16 lohkomearkka. Dainna lea sadji 2=65536 merkii ovtta standárdda siskkabeallái. Ovdal leat geavahan 7 dahje 8 bits mear. Dát lea mielddisbuktán čuolmmaid geavaheddjiide, erenoamážit konverteremis ja kommunikašuvnnas geavaheddjiid gaskkas. kačohkiid. Dat mearkkaša ahte ovtta standárdda siskkabealde lea leamaš 2= 128 dahje 2=256 mearkka geavaheapmái. Vai čáhkada buot bustávaid, mearkkaid ja symbolaid, de leat ovdal ferten leat iešguđetlágan standárddat, miellasepmosit iešguđet gillii</p>
    <p>Unicode juohká juohke čálamerkii erenoamáš logu, beroškeahttá guđe vuođđolávddi dahje giela olmmoš geavaha. Njunušsearvvit prográmmagálvoindustriijas leat bidjan doibmii dahje leat bidjamin doibmii Unicode-standárdda.   Unicode dorjot máŋga operatiivavuogádaga, ođđaáigásaš neahttaloganat ja máŋga eará buktaga. Unicode-standárdda gárgedeapmi ja bargoneavvuid dábuhahttivuohta mat dorjot dan, adnojuvvojit mávssolažžan teknologiija gárgedeamis prográmmagálvvuid várás. Unicode dahká vejolažžan geavahit prográmmagálvvu dahje lohkat dihto webbáikki beroškeahttá vuođđolávddis, gielas ja riikkas almmá dađe eanet rekonstrukšuvnnahaga. Dat dahká vejolažžan giktit data máŋgga iešguđetlágan vuogádaga čađa, almmá bilikeahttá daid.</p>
    <p>Unicode:s leat siste buot čálamearkkat mat adnojuvvojit sámi alfabehtas. Unicode lea dál biddjojuvvon doibmii eanemusat lávdan prográmmagálvvuide. Dát máksá ahte olmmoš vuolggasajis galgá sáhttit kommuniseret sámi čálamearkkaiguin almmá čuolmmaidhaga.</p>
    <p>5.1 Čuolmmat vaikko vel Unicode lea sisabuktojuvvon</p>
    <p>Vaikko vel Unicode lea sisabuktojuvvo, de leat ain čuolmmat boares prográmmagálvvuin mat eat vuođđuduva dán standárdii. Dát čuolmmat eai čovdojuvvo.</p>
    <p>Eará čuolbma sáhttá leat ahte sámi čálamearkkat eai biddjojuvvo doibmii buot fonttaide. Vaikko buot čálamearkkain lea iežaset sadji Unicode-standárddas, de ii mávsse dát ahte buot čálatiippain lea meroštallojuvvon fonta buot bustávaide.</p>
    <p>5.2 8-bits čálamearkačoahkki</p>
    <p>Mii leat ovdalis raporttas ákkastallan 16-bits čálamearkačoahki (Unicode) sisabuktima beales. Dassážii go Unicode lea sajáiduvvan de facto standárdan, de šaddet ain máŋga dihtorprográmma ja eará elektrovnnalaš ráhkkanusa (mobiila, PDA, jna.) vuođđuduvvat 8-bits teknologiijai. Dan sivas bargojuvvo ain 8-bits sámegiel čálamearkačoahki standárdiserema beales.</p>
    <p>Ruoŧa Stáhtakantuvrra IT-infrastruktuvrra várás (Statskontoret for ITinfrastruktur)  lea doaimmaheamen standárdiserenbarggu mii čatnašuvvá sámegiela 8-bits čálamearkačoahkkái. Norgga Sámediggi lea buktán iežas oaiviliid, eaige das leat makkárge vuosteákkat bargui ja čovdosiidda maid Stáhtakantuvra lea hábmen.</p>
    <p>Norgga Standárdiserenlihtus (Norges Standardiseringsforbund, NSF) lea ovddasvástádus standárdiserendoaimma bajit stivrejumis ja buohtalastimis Norggas. Bargojoavku rávve Sámedikki ovttasbarggus Gielda- ja guovlodepartemeanttain, mii lea sámi áššiid bálddalasti departemeanta, doallat dialoga Norgga Standárdiserenlihtuin 8-bits čámegiel čálamearkačoahki standárdiserenáigumušain.</p>
    <p>Gažaldat lea čuovvoluvvon davviriikkalaš čoahkkimis sámi gažaldagaid ovddasvástideaddji ministariid ja sámediggepresideanttaid gaskkas. Doppe sohppojuvvui ahte Davviriikkalaš virgeoapmahašorgána sámi gažaldagaid váste galgá čielggadit vejolašvuođa ráhkadit oktasaš čovdosa davviriikkaide. Bargojoavku doarju álgaga mii dás lea dahkkojuvvon.</p>
    <p>6  ODIN ja eará almmolaš dokumeanttat</p>
    <p>ODIN lea oktasaš, elektrovnnalaš dieđihanbálvalus ráđđehusas ja departemeanttain. Maiddái dáppe leat leamaš dábálaš čuolmmat sámi čálamearkačoahki ja almmuheami hárrái.</p>
    <p>Prográmmagálvvu ođasmahttima bokte galgá dál prinsihpas leat vejolaš ovdanbuktit sámegiel teavstta ODIN:s. Gielda- ja guovlodepartemeanta dadjá St. prp. nr. 1:s (2001-2002) ahte álggahuvvo sierra sámi giellaválljen ODIN:s. Bargojoavku diehtá dán barggu leat álggahuvvon.</p>
    <p>Vaikko ná leage, de leat ain dihto váttisvuođat sámegiel teavstta almmuhemiin. Okta čuolbma lea leamaš prográmmagálvu maid teakstačállit leat geavahan. Juos geavaha boares LEVI-čovdosiid daid čovdosiid sajis mat vuođđuduvvet Unicode:i, de oažžu váttisvuođaid sámegiel teavstta ovdanbuktimiin. Danne lea dárbbašlaš ahte teakstačállit ja jorgaleaddjit geat barget departemeanttaid ovddas ođasmahttet prográmmagálvvuideaset.</p>
    <p>6.1 Gáibádusat almmolaš neahttabáikkiide</p>
    <p>Statskonsult árvvoštallá jotkkolaččat almmolaš neahttabáikkiid. Árvvoštallama bohtosat ovdanbuktojuvvojit Norge.no:s.</p>
    <p>Statskonsult:a árvvoštallan ii atte lasi čuoggáid guovttegielat čovdosiin sihke sámegiela ja dárogiela váste. Unicode-vuođđuduvvan teknologiija addá sámi geavaheddjiide vejolašvuođa čállit ja lohkat sámegiela neahtas. Seammás gáržžida dat doaibmilvuođa geavaheddjiide geain leat boarráset dihtorvuogádagat. Dát dagaha ahte <span type="quote">”gessojuvvo”</span> árvvoštallamis.</p>
    <p>Bargojoavkkus lea danne dat oaidnu ahte Statskonsult:a kvalitehttakriteriijat almmolaš neahttabáikkiide fertejit ođđasisárvvoštallojuvvot dán ektui vai vejolašvuohta sámegiel almmuheamis bálkkašuvvo árvvoštallanvuogádagas.</p>
    <p>7 Boallobeavdi</p>
    <p>Ruoŧa Stáhtakantuvrras IT-infrastruktuvrra várás dáhpáhuvvá standárdiserenbargu mii čatnašuvvá sámi boallobeavdehápmái. Norgga Sámediggi lea addán oaiviliiddis, eaige das leat makkárge vuosteákkat bargui ja čovdosiidda maid Stáhtakantuvra lea hábmen. Dát vaikko evttohuvvon boallebeavdi helleha veaháš boallobeavddis maid Microsoft lea gárgedan. Dát maŋimuš vuođđuduvvá de facto standárdii, mii maiddái lea adnojuvvon ovddeš LEVI-čovdosiin.</p>
    <p>Hellehus Microsoft:a boallobeavdečovdosa ja evttohuvvon ruoŧa stándardda gaskkas ii dagat Sámedikki árvvoštallama mielde stuorra geavatlaš čuvvosiid. Stáhtakantuvrra prinsihpalaš oaidnu lea ahte juohke našuvnnalaš boallobeavddis berre alfabehta leat erenoamáš boaluin – iige nu mo MS-boallobeavddis mas <span type="quote">”Ŧ” ja ”ŧ”</span> ovdanbohtet deaddilankombinašuvnna <span type="quote">”Alt-Gr + t”</span> dahje <span type="quote">”Shift + Alt-Gr + T”</span> veagas. Ruoŧas leat <span type="quote">”Ŧ” ja ”ŧ”</span> evttohuvvon biddjojuvvot <span type="quote">”Y” ja ”y”</span> sadjái – bustávva mii ii gávdno sámi alfabehtas.</p>
    <p>Bargojoavku doarju Sámedikki árvvoštallamiid ahte boallobeavdehámi standárdiseren berre vuođđuduvvat čovdosii maid Stáhtakantuvra Ruoŧas lea gávnnahan.</p>
    <p>Bargojoavku diehtá maiddái ahte gažaldat boallobeavddis lea ášši mainna Norgga Standárdiserenlihttu lea bargamin. Bargojoavku rávve Sámedikki ja Gielda- ja guovlodepartemeantta jotkkolaččat gulahallet sihke Norgga Standárdiserenlihtuin ja ovdalis namahuvvon oktasašdavviriikkalaš politihkalaš orgánain dán áššis.</p>
    <p>8 Árvvoštallamat</p>
    <p>Geatnegasvuođat maid stáhta lea váldán badjelasas ILO-soahpamuša nr. 169, Eurohpalaš lihtu guovllu- ja veahádatgielaid birra, ON-konvenšuvnna siviila ja ja politihkalaš vuoigatvuođaid birra ja sámelága bokte, mielddisbuktet ahte stáhta ferte láhčit dilálašvuođaid sámi giela ja čálamearkačohkiid geavaheapmái dihtoriin.</p>
    <p>Teknologalaš gárgedus IT-suorggis lea dakkár ahte čuolmmat sámi čálamearkačohkiid ja IT hárrái guhki vuollái soitet čoavdásit almmá stádalaš mieldeváikkuheamihaga. Seammás ádjána muhtun áiggi ovdal go Unicode lea ollásit lávdan. Danne sáhttet ain šaddat čuolmmat sámi čálamearkačohkiiguin, erenoamážit boares datamateriála ja boares prográmmaid hárrái.</p>
    <p>IT-suorgi ja prográmmagálvoindustriija ráđđejit eanaš priváhta oassádallit. Danne sáhttá stáhta váldosaččat rollas bokte márkanoassádallin váikkuhit ja hoahpuhit gárgedusa mii dahká vejolažžan čállit ja sáddet sámi čálamearkkaid dihtoriin. Lassin sáhttet stádalaš orgánat fuolahit ahte sámi čála sáhttá geavahuvvot stáda iežas orgánaid luhtte.</p>
    <p>Sámi čálamearkačohkiid geavaheapmái láhčin sáhttá maiddái leat miellaguoddogažaldat. Danne lea dárbbašlaš dahkat stádalaš etáhtaid dihtomielalažžan das ahte stáhta lea geatnegahttojuvvon báikenammalága mielde geavahit sámi sierramearkkaid adreassaregistariin. Unicode lávddu geažil eai leat šat teknihkalaš hehttehusat dasa ahte dát sáhttá dáhpáhuvvat. Stádalaš etáhtat berrejit danne ávžojuvvot dahkat sámi sierramearkkaid geavaheami ollásit vejolažžan, maiddái lassin dasa maid láhka skihkke.</p>
    <p>Čuolmmat mat čatnasit sámi čálamearkkaide ja IT:i leat oktasaččat Norgii, Ruŧŧii ja Supmii. Danne lea lunddolaš ahte davviriikkalaš eiseválddit barget ovttas hástalusaid hárrái. Juos buot davviriikkat čađahit standárdiserenbarggu ja bidjet doibmii sisaoastingáibádusaid Unicode birra, de arvvosmahtášii dát dihtorsuorggi doibmiibidjat vuođđolávddiid mat siskkildit sámi čálamearkkaid.</p>
    <p>Ain dárbbašuvvojit standárdiseremat 8-bits čálamearkačohkiid hárrái. Bargojoavku doarju álgagiid mat leat dahkkojuvvon ruoŧa bealde.</p>
    <p>Bargojoavku doarju maiddái álgagiid mat leat dahkkojuvvon boallobeavdečovdosiid standárdiserema hárrái sámegiela várás.</p>
    <p>Lea maiddái dárbbašlaš doallat dialoga Norgga Standárdiserenlihtuin gažaldagaid hárrái mat leat váldojuvvon ovdan. Dát lea sihke Sámedikki ja guoskevaš departemeanttaid ovddasvástádus.</p>
    <p>9 Bargojoavkku neavvagat</p>
    <p>Departemeanttat fertejit dahkat vuolit etáhtaid dihtomielalažžan das</p>
    <p>ahte fertejit doibmiibidjat vuogádagaid mat vuođđuduvvet Unicode:i.</p>
    <p>Stádalaš sisaoastinšiehtadusat prográmmaháhkkiiguin fertejit sisdoallat</p>
    <p>gáibádusaid ahte visot prográmmagálvu galgá doarjut Unicode – juogo hágadettiin dahje dihto áigebaji sisa.</p>
    <p>Departemeanttat ja vuolit etáhtat fertejit ođasmahttit iežaset prográm</p>
    <p>magálvvu vai ovdanbuktin ja áššegieđahallan šaddá vejolažžan sámegillii, sihke interneahtas ja deaddiluvvon publikašuvnnain.</p>
    <p>Sámediggi ovttasbarggus Gielda- ja guovlodepartemeanttain čuovvola</p>
    <p>gažaldaga 8-bits čálamearkačohkiid ja boallobeavdečovdosiid standárdiseremis davviriikkalaččat dahkan álgagiid hárrái ja Norgga Standárdiserenlihtu hárrái.</p>
  </body>
</document>
