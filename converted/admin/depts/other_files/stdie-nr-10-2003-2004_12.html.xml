<document xml:lang="sme" id="no_id"><header><title>St.die nr. 11 (2004-2005)</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2003</year><place>http://www.regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-.html?id=461192</place><publChannel><publication><publisher>Arbeids- og inkluderingsdepartementet</publisher></publication></publChannel><wordcount>112</wordcount><conversion_status type="standard"/><availability><free/></availability><multilingual><language xml:lang="nob"/></multilingual><origFileName>1.html</origFileName><parallel_text xml:lang="nob" location="stdie-nr-10-2003-2004_12.html"/><metadata><uncomplete/></metadata><version>XSLtemplate  1.16 ; file-specific xsl  $Revision: 1.7 $; common.xsl  $Revision$; </version></header>
<body>
<p>12 Buhtadus oahppovahágahttojuvvon... - regjeringen.no</p>
<p>St.dieđ. nr. 10 (2003-2004)</p>
<p type="title">Sámedikke doaibma jagis 2002</p>
<p type="title">12 Buhtadus oahppovahágahttojuvvon sápmelaččaide</p>
<p>Sámediggi váldá jahkedieđáhusastis ovdan gažaldaga buhtadusa birra mii gullá Sámeálbmot fondda hálddašeapmái. Dát gažaldagat leat gieđahallojuvvon St.dieđáhusas nr. 10 (2002–2003) kap. 4.15. 2002’ jahkedieđáhusas dáhttu Sámediggi ráđđehusa ođđasis meannudit buhtadusášši.</p>
<p>Dađi bahábui leat ádjánan čielggadit vejolaš čovdosiid sápmelaččaide guđet leat massán oahpu. Dát lea ee. danne go maiddái eará joavkkut garrasit čuoččuhit alddiineaset leat rievtti oažžut iešguđetlágán buhtadusaid. Ráđđehus lea dál mearridan oppalaččat árvvoštallat movt dáid iešguđet joavkkuid gáibádusaid sáhtášii čorgadit ja dievaslaččat dustet. Dán árvvoštallama boađus šaddá 2. mailmmisoađi oahppovahágahttojuvvon sámiid gáibádusaid meannudeami vuođđun. Ráđđehus áigu deattuhit ahte dáid gáibádusaid erenoamáš vuođđu ii láhppo.</p>
</body></document>
