<document xml:lang="sme" id="no_id"><header><title/><genre code="admin"/><author><person firstname="Unto" lastname="Hämäläinen" sex="m" born="" nationality=""/></author><translator><person firstname="Irma" lastname="Laiti" sex="f" born="" nationality=""/></translator><translated_from xml:lang="fin"/><year>2000</year><place>Helsset</place><publChannel><publication><publisher>Oy Edita Ab</publisher></publication></publChannel><wordcount>1216</wordcount><conversion_status type="standard"/><availability><free/></availability><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.9 ; file-specific xsl  $Revision: 1.8 $; common.xsl  $Revision$; </version></header><body><p><em type="bold">MII VUOĐĐOLÁHKA LEA? </em></p>
<p>Vuođđoláhka lea buot láhkaásaheami ja almmolaš válddi geavaheami vuođđu. Dat sisttisdoallá njuolggadusaid stáhta ortnethámis, bajimuš stáhtaorgánaid gaskavuođain ja ovttaskas olbmo vuođđovuoigatvuođain. Mihkkige eará láhka ii oaččo leat ruossalassii vuođđolágain.</p>
<p><em type="bold">Ođđa vuođđoláhka </em><em type="bold">boahtá fápmui njukčamánu </em><em type="bold">1. beaivve 2000 </em></p>
<p>Ođđa vuođđolága vuođđun leat njeallje boares vuođđolága: ráđđehushápmi ja riikkabeaiveortnet sihke guokte ministtarvástu guoski vuođđolága. Lágat ásahuvvojedje iehčanasvuođa álgojagiin. Riikkabeaivvit leat rievdadan vuođđolágaid jagiid mielde, muhto vuođđolága váldoiešvuođat leat bisson seammán.</p>
<p>Vuođđolágas lea seilon boares ráđđehushámi váldoprin-sihppa: stáhtaváldi Suomas gullá álbmogii, man ovddastit riikkabeaivvit.</p>
<p><em type="bold">Suopma lea iehčanas dásseváldi </em><em type="bold">1 L O H K U </em></p>
<p>Vuođđolága álgui leat čállojuvvon stáhtaortnega vuođustusat ja bajimuš stáhtaorgánaid bargojuohku sihke vuoigatvuođariikaprinsihppa: almmolaš válddi geavaheapmi galgá álo vuođđuduvvat láhkii.</p>
<p>Mearridanváldi lea juhkkon riikkabeivviid, stáhtaráđi(ráđđehusa) ja dásseválddi presideantta gaskkas.</p>
<p>Riikkabeaivvit ásahit lágaid. Stáhtaráđđi gárve láhkaevt-tohusaid ja fuolaha riikkabeivviid mearrádusaid doibmiibidjamis. Stáhtaráđđi galgá návddašit riikkabeivviid luohttámuša. Presideanta dikšu sutnje ásahuvvon bargguid, mat laktásit erenomážit olgoriikkapolitihkai.</p>
<p>Sorjjasmeahttun duopmostuolut sihkkarastet, ahte lágatčuvvojit.</p>
<p><em type="bold">Dovdda vuođđovuoigatvuođaidat ! </em><em type="bold">2 L O H K U </em></p>
<p>Vuođđolágas leat dorvvastuvvon ovttaskas olbmo vuođđovuoigatvuođat: láhka galgá leat buohkaide seammá, sátni leat friija, sáhttá oskut dahje leat oskkotkeahttá, sáhttá čoahkkanit almmá lobi haga, sáhttá válljet ássanbáikkis ja johtalit friija.</p>
<p>Juohkehaččas 18 jagi deavdán olbmos lea jienastanvuoi-gatvuohta stáhta (riikkabeaive-, presideantta- ja EU-válggain) ja gielddaválggain.</p>
<p>Suopmelaččas lea vuoigatvuohta iežas gillii. Suoma- jaruoŧagiella leat Suoma riikkagielat, maid lea vuoigatvuohta geavahit eiseválddiiguin áššiid divššodettiin. Sápmelaččaid, románaid ja eará joavkkuid gielalaš vuoigatvuođat leat máinnašuvvon vuođđolágas.</p>
<p>Stáhta ja ássangielda galget dorvvastit olmmošárvosašeallima vuođustusaid dalle, go iežas návccat eai dasa reahke. Juohkehažžii galgá ordnet nuvttá vuođđooahpahusa.</p>
<p>Priváhtaeallima, gutni ja ruovttu suddje vuođđoláhka. Leavuoigatvuohta seailluhit suollemasvuođa: nuppi sádden sáni ii leat vuoigatvuohta lohkat dahje guldalit almmá lobi haga.</p>
<p>Vástu oktasaš birrasa seailumis gullá buohkaide - dan iisáhte vuordit dušše earáin!</p>
<p><em type="bold">Válggain válljejuvvojit 200 </em><em type="bold">riikkabeaiveáirasa </em><em type="bold">3 L O H K U </em></p>
<p>Evttohassan riikkabeaiveválggaide dohkke juohkehaš jietnavuoigadahtton olmmoš. Dušše presideanta, alla vuoigatvuođaeiseváldi ja soalddátvirggis bargi eai oaččo leat evttohassan. Riikkabeaiveválggain válljejuvvojit 200 riikkabeaiveáirasa daid evttohasaid joavkkus, geaid bellodagat ja jienasteaddjijoavkkut leat ásahan evttohassan.</p>
<p>Riikkabeaivvit dikšot bargguset čuovvovaš riikkabeaive-válggaid rádjai, mat dollojit jeavddalaččat njealji jagi gaskkaid. Presideanta sáhttá oaiveministara álgagis ja riikkabeaivejoavkkuid gullama maŋŋá mearridit ovdaláigge válggaid. Hárve - maŋimuš j. 1975 - riikkabeivviid badji bázii oanehabbon go dábálaččat.</p>
<p>Riikkabeaiveáirras galgá čuovvut vuođđolága. Eará njuolg-gadusat eai čana su. Riikkabeaiveáirasa ii oaččo eastit dikšumis barggu, ja riikkabeivviin sus lea vuoigatvuohta hállat buot áššiin, mat leat gieđahallamis. Juos riikkabeaiveáirras rihkku lága, son ráŋggáštuvvo seammaláhkai go earátge.</p>
<p><em type="bold">Riikkabeivviid čoahkkimat leat </em><em type="bold">almmolaččat </em><em type="bold">4 L O H K U </em></p>
<p>Riikkabeaivvit dahket mearrádusaid dievasčoahkkimis, man jođiha ságajođiheaddji dahje várreságajođiheaddji. Mearrádusdahkamii ožžot oassálastit buot riikkabeaiveáirasat. Dievasčoahkkimat leat almmolaččat. Daid sáhttá čuovvut čoahkkinsále lovttain ja dieđihangaskomiin. Maiddái riikkabeivviid čoahkkimiid beavdegirjjit leat almmolaččat. Riikkabeivviid dievasčoahkkimis ožžot hállat riikkabeaiveáirasat ja ministarat. Vuoigatvuođaáššealmmái ja vuoigatvuođakánsler sáhttiba maiddái hállat, juos sudno áššit gieđahallojit.</p>
<p>Riikkabeivviin ášši boahtá gieđahallamii juogo ráđđehusaevttohusas dahje riikkabeaiveáirasa álgagis. Ovdal mearrádusa buot evttohusat ja álgagat gieđahallojit váljagottiin. Dat leat riikkabeivviid siskkáldas gárvenorgánat, maid bargu ii leat almmolaš, ovdalgo váljagoddi almmustahttá smiehttamuša. Uhcimustá guoktelogi riikkabeaiveáirasa ožžot dahkat stáhtaráđđái luohttámušgažaldaga. Ráđđehusa vástádusas gevvon ságastallama maŋŋá riikkabeaivvit jienastit das, návddašago ráđđehus riikkabeivviid luohttámuša. Riikkabeaiveáirras sáhttá guođđit ministarai vástidanláhkai njálmmálaš dahje girjjálaš gažaldaga.</p>
<p><em type="bold">Álbmot vállje presideantta - </em><em type="bold">riikkabeaivvit válljejit oaiveministara </em><em type="bold">5 L O H K U </em></p>
<p>Dásseválddi presideanta válljejuvvo njuolggo válggain. Evttohas galgá leat jietnavuoigadahtton eatnamis riegádan Suoma riikkavuloš.</p>
<p>Válgga vuosttas jienasteapmái oassálastet bellodagaid jajienasteaddjijoavkkuid ásahan evttohasat. Juos oktage evttohasain ii oaččo badjel beali addojuvvon jienain, ordnejuvvo nubbi jienasteapmi. Das leat evttohassan dušše guokte vuosttas jienasteamis eanemus jienaid ožžon evttohasa. Eanet jienaid ožžon evttohas válljejuvvo presideantan.</p>
<p>Presideantta virgebadji bistá guhtta jagi. Seamma olbmosáhttá válljet dušše guovtte maŋŋálas badjái, 12 jahkái.</p>
<p>Presideanta dahká eanaš mearrádusain stáhtaráđi evtto-husa mielde. Stáhtaráđđi galgá návddašit riikkabeivviid luohttámuša. Riikkabeaiveválggaid maŋŋá bellodatjoavkkut ráđđádallet ja sohpet ođđa ráđđehusa ráhkadeamis. Riikkabeaivvit válljejit oaiveministara, gean presideanta nammada. Eará ministaraid presideanta nammada oaiveministara evttohusa mielde.</p>
<p>Oaiveministtar jođiha stáhtaráđi barggu. Dehaleamosáššiin, nugo láhkaevttohusain ja bušeahttaevttohusas, mearriduvvo ráđđehusa čoahkkimis. Juohkehaš ministtar fuolaha iežas suorggi evttohusaid gárvemis ja vástida maiddái riikkabeivviid dahkan mearrádusaid doibmiibidjamis.</p>
<p><em type="bold">Riikkabeaivvit ásahit lágaid </em><em type="bold">6 L O H K U </em></p>
<p>Riikkabeivviid dehaleamos bargun lea ásahit lágaid. Ođđa láhka ásahuvvo dahje boares láhka rievdaduvvo ráđđehusa evttohusas dahje riikkabeaiveáirasa álgagis. Riikkabeivviin láhkaevttohus dahje álgga manná sáttaságastallama maŋŋá váljagotti gieđahallamii. Váljagottis ášši guorahallo vuđolaččat ja áššedovdit celket iežaset oaiviliid.</p>
<p>Váljagoddi gárve smiehttamuša, ja evttohus máhccá riik-kabeivviid dievasčoahkkimii vuosttas gieđahallamii. Dop-pe lea oktasašságastallan, man áigge riikkabeaivvit sáhttet sáddet evttohusa stuorra váljagotti gieđahallamii. Vuđolut gieđahallamis mearriduvvo láhkaevttohusa sisdoalus. Nuppi gieđahallamis riikkabeaivvit dohkkehit dahje hilgot evttohusa. Dohkkehuvvon láhka addojuvvo presidentii nannenláhkai. Juos son ii nanne dan golmma mánotbaji siste, láhka máhccá riikkabeivviide. Juos riikkabeaivvit bissot oaivilis, láhka boahtá fápmui almmá presideantta nannema haga. Vuođđolága rievdadeapmi dáhpáhuvvá seammaláhkai nuppi gieđahallama loahpa rádjai, goas riikkabeaivvit šluhttejit dan čuovvovaš riikkabeaiveválggaid badjel. Ođđa riikkabeivviid jienasteamis guokte goalmmátoassi áirasiin galgá guottihit nuppástusa. Vuođđolága sáhttá rievdadit ovttage riikkabeivviin, juos nuppástus celkojuvvo hohpolažžan viđa guđátoasi eanetloguin.</p>
<p>Dásseválddi presideanta, stáhtaráđđi dahje ministeriijasáhttet addit ásahusaid riikkabeivviid addán lága vuođul.</p>
<p><em type="bold">Riikkabeaivvit mearridit stáhta váriin </em><em type="bold">7 L O H K U </em></p>
<p>Stáhtaráđđi galgá gárvet riikkabeivviide evttohusa čuovvovaš jagi bušeahttan. Riikkabeivviid ruhtaváljagoddi gieđahallá dárkilit bušeahta ja riikkabeaiveáirasiid bušehttii dahkan álgagiid.</p>
<p>Riikkabeaivvit mearridit bušeahta sisdoalus. Dan boa-đuide galgá merket earret eará vearuid ja mávssuid, mat berrojuvvojit stáhtai. Vearuin mearriduvvo lágain. Goluide bohtet dat riikkavuložiidda addojuvvon doarjagat ja bálvalusat, maid riikkabeaivvit dohkkehit.</p>
<p>Riikkabeaivvit mearridit maiddái stáhta opmodaga javelggiid dikšumis. Riikkabeaivvit gohcet Suoma Báŋkku ja álbmotealáhatlágádusa doaimma.</p>
<p>Stáhta ruhtageavaheami gohcet stáhtaruhtadoallodárkkis-teaddjit ja stáhtaekonomiija gohcinlágádus.</p>
<p><em type="bold">Presideanta ja stáhtaráđđi jođihit </em><em type="bold">olgoriikkapolitihka </em><em type="bold">8 L O H K U </em></p>
<p>Suoma olgoriikkapolitihka jođiha dásseválddi presideanta ovttasdoaibmamin stáhtaráđiin. Presideanta ja olgoriikkapolitihkas vástideaddji ministarat ságastallet dehaleamos mearrádusain ráđđehusa olgoriikka- ja dorvvolašvuođapolitihkalaš váljagottis.</p>
<p>Riikkabeaivvit dohkkehit dehaleamos riikkaidgaskasašsoahpamušaid.</p>
<p>Suopma searvvai Eurohpa uniovnna lahttun j. 1995.</p>
<p>Stáhtaráđđi jođiha ráhkkaneami uniovnna mearrádusdahkamii ja fuolaha uniovnnas dahkkon mearrádusaid doibmiibidjamis.</p>
<p>Stáhtaráđđi galgá addit riikkabeivviide dieđuid áššiin,mat gieđahallojit uniovnnas. Riikkabeaivvit sáhttet rávvet uniovnna čoahkkimiidda oassálasti ministaraid EU:a olis.</p>
<p><em type="bold">Duopmostuolut leat sorjjasmeahttumat </em><em type="bold">9 L O H K U </em></p>
<p>Vuođđolága mielde duopmoválddi geavahit sorjjasmeahttun duopmostuolut.</p>
<p>Dásseválddi presideanta nammada duopmáriid. Vuosttas riektedássi lea gearretriekti, dan mearrádusassáhttá váidalit hoavvariektái. Bajimuš duopmoválddi riidoja rihkusáššiin geavaha alimus riekti.</p>
<p>Hálddahusáššit gieđahallojit hálddahusrievttis ja alimushálddahusrievttis. Dasa lassin leat riikkariekti ja muhtin sierraduopmostuolut.</p>
<p><em type="bold">Eiseválddit galget čuovvut lága </em><em type="bold">1 0 L O H K U </em></p>
<p>Stáhtaráđi vuoigatvuođakánsler ja riikkabeivviid vuoigatvuođaáššealmmái gohciba presideantta, ráđđehusa ja duopmostuoluid sihke stáhta ja gielddaid doaimma lágalašvuođa. Guktot čuovvuba maiddái vuođđovuoigatvuođaid ja olmmošvuoigatvuođaid ollašuvvama.</p>
<p><em type="bold">Gielddain lea iešráđđen </em><em type="bold">1 1 L O H K U </em></p>
<p>Gielddaide lea vuođđolágas dorvvastuvvon iešráđđen. Gielddain lea vearuhusvuoigatvuohta. Stáhta sáhttá ásahit lágain gielddaide bargguid.</p>
<p>Ålándai lea dorvvastuvvon iešráđđen. Sápmelaččain lea ruovttuguovllus kulturiešráđđen. Stáhta virggiide galgá nammadit dohkálašvuođa mielde.</p>
<p>Presideanta nammada stáhta alimus virgeolbmuid.</p>
<p><em type="bold">Juohkehaččas lea geatnegasvuohta </em><em type="bold">bealuštit Suoma </em><em type="bold">1 2 L O H K U </em></p>
<p>Juohkehaš suopmelaččas lea geatnegasvuohta bealuštit Suoma heahtedili áigge.</p>
<p>Presideanta lea bealuštusfámuid njunušoaivámuš ja nam-mada offisearaid.</p>
<p>Presideanta mearrida ráđđehusa evttohusa mielde bealuš-tusfámuid mobiliseremis.</p>
<p>Soađis ja ráfis presideanta mearrida riikkabeivviid mieh-tamiin.■ Ođđa vuođđoláhka dohkkehuvvui guovtte maŋŋálas riikkabeivviin stuorra eanetloguin. Ovdal mearrádusaid bargama dahkkui jagiid bistán fuolalaš gárvenbargu.■ Vuođđolága mielde stáhtaváldi gullá álbmogii. Álbmotváldái gullá ovttaskas olbmo vuoigatvuohta váikkuhit oktasaš mearrádusaid dahkamii. Vuođđolágas leat dorvvastuvvon ovttaskas olbmo vuođđovuoigatvuođat.■ Vuođđoláhka deattuha Suoma politihkalaš ortnega parlamentáralaš iešvuođaid ja riikkabeivviid sajádaga bajimuš stáhtaorgánan. Stáhtaráđđi galgá návddašit riikkabeivviid luohttámuša. Dásseválddi presideanta dahká mearrádusa stáhtaráđi gárvema ja mearrádusevttohusa mielde.■ Riikkabeaivvit válljejit oaiveministara, gean presideanta nammada. Eará ministaraid presideanta nammada oaiveministara evttohusa mielde.■ Dásseválddi presideanta jođiha Suoma olgoriikkapolitihka ovttasdoaibmamin stáhtaráđiin. Presideantta doaibma maiddái olgoriikkapolitihkas vuođđuduvvá stáhtaráđi gárvemii ja doarjagii.■ Vuođđolága mielde Suopma oassálastá riikkaidgaskasaš oktasašbargui ráfi ja olmmošvuoigatvuođaid dorvvasteami dihte.</p>
</body></document>
