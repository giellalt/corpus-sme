<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>309</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://www.regjeringen.no/upload/KUD/Medier/Ulovlig_fildeling/Referasajoavku_lobihis_fiilajuogadeami_birra_Mandat_samisk.pdf</origFileName><parallel_text xml:lang="nob" location="mandat.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">REFERÁSAJOAVKU LOBIHIS FIILAJUOGADEAMI BIRRA</em> <em type="bold">Bargomearrádus </em> </p>
<p>Ráđđehusa politihka vuođus áigodahkii 2009-2013 (Soria Moria II) siiddus 62 čuožžu ee. ahte</p>
<p>“Ráđđehus áigu [...] geahčadit mo dahkkivuoigatvuohta, dáiddáriid sisaboađut ja vuoigatvuođat</p>
<p>sáhttet sihkkarastojuvvot go dáidda ja kultuvra gilvojuvvojit digitálalaččat.” Dahkkivuoigatvuođalaččat suodjaluvvon materiála lobihis fiilajuogadeapmi, nugo musihkka, filmmat, dihtorspealut, girjjit ja jietnagirjjit, leat dađistaga lassáneaddji áitta dahkkivuoigatvuođalaččaid vejolašvuhtii dinet ruđaid iežaset dáiddabargguin. Seammás sáhttá dahkkivuoigatvuođa hálddašeapmi Interneahtas dagahit hástalusaid mat čatnasit geavaheaddjiid persovdnasuodjaleapmái ja riektesihkkarvuhtii.</p>
<p>Ođđa teknologiija ja ođđa geavaheaddjiminstarat leat addán mearkkašahtti buoret rámmaeavttuid</p>
<p>gaskkustit ja viidáseappot geavahit digitála sisdoalu. Hástalus lea gávdnat čovdosiid mat fuolahit sihke dahkkivuoigatvuođalaččaid ja geavaheaddjiid, mat váikkuhit dasa ahte lobálaš bálvalusat eambbo geavahuvvojit, ja dasa ahte lobihis geavaheapmi ráddjejuvvo.</p>
<p>Čuvgen dihtii dáid čuolbmačilgehusaid lea Kulturdepartemeanta mearridan vuođđudit</p>
<p>referánsajoavkku. Joavku galgá válljet vejolaš doaibmabijuid mat sáhttet ráddjet lobihis fiilajuogadeami ja seammás váikkuhit olbmuid geavahit lobálaš bálvalusaid. Lobihis fiilajuogademiin oaivvilduvvo vuoigatvuođalaččat suodjaluvvon materiála lásten ja lástemii guoski materiála Interneahtas dahkkivuoigatvuođalaččaid miehtama haga</p>
<p>Referánsajoavku galgá barggustis bajimus politihkalaš ulbmiliid vuođul sihkkarastit dáiddáriid sisaboađuid go lea sáhka dahkkivuoigatvuođalaččat suodjaluvvon materiála digitála</p>
<p>gilvimis. Riektenjuolggadusaid beaktilis hálddašeami lassin guovllus šaddet geavaheaddjiid beroštumit ja vuordámušat, dás maiddái lobálaš vejolašvuođat viidáseappot ovddidit digitála sisdoalu, persovdnasuodjaleami ja riektesihkkarvuođa, leat dehálaš bajimus deasttat. Seammá</p>
<p>gusto bevttolaš ja boahtteáigásaš elektrovnnalaš gulahallanbálvalusaide.</p>
<p>Joavku galgá doaibmat referánsan departemeantta bargui go dat lea ollislaččat</p>
<p>ođasmahttimin vuoigŋadaguslága. Referánsajoavku galgá erenoamážit árvvoštallat:</p>
<p>- Leat go dáláš dahkkivuoigatvuođaid rihkkumiid hálddašanvejolašvuođat Interneahtas</p>
<p>doarvái buorit ja árvalit vejolaš doaibmabijuid mat sáhttet buoridit vejolaš váilivuođaid. Joavku galgá dan oktavuođas geahčadit olles áigelinnjá iskandásis gitta formála rievttálaš prosessii.</p>
<p>- Vejolašvuođa váldit atnui <span type="quote">“litnásat”</span> vugiid ráddjen dihtii lobihis fiilajuogadeami. - Mo iešguđetlágan gávpemállet, dás maiddái máksinmállet ja fidnosuorggi doaibmiid</p>
<p>gaskavuođat, sáhttet váikkuhit lobihis fiilajuogadeami vuostá.</p>
<p>- Eará doaibmabijuid mat sáhttet ovddidit lobálaš gávppašeami kreatiivvalaš</p>
<p>(hutkkálaš) sisdoaluin Interneahtas.</p>
<p>Lobálaš lástema ja fiilajuogadeami ráját, gč. vuoigŋadaguslága § 12, eai galgga álgovuorus árvvoštallojuvvot.</p>
<p>Referánsajoavkku bargu galgá loahpahuvvot ovdal geassemánu 1. beaivvi 2010.</p>
</body></document>