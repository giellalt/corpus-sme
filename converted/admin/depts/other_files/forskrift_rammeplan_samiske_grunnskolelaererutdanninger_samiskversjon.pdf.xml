<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>1514</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/></multilingual><origFileName>http://www.regjeringen.no/pages/2275837/Forskrift_rammeplan_samiske_grunnskolelaererutdanninger_samiskversjon.pdf</origFileName><parallel_text xml:lang="nob" location="forskrift_rammeplan_samiske_grunnskolelaererutdanninger_norskversjon.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">Rámmaplána láhkaásahus Sámi allaskuvlla sámi vuođđoskuvlaoahpaheaddjeoahpuid </em>1.<em type="bold">–</em>7. dássái ja 5.<em type="bold">–</em>10. dássái<em type="bold">  </em></p>
<p xml:lang="nob"><em type="bold">§ 1 – DOAIBMAVIIDODAT JA ULBMIL  </em></p>
<p>Láhkaásahus gusto sámi vuođđoskuvlaoahpaheaddjeoahpuide maid Sámi allaskuvla lágida. Allaskuvla lea akkrediterejuvvon universitehtaid ja allaskuvllaid lága § 1-2 ja § 3-1 vuođul.</p>
<p>Sámi vuođđoskuvlaoahpaheaddjeoahppu lea ovttaárvosaš našunála vuođđoskuvlaoahpaheaddjeoahpuin.</p>
<p>Sámi vuođđoskuvlaoahpaheaddjeoahpu oahpahusgiellan lea sámegiella nu guhkás go lea vejolaš.</p>
<p>Sámi vuođđoskuvlaoahpaheaddjioahpu vuođđogeađgin lea sámekultuvra ja sámeservodat, mas sámi oahppanáddejumit ja oahpahusvuogit leat vuolggasadjin. Sámi vuođđoskuvlaoahpaheaddjeoahppu addá máŋggabealat máhtu sámi dilálašvuođain.</p>
<p>Láhkaásahus gusto Sámi allaskuvlla 4-jagáš vuođđoskuvlaoahpaheaddjeohppui. Láhkaásahus meroštallá sámi vuođđoskuvlaoahpaheaddjeoahpuid 1.–7. dási ja 5.–10. dási rámmaid.</p>
<p>Láhkaásahusa ulbmil lea sihkkarastit, ahte Sámi allaskuvla fállá integrerejuvvon, profešuvdnii ráhkkanahtti ja dutkanvuđđosaš vuođđoskuvlaoahpaheaddjeoahpuid main lea alla fágalaš kvalitehta. Oahput galget čuovvut Oahpahuslága ja vuođđooahpahussii gustovaš oahppoplánaid.</p>
<p>Sámi allaskuvla galgá lágidit integrerejuvvon vuođđoskuvlaoahpaheaddjeoahpuid, main lea ollisvuohta ja oktiigullevašvuohta teoriija- ja hárjehallanoahpuiguin, fágaiguin ja fágadidaktihkain ja fágaid gaskkas. Vuođđoskuvlaoahpaheaddjeoahput galget addit kandidáhtaide nana fágalaš ja didákttalaš máhtuid, gealbudahttit sin atnit ávkin dutkama oahpaheaddjeámmáhis ja ámmátlaš ovdáneamis jeavddalaččat. Oahpuid iešvuohtan lea lagas ovttasdoaibman profešuvdnasurggiiguin ja iešguđetlágan servodatdoibmiiguin. Oahput galget čatnat oahpaheaddjeámmáha historjjálaš kontekstii ja áigeguovdilis servodatperspektiivii, ja oahpahit kritihkalaččat reflekteret ja hukset profešuvdnaáddejumi. Sámi vuođđoskuvlaoahpaheaddjeoahppu galgá čatnat oahpaheaddjeámmáha sámi oktavuhtii ja álgoálbmotoktavuhtii.</p>
<p>Vuođđoskuvlaoahpaheaddjeoahput kvalifiserejit kandidáhtaid bastit oahpahit sámi dilálašvuođaid birra ja sii galget diehtit sámi mánáid oahppovuoigatvuođaid, mat albmanit oahpahuslágas ja vuođđooahpahussii gustovaš oahppoplánain.</p>
<p xml:lang="nob"><em type="bold">§ 2 OAHPPANJOKSOSAT </em></p>
<p>Sámi vuođđoskuvlaoahpaheaddjeoahput gealbudahttet oahpaheddjiid bargagoahtit ja čađahit hástaleaddji ja máŋggabealát ámmáha girjás ja rievdi servodagas. Oahppanjoksosat leat hábmejuvvon našunála kvalifiserenrámmaid vuođul.</p>
<p>Go kandidáhttá lea ollašuhttán vuođđoskuvlaoahpaheaddjeoahpu, de galgá son leat olahan oahppanjoksosiid mat čilgejuvvojit máhtu, gálggaid ja oppalaš gelbbolašvuođa vuođul. Dát leat vuođđun skuvlabarggus ja viidásut gelbbolašvuođaovdáneamis.</p>
<p><em type="bold">Oahppanjoksosat erenoamážit 1.–7. dási kandidáhtaide: </em></p>
<p>Kandidáhtas  lea fágalaš ja fágadidákttalaš máhttu sámegielas, matematihkas, dárogielas ja eará oahppofágain ja nana máhttu álgooahpahusas lea máhttu bargat vuođđogálggaiguin (ovdanbuktit njálmmálaččat, lohkat, ovdanbuktit čálalaččat, rehkenastit, geavahit digitála reaidduid) fágaid siskkobealde ja fágaid rastá, ja máhttá lágidit diliid, mat ovdánahttet 1.–7. dási ohppiide heivehuvvon oahpahusa  lea máhttu ollislaš oahppooalis, mas erenoamážit deattuhit sirdašumi mánáidgárddis skuvlii ja mánáidskuvladásis nuoraidskuvladássái</p>
<p><em type="bold">Oahppanjoksosat erenoamážit 5.–10. dási kandidáhtaide: </em></p>
<p>Kandidáhtas  lea nana fágalaš ja fágadidákttalaš máhttu sámegielas ja eará oahppofágain ja ráddjejuvvon fágaid diehto- ja máhttovuođuin lea máhttu bargat ja ovdánahttit vuođđogálggaid (ovdanbuktit njálmmálaččat, lohkat, ovdanbuktit čálalaččat, rehkenastit, geavahit digitála reaidduid) fágaid siskkobealde ja fágaid rastá, ja máhttá lágidit diliid, mat ovdánahttet 5.–10. dási ohppiide heivehuvvon oahpahusa  lea máhttu ollislaš oahppooalis, mas erenoamážit deattuhit sirdašumi mánáidskuvladásis nuoraidskuvladássái ja nuoraidskuvladásis joatkkaskuvlaoahpu dássái</p>
<p><em type="bold">Oktasaš oahppanjoksosat goappaš oahpuid kandidáhtaide: </em></p>
<p>Oahppanjoksosat biddjojit dán guovtti vuođđoskuvlaoahpaheaddjeoahpu fágaid sisdoaluid ja bargovugiid oktavuhtii.</p>
<p>MÁHTTU   Kandidáhtas -  lea máhttu skuvlla ja oahpaheaddjeámmáha iešvuođain, historjjás, ovdáneamis ja sajádagas sámi servodagas ja servodagas muđui, ja skuvlla ulbmila, árvovuođu, lágaid, gustovaš oahppoplánaid ja iešguđetlágan ohppiid vuoigatvuođaid birra   - lea máhttu oahppoplánabargguin ja skuvllas organisašuvdnan   - lea máhttu mánáid ja  nuoraid oahppamis, ovdáneamis ja oppalaščuvgejumis iešguđetlágan sosiála, máŋggakultuvrralaš ja máŋggagielalaš konteavsttain - lea máhttu luohkkájođiheamis ja luohkkábirrasis ja máhttá ovdánahttit buriid oktavuođaid ohppiiguin ja ohppiid gaskkas - lea máhttu máŋggalágan bargovugiin ja oahppanresurssain, ja máhttu bargovugiid, sisdoalu ja ohppiid oahppaneavttuid oktiigullevašvuođas - lea máhttu mánáid ja nuoraid bajásšaddanbirrasa, dásseárvvu ja identitehtabarggu birra  - lea máhttu mánáin, geat leat váttis diliin ja mánáid vuoigatvuođain našunála ja riikkaidgaskasaš perspektiivvas, riikkaidgaskasaš šiehtadusaid vuođul, álgoálbmotjulggaštusaid ja našunála lágaid vuođul - lea máhttu sámi, našunála ja riikkaidgaskasaš dutkan- ja ovddidanbargguin mat gusket oahpaheaddjeámmáhii - lea máhttu sámi árbevirolaš máhtus ovttaskas fágasurggiin - lea máhttu sámi mánáid ja nuoraid bajásšaddandilálašvuođaid hástalusain</p>
<p>GÁLGGAT Kandidáhtta - máhttá iešheanalaččat ja ovttas earáiguin plánet, čađahit ja reflekteret oahpaheami fágaid siskkobealde ja fágaid rastá, mas vuolggasadjin leat sámi árbevirolaš máhttu, dutkan- ja vásáhusvuđđosaš máhttu - máhttá lágidit dili ja láidestit buriid ja hutkás oahppanbirrasiid - máhttá lágidit dili estehtalaš attáldagaid ovdánahttimii, muosáhussii ja dovddiidussii - máhttá heivehit oahpaheami iešguđetlágan ohppiid dárbbuide ja movttiidahttit oahppanhálu, go čielgasit ovdanbuktá oahppanmihttomeriid, ja geavaha iešguđetlágan bargovugiid olahit ohppiid mihttomeriid - máhttá árvvoštallat ja duođaštit ohppiid oahppama ja ovdáneami oahppomihtuid ektui, rávvet nu ahte ovddida oahppama ja veahkehit ohppiid árvvoštallat iežaset oahppama  - máhttá kritihkalaččat reflekteret iežas ja skuvlla geavadiid go ovdánahttá oahpaheaddjerolla ja ámmátetihkalaš gažaldagaid - hálddaša njálmmálaš ja čálalaš sámegiela, máhttá ámmátlaš giellageavaheami ja máhttá oahpahit sámegillii iežas fágain. Hálddaša njálmmálaš ja čálalaš dárogiela, ja máhttá geavahit giela ámmátoktavuođain  - máh</p>
<p>OPPALAŠ GELBBOLAŠVUOHTA Kandidáhtta  - bastá oaččuhit ámmátlaš searvevuođa oahpaheddjiiguin nu, ahte ovdánahttá buori geavada ja ámmátetihkalaš geađgejuolggi - bastá oaččuhit ámmátlaš searvevuođa sámi oahpaheddjiiguin dainna ulbmiliin, ahte ovdánahttit buori geavada ja ámmátetihkalaš geađgejuolggi maiddái riikkarájiid rastá - bastá ovdánahttit demokratiijaáddejumi ja demokráhtalaš oassálastima ja bastá kritihkalaččat reflekteret sierra luohkkádásiid dárbbuid  - bastá nannet riikkaidgaskasaš ja máŋggakultuvrralaš áššiid skuvlla barggus - bastá fuobmát iežas oahppan- ja gelbbolašvuođadárbbuid oahpaheaddjeámmáhis  - lea háhkan nuppástuhttin- ja ovddidangelbbolašvuođa, mainna bastá dustet skuvlla hástalusaid boahttevuođas - bastá nannet sámi, álgoálbmot ja riikkaidgaskasaš skuvladoaimmaid - bastá doarjut sámi mánáid ja nuoraid ovdáneami ja identitehtahuksema</p>
<p xml:lang="nob"><em type="bold">§ 3 SIERRANAHTTI VUOĐĐOSKUVLAOAHPAHEADDJEOAHPU STRUKTUVRA  </em></p>
<p><em type="bold">(1) Spesialiserema ja fágalaš ovttasteami gáibádusat </em></p>
<p><em type="italic">Vuođđoskuvlaoahpaheaddjeoahput leat spesialiserejuvvon skuvlla ahkeluohkáide, ja gealbudahttet oahpahit jogo 1.</em> –<em type="italic">7. dásis dahje 5.</em> –<em type="italic"> 10.dásis. Oahput lágiduvvojit guovtti čielgasit meroštallojuvvon ja sierranas vuođđoskuvlaoahpaheaddjeoahppun vugiiguin, mat sihkkarastet progrešuvnna ollislaš profešuvdnaoahpus.    </em></p>
<p>Njealjijagáš 1.–7. dási oahpaheaddjeoahppu<em type="bold"> </em>doallá sisttis dábálaččat unnimusat njeallje oahpahusfága, main unnimusat okta fága lea 60 oahppočuoggá ja eará fágat leat unnimusat 30 oahppočuoggá. <em type="italic">Váldodeaddu galgá leat álgooahpahusas.</em> Okta oahpahusfága 4. oahppojagis sáhttá buhttet ovtta 30. čuoggá skuvlarelevánta fága. Jus joatká masteroahpuin 3. oahppojagi maŋŋá, de masteroahpu vuosttaš jahki buhtte vuođđoskuvlaoahpaheaddjeoahpu 4. oahppojagi fágaid. <em type="italic">   </em></p>
<p><em type="bold"> </em>Njealjijagáš 5.-10. dási oahpaheaddjeoahppu doallá sisttis dábálaččat unnimusat golbma </p>
<p>oahpahusfága, juohke fága lea 60 oahppočuoggá. Váldodeaddu lea fágalaš čiekŋudeamis. Ovtta oahpahusfága 4. oahppojagis sáhttá buhttet ovttain oahpahusfágain ja ovttain skuvlarelevánta fágain, main goappásge leat 30 oahppočuoggá, nubbi vejolašvuohta lea guokte oahpahusfága, main goappásge leat 30 oahppočuoggá. Jus joatká masteroahpuin 3. oahppojagi maŋŋá, de masteroahpu vuosttaš jahki buhtte vuođđoskuvlaoahpaheaddjeoahpu 4. oahppojagi fágaid.</p>
<p><em type="bold">Geatnegahtton fágat, fágaid ja hárjehallanoahpahusa viidodat </em></p>
<p>Goappaš oahput galget doallat sisttis bagadallojuvvon, árvvoštallojuvvon ja  molsašuddi hárjehallanoahpu buot oahppojagiin. Hárjehallanoahppu lea integrerejuvvon oassin buot oahppofágain. Hárjehallanoahpu viidodat lea unnimusat 100 beaivvi njealji jagis; unnimusat 80 beaivvi golmma vuosttaš oahppojagi, unnimusat 20 beaivvi maŋemus oahppojagi. Hárjehallanoahppu čađahuvvo vuođđoskuvllas ja juhkkojuvvo sihke vuolit ja alit ahkeluohkáide dan oahpposuorggis, masa oahppu gealbudahttá. Hárjehallanoahpus galgá leat progrešuvdna ja heivehuvvot studeanttaid válljenfágaide buot oahppojagiin ja čadnojuvvot iešguđetlágan skuvladoaimmaide. Hárjehallanoahpu lágideapmi berre speadjalastit miehtásámi perspektiivvaid.</p>
<p>Buot oahpahusfágain galgá leat fágadidaktihkka ja galget leat profešuvdnii ráhkkanahtti oahpaheaddjeoahppofágat. Buot oahpahusfágain, skuvlarelevánta fágain ja fáddájoavkkuin galgá dutkan leat vuođđun ja čanastuvvot dutkanaktiivvalaš fágabirrasiidda.</p>
<p>Bachelorbargu lea geatnegahtton goalmmát oahppojagi. <em type="italic">Barggu viidodat lea 15 </em></p>
<p><em type="italic">oahppočuoggá pedagogihka ja oahppimáhtu oahppoollisvuođas. Dieđateoriija ja metodat galget čadnojuvvot bachelor</em> <em type="italic">Bachelorbargu galgá leat profešuvdnii gullevaš ja temáhtalaččat čatnasit pedagogihkkii ja oahppimáhttui ja/dahje eará fágaide.  Barggus berre leat sámi perspektiiva dahje álgoálbmotperspektiiva. </em></p>
<p><em type="bold">Vuođđoskuvlaoahpaheaddjeoahpu 1.</em>–<em type="bold">7. dásis</em> leat geatnegahtton fágan pedagogihkka ja </p>
<p>oahppimáhttu 60 oahppočuoggá, matematihkka 30 oahppočuoggá, sámegiella 30 oahppočuoggá ja dárogiella 30 oahppočuoggá.<em type="bold">  </em></p>
<p><em type="bold">Vuođđoskuvlaoahpaheaddjeoahpu 5.</em>–<em type="bold">10. dásis</em> leat geatnegahtton fágan pedagogihkka ja </p>
<p>oahppimáhttu 60 oahppočuoggá. Ii oktage oahpahusfága leat geatnegahtton. Sámi allaskuvla galgá lágidit dili, vai studeanttat besset váldit riikkaidgaskasaš lohkanbaji 4-jagáš vuođđoskuvlaoahpaheaddjeoahpus.</p>
<p><em type="bold">(2) Oahpuid lágideapmi </em></p>
<p><em type="bold">Vuođđoskuvlaoahpaheaddjeoahpu 1.</em>–<em type="bold">7. dássi: </em></p>
<p>1.–3 . oahppojahki: Hárjehallanoahppu Pedagogihkka ja oahppimáhttu 60 oahppočuoggá Sámegiella 30 oahppočuoggá Dárogiella 30 oahppočuoggá Matematihkka 30 oahppočuoggá Oahpahusfága 60 oahppočuoggá</p>
<p>4. oahppojahki: Hárjehallanoahppu Oahpahusfága 60 oahppočuoggá, vejolaččat guokte fága goabbáge 30 oahppočuoggá, main nubbi sáhttá leat 30 oahppočuoggá skuvlarelevánta fága.</p>
<p><em type="bold">Vuođđoskuvlaoahpaheaddjeoahpu</em> <em type="bold">5.</em>–<em type="bold">10. dássi: </em></p>
<p>1.–3. oahppojahki: Hárjehallanoahppu Pedagogihkka ja oahppimáhttu 60 oahppočuoggá (juhkkojuvvo dábálaččat 15 oahppočuoggái guovtti vuosttaš oahppojahkái ja 30 oahppočuoggái goalmmát oahppojahkái)  Oahpahusfága I 60 oahppočuoggá Oahpahusfága II 60 oahppočuoggá</p>
<p>4. oahppojahki: Hárjehallanoahppu Oahpahusfága III 60 oahppočuoggá, vejolaččat guokte fága goabbáge 30 oahppočuoggá, main nubbi sáhttá leat 30 oahppočuoggá skuvlarelevánta fága.</p>
<p xml:lang="nob"><em type="bold">§ 4  NAŠUNÁLA NJUOLGGADUSAT, PROGRÁMMAPLÁNAT JA INDIKÁHTORAT  </em></p>
<p>Vuođđoskuvlaoahpaheaddjeoahpuid fágaide ráhkaduvvojit našunála njuolggadusat ja indikáhtorat, mat meroštallet vuođđoskuvlaoahpaheaddjeoahpuid, main lea alla kvalitehta. Láhkaásahusa, našunála ja sámi njuolggadusaid vuođul, galgá Sámi allaskuvla ráhkadit prográmmaplánaid sámi vuođđoskuvlaoahpaheaddjeoahpuide. Prográmmaplánat mearridit fágalaš sisdoalu, hárjehallanoahpu, organiserema, bargovugiid ja árvvoštallanortnegiid. Institušuvnna stivra dohkkeha prográmmaplána.</p>
<p xml:lang="nob"><em type="bold">§ 5  FRIDDJENMEARRÁDUSAT   </em></p>
<p>Eksámen dahje geahččaleapmi, mii ii leat čađahuvvon vuođđoskuvlaoahpu oassin, sáhttá leat vuođđun friddjet eksámenis, geahča universitehta- ja allaskuvlalága § 3-5.  Oahppu mii sáhttá leat friddjema vuođđun, galgá leat jogo fága, mii vástida skuvlafága dahje fága mas lea relevánsa vuođđoskuvlla oahpaheaddjebargui, geahča § 1, ja berre fátmmastit fágadidaktihka ja hárjehallanoahpu. Studeanta galgá maiddái sáhttit duođaštit sámegielat gelbbolašvuođa fágas.</p>
<p>Vuođđoskuvlaoahpaheaddjeoahpu 1.–7. dásis sáhttá friddjet, nuppi dáin guovtti dárogiela suopmana geahččaleamis daid studeanttaid, geain eatnigiellan lea sámegiella, kveanagiella, dárogiela seavagiella dahje eará unnitlogugiella ja geat eai leat árvvoštallojuvvon goappaš dárogielain joatkkaskuvlaoahpus.</p>
<p>Seamma ládje gustojit friddjenmearrádusat vuođđoskuvlaoahpaheaddjeoahpu 5.–10. dási studeanttaide, geat eai vállje dárogiela fágačoakkáhussii. Seammá gusto maiddái olgoriikastudeanttaide, geain ii leat Norgga joatkkaskuvlaoahppu. Studeanttaide, geain dárogiella lea 5.–10. dási vuođđoskuvlaoahpaheaddjeoahpus, eai gusto friddjenmearrádusat dárogiela suopmaniid geahččaleamis. Friddjen galgá merkejuvvot oahppoduođaštussii.</p>
<p xml:lang="nob"><em type="bold">§ 6  FÁPMUIBOAHTIN JA GASKABODDOSAŠ NJUOLGGADUSAT  </em></p>
<p>Láhkaásahus lea fámus njukčamánu 1. beaivvi 2010 rájes ja gusto 2010-2011 oahppojagi sisaváldimii.</p>
<p><em type="bold">Studeanttain, geat čuvvot ovddeš rámmaplánaid, lea vuoigatvuohta váldit eksámena dáid vuođul gitta juovlamánu 31. beaivái 2015. Dán dáhtona rájes ii leat šat fámus juovlamánu 13. beaivvi 2005 addojuvvon dábálášoahpaheaddjeoahpu rámmaplána láhkaásahus. </em></p>
</body></document>