<document xml:lang="sme" id="no_id">
  <header>
    <title> 
DAVVIRIIKKALAŠ SÁMI GIELLABÁLKKAŠUMI - GOLLEGIELA
</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>266</wordcount>
    <conversion_status type="standard"/>
    <availability>
      <free/>
    </availability>
    <multilingual>
      <language xml:lang="nob"/>
    </multilingual>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.8 $; common.xsl  $Revision: 154948 $; </version>
  </header>
  <body>
    <p xml:lang="nob">DAVVIRIIKKALAŠ SÁMI GIELLABÁLKKAŠUMI - GOLLEGIELA </p>
    <p xml:lang="nob">- NJUOLGGADUSAT </p>
    <p>§ 1 Ásaheapmi </p>
    <p>Davviriikkalaš sámi giellabálkkašumi leat sámi gažaldagaid ministarat ja</p>
    <p>Norgga, Ruota ja Suoma sámediggepresideanttat ásahan. Giellabálkkašumi</p>
    <p>namma lea Davviriikkalaš sámi giellabálkkašupmi - Gollegiella.</p>
    <p>Bálkkašupmi geigejuvvo juohke nuppi jagi 2004 rájes.</p>
    <p>§ 2 Ulbmil </p>
    <p>Giellabálkkašupmi galgá veahkehit doarjut, ovddidit ja gáhttet sámegiela</p>
    <p>Norggas, Ruotas, Suomas ja Ruoššas.</p>
    <p>§ 3 Bálkkašumi oažžu </p>
    <p>Giellabálkkašupmi galgá juhkkojuvvot ovttaskas olbmui dahje</p>
    <p>organisašuvdnii gii erenoamáš indduin lea rahčan doarjut, ovddidit dahje</p>
    <p>gáhttet sámegiela.</p>
    <p>Giellabálkkašumi juohkimis lohkkojuvvo ánsun áŋgiruššan máŋgga</p>
    <p>sierralágan doaibmasuorggis.</p>
    <p>Eanet bálkkašumi oažžut sáhttet juogadit bálkkašumi ruhtasumi.</p>
    <p>§ 4 Bálkkašumi ruhtasturrodat </p>
    <p>Giellabálkkašupmi lea oktiibuot 12 500 EURO.</p>
    <p>Bálkkašumi oažžu ferte ieš gozihit vejolaš vearromáksima.</p>
    <p>§ 5 Árvvoštallanlávdegoddi </p>
    <p>Bálkkašumi várás nammaduvvo árvvoštallanlávdegoddi mii vállje</p>
    <p>bálkkašumi oažžu.</p>
    <p>Árvvoštallanlávdegottis leat oktiibuot čieža lahtu. Sámi Parlamentáralaš</p>
    <p>Ráđđi vállje njeallje lahtu. Juohke davviriikka sámeministara kantuvra vállje</p>
    <p>iežas lahtu. Árvvoštallanlávdegoddi berre erenoamáš bures dovdat sámi</p>
    <p>giela ja giellabarggu ja maiddái sámi kultuvrra ja servodateallima. Dat riika</p>
    <p>gos bálkkašumi geigendoalut galget leat, gohčču vuosttaš čoahkkimii ja</p>
    <p>doaibmá čállingoddin.</p>
    <p>Árvvoštallanlávdegoddi vállje ovdaolbmo.</p>
    <p>Árvvoštallanlávdegoddi nammaduvvo juohke njealját jagi.</p>
    <p>§ 6 Almmuhea pmi </p>
    <p>Árvvoštallanlávdegoddi almmuha heivvolaš vuogi mielde Davviriikkalaš</p>
    <p>sámi giellabálkkašumi - Gollegiela - nu ahte juohkehaš sáhttá evttohit</p>
    <p>evttohasaid.</p>
    <p>§ 7 Bálkkašumi geigen </p>
    <p>Bálkkašupmi geigejuvvo sámeministariid ja sámediggepresideanttaid</p>
    <p>oktasaš čoahkkimis árvvoštallanlávdegotti čálalaš ákkastallama vuođul.</p>
    <p>§ 8 Ruhtadeapmi </p>
    <p>Norgga, Ruota ja Suoma ráđđehusat juolludit bálkkašumi ruhtasumi ja</p>
    <p>buhtadit bálkkašumi hálddašangoluid. Norga juolluda dáid ruđaid 2004 ja</p>
    <p>2006, Suopma 2008 ja Ruotta 2010. Dan ma..il ruhtadit Norga, Suopma ja</p>
    <p>Ruotta bálkkašumi dien vuorroortnega mielde.</p>
    <p>§ 9 Njuolggadusaid rievdadeapmi </p>
    <p>Dáid njuolggadusaid, ja vel bálkkašumi ruhtasturrodaga, sáhttet Norgga,</p>
    <p>Ruota ja Suoma sámeministarat ja sámediggepresideanttat rievdadit.</p>
  </body>
</document>
