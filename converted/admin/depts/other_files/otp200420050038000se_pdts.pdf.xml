<document xml:lang="sme" id="no_id"><header><title>Od.prp. nr. 38 (2004–2005)</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>1333</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://www.regjeringen.no/upload/kilde/000/otp/20042005/0038/se_/pdts/otp200420050038000se_pdts.pdf</origFileName><parallel_text xml:lang="nob" location="otp200420050038000dddpdfs.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Láhka Geassemánu 12. beaivvi 1987 nr. 56 lága</p>
<p>Sámedikki ja sámi vuoigatvuođaid hárráirievdadeami birra</p>
<p><em type="italic">Kultur- ja girkodepartemeantta juovlamánu 17. beaivvi 2004 árvalus, </em><em type="italic">dohkkehuvvon stáhtaráđis seamma beaivvi. </em><em type="italic">(Bondevika II ráđđehus) </em><em type="bold">1 </em></p>
<p><em type="bold">Láhkaárvalusa duogáš </em></p>
<p>Kultur- ja girkodepartemeanta ovddida dáinna proposišuvnnain láhkaárvalusa rievdadit <em type="italic">Geassemánu 12. b. 1987 lága nr. 56 Sámedikki ja sámi vuoigatvuođaid hárrái </em>(sámelága). Geassemánu 12. b. 1987 nr. 56 sámelága dálá § 3–1 nr. 1 čuodjá ná:<span type="quote">«Sámegiela hálddašanguovlluin oaivvilduvvo Kárášjoga, Guovdageainnu, Unjárgga, Porsáŋggu, Deanu ja Gáivuona gielddat.»</span> </p>
<p>Ođđajagimánu 28. b. 2004:s sáddii Kultur- ja gir-kodepartemeanta gulaskuddanevttohusa mas sámeláhka evttohuvvo rievdaduvvot, nu ahte iešguđet suohkanat mat gullet sámi giellaguvlui eai šat mearriduvvo lágas, muhto baicca láhkaásahusas man Gonagas dohkkeha.</p>
<p>Evttohusa duogáš lea go Sámedikki dievasčo-ahkkin guovvamánu 25. b. 2003:s ovttajienalaččat mearridii dáhttut Kultur- ja girkodepartemeantta árvalit láhkarievdadusa sámelága § 3–1 hárrái, danne vai Divttasvuona suohkan sáhttá ovttastahttojuvvot sámegiela hálddašanguvlui.</p>
<p>Miessemánu 2002:s čađahii Sámediggeráđđiiskkadeami mas guhtta suohkana, mat eai vuos gula sámegiela hálddašanguvlui, ožžo jearaldaga dáhttot go sámelága giellanjuolggadusaid gustot suohkaniin. Suohkanat ledje Divttasvuotna, Snoase, Skánit, Evenášši, Dielddanuorri ja Loabát. Suohkanatleat Davvi-Trøndelága, Nordlándda ja Tromssa fylkkain. 2003 čavčča oaččui maiddái Omasvuona suohkan Tromssas jearaldaga lea go beroštupmi searvat sámegiela hálddašanguvlui.</p>
<p>Sámediggi lea gáibidan departemeantta ovttas-tahttit duššefal Divttasvuona suohkana hálddašanguvlui. Ovttastupmi sáhttá dattege šaddat áigeguovdilin maiddái eanet suohkaniidda. Danne lea láhkaásahusvuođđu heivvolaččat go dan ahte lágas čilget guđet suohkanat sámegiela hálddašanguovl-lus leat (vrd. 3. čuoggá čilgehusa).</p>
<p>Árvalusa ferte árvvoštallat dálá sámepolitihkaektui, ja dálá Norgga láhkavuođu ja unnitlogu gielaid suodjaleami riikkaidgaskasaš soahpamušaid ektui. Vuođđolága § 110 a bokte lea stáhta eiseválddiid geatnegasvuohta láhčit diliid nu ahte sámi álbmotjoavku sáhttá seailluhit ja ovddidit iežas giela, kultuvrra ja servodateallima. Sámi kultuvrra ovddidettiin lea aktiiva ja viiddis sámegielgeavaheapmi hui mávssolaš. Vuoigatvuohta beassat atnit iežas giela ja oažžut oahpahusa iežas gielas lea okta dain vuđoleamos ja deataleamos vuoigatvuođain mat sámi álbmogis leat (vrd. ee. St. dieđ. nr. 55 (2000– 2001) Sámepolitihka birra).</p>
<p>Gulaskuddanevttohusas ovddidii departemean-ta maiddái evttohusa defineret maid sámegiella mearkkaša lágas. Gulaskuddancealkámušain bođii ovdan ahte dát evttohus ii lean doarvái bures guorahallojuvvon, ja danne áigu departemeanta dán dár-kileappot guorahallat ovdal go ovddida ođđa evttohusa. <em type="bold">2 </em></p>
<p><em type="bold">Proposišuvdnabargu </em></p>
<p>Ođđajagimánu 28. b. 2004 gulaskuddanevttohus sáddejuvvui čuovvovaš ásahusaide: Buot departemeanttaide Sámediggái Norgga Sámiid Riikasearvái Sámi eatnasearvái Sámi álbmotlihttui Norgga boazosápmelaččaid riikkasearvái Njávdáma nuortasámiide Norgga nuortasámiide Davviriikkalaš sámi giellalávdegoddái Sámi Instituhttii Boazodoallohálddahussii Finnmárkku fylkkasuohkanii Tromssa fylkkasuohkanii Nordlándda fylkkasuohkanii Davvi-Trøndelága fylkkasuohkanii Lulli-Trøndelága fylkkasuohkanii Hedmárkku fylkkasuohkanii Finnmárkku fylkkamánnái Tromssa fylkkamánnái Nordlándda fylkkamánnái Davvi-Trøndelága fylkkamánnái Lulli-Trøndelága fylkkamánnái Hedmárkku fylkkamánnái Tromssa universitehtii Sámi allaskuvlii Norgga giellaráđđái Ája giellaguovddážii Porsáŋggu sámi giellaguovddážii Skániid/Evenášši sámi giellaguovddážii Árran sámi giellaguovddážii Ájluovttas Divttasvuonas Deanu sámi giellaguovddážii Moskavuona sámi giellaguovddážii Tromssas Issat Sábá guovddážii Unjárggas Finnmárkku suohkaniidda Tromssa suohkaniidda Nordlándda suohkaniidda Davvi-Trøndelága suohkaniidda Lulli-Trøndelága suohkaniidda Hedmárkku suohkaniidda</p>
<p>Gulaskuddanáigemearri lei njukčamánu 9. b. 2004. Oktiibuot 26 gulaskuddancealkámuša leat ovddiduvvon. Gulaskuddancealkámušaid sisdoallu čilgejuvvo dán proposišuvnnas láhkaárvalusa iešguđet čat buktán mearkkašumiid ja evttohusaid mat leat váldon mielde árvalussii. <em type="bold">3 </em></p>
<p><em type="bold">Mearkkašumit árvalussii </em><em type="bold">3.1 </em></p>
<p><em type="bold">Láhkaásahusvuođu ásaheapmi – sámegiela hálddašanguovllu viiddideapmi </em><em type="italic">3.1.1 </em></p>
<p><em type="italic">Gulaskuddanevttohusa evttohusat </em></p>
<p>Sámelága § 3–1:s čilgejuvvo mat suohkanat sámegiela hálddašanguvlui gullet. Jus hálddašanguvlui searvan šaddagoahtá áigeguovdilin eará suohkaniidda, de ii leat láhkateknihkalaččat heivvolaš lágas presiseret suohkannamaid. Danne evttohii departemeanta rievdadusa vai ieš láhka ii šat mearrit guđet suohkanat sámegiela hálddašanguvlui galget gullat, muhto ahte Gonagas mearrida dan láhkaásahusas. Gulaskuddanevttohusas evttohuvvo ođđa § 3–1 mii čuodjá ná: <span type="quote">"Sámegiela hálddašanguovllus galget juohkehaččas leat sámegielvuoigatvuođat dán kapihttala mearrádusaid mielde. Gonagas mearrida láhkaásahusa bokte guđet suohkanat sámegiela hálddašanguvlui gullet"</span>. <em type="italic">3.1.2 </em></p>
<p><em type="italic">Gulaskuddanásahusaid oaivilat </em></p>
<p>Eanas gulaskuddanásahusat ledje ovttaoaivilis departemeanttain ásahit láhkaásahusvuođu mas Gonagas mearrida guđet suohkanat sámegiela hálddašanguvlui gullet.</p>
<p><em type="italic">Oahpahus- ja dutkandepartemeanta </em>čujuha <em type="italic">Ge- </em><em type="italic">assemánu 17. b. 1996 láhka nr. 61 vuođđoskuvlla ja joatkkaoahpahusa birra </em>(Oahpahuslága) § 6–1:iimas <span type="quote">«sámi guovllu»</span> defineren oahpahusoktavuođain, čilgejuvvo sámelága dálá § 3–1 vuođul. Riev-dadusárvalus boahtá váikkuhit sámi oahpahusa hálddašanguvlui. <em type="italic">Oahpahus- ja dutkandepartemeanta </em>dáhttu bisuhit dálá oahpahuslága ortnega, nama-lassii ráddjet paragráfa viidodaga dálá sámi guovllu definišuvdnii. Dalle ferte oahpahusláhka rievdaduvvot nu ahte njuolggadusat šaddet seammalágánat go sámelága § 3–1 nr. 1 dálá definišuvdna. </p>
<p><em type="italic">Norgga giellaráđđi </em>čujuha gulaskuddancealká-mušastis áššemeannudanváttisvuođaide go ođđa suohkanat galget váldot fárrui, ja jearrá ii go áššemeannudanváikkuhusaid berre dárkileappot guorahallat. Norgga giellaráđđi oaivvilda ahte evttohusa mielde orru šaddame vejolaš ovttain čabu suohkanstivramearrádusain ovttastahttit suohkana hálddašanguvlui, ja oaivvilda fertet dárkileappot guorahallat movt dákkár prinsihppa sáhttá váikkuhit go politihkalaš eanetlohku rievddada. Danne dáidádán berret prinsihpalaččat čielggadit, go dás lea sáhka iešguđet dovduičuohcci oaiviliid birra, ja maiddái danne go ollu ruhta juolluduvvo hálddašanguovllu suohkaniidda. </p>
<p><em type="italic">Justiisadepartemeanta </em>doarju árvalusa sihkkut §3–1 nr. 1 suohkaniid namaid mat gullet sámegiela hálddašanguvlui, ja baicca reguleret dán láhkaásahusa bokte. Departemeanta čujuha ahte ođđa § 3–1 árvalusa vuosttaš čuoggáin orru leame de go gáržžideame kapihttalii doaibmasuorggi, go muhtun njuolggadusat 3. kapihtalis sáhttet dagahit v áikkuhusaid sámegiela hálddašanguovllu olggobealde. Justiisadepartemeanta rávve sihkkut vuosttaš čuoggá. </p>
<p><em type="italic">Justiisadepartemeanta </em>oaivvilda evttohusa šad-dat vuohkkaseabbon jus ovttastahttá ođđa § 3–1 árvalusa ovddeš § 3–1:ain, vai ii dárbbaš ođđasis nummarastit paragráfaid dahje bidjat bustávanummariid. </p>
<p>Máŋga gulaskuddanásahusa ovddidedje meark-kašumiid guovllu viiddideami ekonomalaš váikkuhusaide.</p>
<p><em type="italic">Sámediggi </em>eaktuda ahte hálddašanguovllu viid-dideami oktavuođas, juolluduvvo eanet ruhta guovttegielalašvuođa doaimmaide, vai dálá sámegiela hálddašanguovllu guđa suohkana juolludeamit eai unno. </p>
<p><em type="italic">Suohkanat </em>oaivvildit ahte suohkanjuolludeamitfertejit lassánit, vai dat buorebut sáhttet ođđasis ealáskahttit sámegiela. </p>
<p><em type="italic">Davvi-Trøndelága fylkkaráđđi </em>oaivvilda ferteteaktudit ahte guoskevaš bealit ovttasráđđádallet, jus ođđa guovllut ovttastahttojuvvojit hálddašanguvlui láhkaásahusa bokte. <em type="italic">3.1.3 </em></p>
<p><em type="italic">Deapartemeantta árvvoštallan ja árvalus </em></p>
<p>Ággan ođđa § 3–1 sierra láhkaásahusvuođu ásaheapmái, lea čalmmustahttit láhkaásahusvuođu sierra njuolggadussan, ja ahte láhkaásahusvuođđu ii gula láhkateknihkalaččat definišuvdnanjuolggadussii, vrd. dálá lága § 3–1 nr. 1 – 4. Gulaskuddancealkámušastis lohká Justiisadepartemeanta leat dohkálažžan mearridit láhkaásahusvuođu definišuvdnaparagráfii. Departemeanta doarju Justiisadepartemeantta oaiviliid, ja árvala ovttastahttit ođđa § 3–1 árvalusa dálá § 3–1:ain. De ii dárbbaš ođđasis nummarastit čuovvovaš paragráfaid ja bidjat bustávanummariid. Dasto čujuha Justiisadepartemeanta ahte ođđa § 3–1 árvalusa vuosttaš čuokkis gáržžida kapihttala doaibmasuorggi, danne go muhtun njuolggadusat váikkuhit sámegiela hálddašanguovllu olggobeallái. Árvalusa ulbmil ii leat gáržžidit kapihttaladoaibmasuorggi, dat galgá baicca čilget oppalaččat makkár gielalaš vuoigatvuođat ássiin leat go šaddet sámegiela hálddašanguvlui. Departemeanta doarju dattege Justiisadepartemeantta oaiviliid ja árvala sihkkut vuosttaš čuoggá.</p>
<p>Ođđa suohkaniid ovttastahttinohcamušaid me-annudettiin, lea departemeanta atnán vuođđun ahte iešguđet suohkanat galget álggos ieža mearridit searvat giellaguvlui, ja dasto ságastallojuvvo dát Sámedikkiin. Sámelága § 2–2 mielde berrejit <span type="quote">"eará almmolaš ásahusat addit Sámediggái vejolašvuođa iežas oainnu čilget ovdalgo mearridit maidege áššiin mat gullet Sámedikki bargosurggiide"</span>. Sámedikki bargosuorgái gullet buot áššit mat erenoamážit váikkuhit sámi álbmogii, vrd. sámelága § 2–1. Sámediggi ferte árvvoštallat gažaldaga, ja dasto ođđasis mearridit galgá go sámegiela hálddašanguovlu viiddiduvvot. Giellaráđi mearkkašumi dáfus, čujuha departemeanta danne ahte lea Sámediggimii ovddida evttohusa Kultur- ja girkodepartementii viiddidit sámegiela hálddašanguovllu. Dasto boahtá departemeanta čuovvolit dan evttohusa, ja árvvoštallagoahtit galgá go sámegiela hálddašanguovllu láhkaásahusevttohus rievdaduvvot.</p>
<p>Láhkaásahusa rievdadusaid mearrida Gonagas,danne go viiddideapmi čuozašii ekonomalaččat máŋgga departementii. Hálddašanguovllu viiddideapmi láhkaásahusa bokte, ferte dahkkot <em type="italic">Guovvamánu 10. b. 1967 hálddahusáššiid meannudanvuogi lága </em>njuolggadusaid mielde (hálddašanlága), kap. 7 </p>
<p>Láhkaásahusaid, áššečielggadeami geatnegasvuođa, gulaskuddama ja hápmegáibádusaid birra. <em type="bold">4 </em></p>
<p><em type="bold">Ekonomalaš ja hálddahuslaš váikkuhusat </em></p>
<p>Go Divttasvuotna ovttastahttojuvvo hálddašanguvlui, de meroštuvvojit dievaslaš ekonomalaš váikkuhusat boahtit máksit sullii 4,5 – 5 mill kr. Lea eaktuduvvon ahte golut mat čuožžilit go Divttasvuona suohkan ovttastahttojuvvo guvlui, galget goastiduvvot daid bušeahttarámmaid siskkobealde mat ain gustojit iešguđet departemeanttain.</p>
<p>Golut mat čuožžilit jus hálddašanguovlu aineambbo viiddiduvvo, fertejit árvvoštallojuvvot jahkásaš bušeahttaovddidemiid oktavuođas.</p>
<p>Ođđa § 3–1 árvalus lea hálddahuslaš álkidaht-tin, danne go boahttevaš viiddideamit sáhttet čađahuvvot láhkaásahusrievdadeami bokte, almmá láhkarievdadusa haga.</p>
<p>Kultur- ja girkodepartemeantaárvala:</p>
<p>Ahte Majestehta Gonagas dohkkeha ja vuollái-čállá proposišuvdnaevttohusa mii ovddiduvvo Stuo-radiggái láhka <em type="italic">Geassemánu 12. b. 1987 nr. 56 lága Sámedikki ja sámi vuoigatvuođaid hárrái </em>rievdadeami birra. </p>
<p><em type="bold">Mii HARALD </em>, Norgga Gonagasduođaštit:ahte dáhttut Stuoradikki mearridit lága <em type="italic">Geassemánu 12. b. 1987 nr. 56 lága Sámedikki ja sámi vuoigat- </em><em type="italic">vuođaid hárrái </em>rievdademiid, dán árvalusa mielde. </p>
<p><em type="bold">Árvalus </em></p>
<p><em type="bold">Láhka Geassemánu 12. b. 1987 nr. 56 lága Sámedikki ja </em><em type="bold">sámi vuoigatvuođaid hárrái rievdadusaid birra </em></p>
<p>Geassemánu 12. b. 1987 nr. 56 lágas Sámedikki ja sámi vuoigatvuođaid hárrái, galgá§ 3–1 čuodjat ná: <em type="italic">§ 3–1 Definišuvnnat </em></p>
<p>Dán kapihttalis <em type="italic">oaivvilduvvo: </em><em type="italic">1. </em>sámegiela hálddašanguovlluin: dat gielddat maid Gonagas láhkaásahusa bokte lea mearridan galget gullat sámegiela hálddašanguvlui <em type="italic">2. almmolaš orgánain: juohke </em>stáhta ja gieldda or-gána, <em type="italic">3. báikkálaš </em>almmolaš orgánain <em type="italic">hálddašanguovl- </em><em type="italic">lus: juohke </em>gieldda, fylkkagieldda ja stáhta orgá-na mas lea bálvalanviidodahkan olles gielda dahje oassi gielddas sámegiela hálddašanguovllus, <em type="italic">4. guovllu </em>almmolaš orgánain <em type="italic">hálddašanguovllus: </em><em type="italic">juohke </em>fylkkagieldda ja stáhta orgána mas leabálvalanviidodahkan ollásit dahje muhtun muddui gielddat sámegiela hálddašanguovllus, muhto mii aŋkke ii leat riikkaviidosaš. </p>
<p>II</p>
<p>Láhka gustogoahtá dan rájes go Gonagas dan mearrida.</p>
</body></document>
