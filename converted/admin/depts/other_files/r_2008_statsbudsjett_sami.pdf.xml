<document xml:lang="sme" id="no_id"><header><title>Bevilgninger til samiske formål i statsbudsjettet 2009</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2008</year><place>Oslo</place><publChannel><publication><publisher>Arbeids- og inkluderingsdepartementet</publisher></publication></publChannel><wordcount>5080</wordcount><conversion_status type="standard"/><availability><free/></availability><submitter name="Sjur Nørstebø Moshagen" email="sjur.moshagen@samediggi.no"/><multilingual><language xml:lang="sme"/><language xml:lang="nob"/></multilingual><origFileName>R_2008_statsbudsjett_sami.pdf</origFileName><metadata><uncomplete/></metadata><version>XSLtemplate  1.22 ; file-specific xsl  $Revision: 1.1 $; common.xsl  $Revision$; </version></header><body><p><em type="bold">Juolludeapmi sámi ulbmiliidda </em></p>
<p>Álgoálbmogiin ja unnitálbmogiin njealji riikkas lea sápmelaččain earenoamáš dárbu ja vuoigatvuohta earenoamáš árvui riikkaidgaskasaš ja riikkalaš rievtti ektui. Norggas lea earenoamáš ovddasvástádus ovdánahttimis sámi giela, kultuvrra ja birgenlági. Vuođđolága § 110a geatnegahttá stáhtalaš eiseválddiid láhčit dili nu ahte sámi álbmot sáhttá sihkkarastit ja ovddidit gielaset, kultuvrraset ja servodateallima. Bargo- ja searvadahttindepartemeantas lea bálddalastinovddasvástádus stáhtalaš sámepolitihka hárrái. Departemeanttaid suorgeovddasvástádusprinsihppa gusto buot fágasurggiide, ja departemeantas lea ovddasvástádus čuovvolit sámepolitihka iežaset ossodagain. Dat guoská maiddái daid ortnegiid mat leat sirdojuvvon Sámediggái. Dáinna diehtočállosiin áigu ráđđehus ovddidit oanehis ja čohkkejuvvon govvádusa iešguđege departemeanttaid juolludemiin sámi ulbmiliidda 2009:is. Dán jagáš girjjáš fátmmasta juolludemiid mat ovdal eai leat namuhuvvon, nu ahte loguid soames oktavuođain ii sáhte buohtastahttit diimmá girjjáža loguiguin.</p>
<p><em type="bold">Sámediggi </em></p>
<p>Sámediggi hálddaša 2009:is bušeahttaárvalusa mielde sullii 334 mill. ruvnno sámi ulbmiliidda. Dát lea sullii 23 mill. ru lassáneapmi 2008 rájes (7,4 pst). Sámedikki vuosttaš olles doaibmajahki lei 1990:is, ja dalle Sámedikki bušeahtta lei oktiibuot 31,7 mill. ruvnno. Ovdáneapmi lea eiseválddiid áigumuša ektui ahte Sámedikkis galgá leat stuorit váikkuhanvejolašvuohta ja váldi daid áššiin maidda sápmelaččain lea earenoamáš beroštupmi. <em type="italic">1. Viidáset ovdánahttit stáhta ovttasbarganvugiid Sámedikkiin ja sámi siviila servodagain </em>Soahpamuš ráđđádallanbargovugiid birra gaskal stáhtalaš eiseválddiid ja Sámedikki dahkkui 2005 miessemánu 11.beaivvi. Bargovuogit mearriduvvojedje gonagaslaš resolušuvnna bakte 2005 suoidnemánu 1.beaivvi. Bargo- ja searvadahttindepartemeanta lea ovttasráđiid eará departemeanttaiguin ráhkadahttán oaivádusa stáhtalaš eiseválddiid ráđđádallamiidda Sámedikkiin ja vejolaš eará sámi beroštumiiguin. Ráđđádallanbargovuogit ja oaivádus lea gávdnamis Bargo- ja searvadahttindepartemeanta interneahttasiidduin.1 Lea dehálaš ahte Sámediggi eanet go odne beassá searvat ráhkadeames bušeahta sámi ulbmiliidda ja Sámediggái. Ráđđehus áigu lágidit bistevaš ráđđádallamiid gaskal ruhtadanministara, sámi áššiid stáhtačálli ja Sámedikki ovddabeale ráđđehusa vuosttaš bušeahtta- 1konferánsa. Ráđđehus áigu bovdet Sámedikki ráđđádallamiidda dákkár bušeahttavugiid hábmema oktavuođas. Jus lea vejolaš de dáid vugiid mielde bargat go ráhkadišgoahtit 2010 stáhtabušeahta. <em type="italic">2. Oppalašvuohta ja oktavuohta sámepolitihkas riikkalaččat ja riikkaidgaskasaččat </em>Ráđđehusa sámepolitihka riikkalaš vuođđun lea Vuođđolága § 110a ja sámeláhka. Ráđđehusa sámepolitihka politihkalaš vuođđu ovdanboahtá St.dieđ. nr. 28 (2008-2009) Sámepolitihkka. Ráđđehus deattuha ahte riikkaidgaskasaš olmmošvuoigatvuođakonvenšuvnnat maid Norga lea dorjon ja main lea earenoamáš mearkkašupmi sápmelaččaide, ea.ea. ON-konvenšuvdna siviila ja politihkalaš vuoigatvuođaid birra (earenoamážiid artihkal 27) ja ILO-konvenšuvdna nr. 169 álgoálbmogiid ja čearddalaš álbmogiid birra iešmearrideaddji stáhtain, ollašuvvo. Ovddasvástádus čuovvolit bajábealde namuhuvvon riektenjuolggadusaid ja konvenšuvnnaid lea suorgeprinsihpa mielde juhkkojuvvon iešguđet departemeanttaid ja daid vuollásaš ásahusaid gaskkas, ja hálddahusat báikkálaš ja guovlulaš dásis, dás suohkanat ja fylkkasuohkanat. Ekspeartajoavku, ovddasteddjiiguin máid davviriikkaid ráđđehusat ja Sámedikkit Norggas, Ruoŧas ja Suomas lea nammadan, ovddidii 2005 čavčča sámekonvenšuvnna árvalusa. Ministtar- ja presideantačoahkkimis 2006 čavčča Suoma, Ruoŧa ja Norgga ráđđehusain lei ovttamielalašvuohta joatkit barggu davviriikkaid sámekonvenšuvnnain, joatki riikkalaš bargun mas čuovvolit gulaskuddancealkámušaid ja vejolaš váikkuhusguorahallamiid. Ulbmil lea ahte sámeministarat ja sámediggepresideanttat 2008 čavčča oktasaščoahkkimii leat čielggadan iežaset sajádagaid. <em type="italic">3. Nannet sámi ealáhusaid ja sihkkarastit sámi kultuvrra luondduvuođu </em>Lotnolasealáhusaid árvoháhkanprográmma lea ásahuvvon 2008:s 6,5 mill. ruvnnuin, Soria-Moria-julggaštusa áigumušaid mielde. Prográmma sisdoallu ja organiseren lea leamašan fáddán go leat ráđđádallan Sámedikkiin. Prográmma hálddaša Sámediggi. Prográmma váldoulbmilin lea ovddidit ceavzilis fidnodoaimmaid, ja oaččuhit nanaguoddevaš ovdáneami sámi servodagas. Prográmma berre oaidnit oktii eará prográmmaiguin ja áŋgiruššamiin mii dahkko ealáhusovdáneami ja mátkkoštanealáhusa oktavuođas. Sámedikki sávaldaga vuođul ahte ain ovdánahttit dán prográmma, de ráđđehus árvala lasihit Sámedikki bušeahta guovtti mill. ruvnnuin 2009:s. Norga lea ratifiseremis biologalaš šláddjivuođa konvenšuvnna geatnegahttán iežas áimmahuššat sápmelaččaid árbevirolaš máhtu, nu movt ovdanboahtá konvenšuvnna 8 (j) artihkkalis. Ráđđehus háliida nannet barggu kártemis, duođašteames ja seailluheames árbevirolaš sámi máhtu Norggas. Dákkár bargu lea dehálaš doaibma jus galgá sihkkarastit biologalaš šláddjivuođa ceavzilis geavaheami, ja vuhtiiváldimis sámi kultuvrra ja eallinvuogi. Dehálaš lea ovdánahttit heivehuvvon vuogádagaid logahallamis árbevirolaš máhtu, gávdnat gealbbu ja vuogádagaid čohkkemis, ja čilgemis áigumušaid ođđa duođaštandoaimmain. Ulbmil lea ahte barggus galgá leat sihke báikkálaš čanastat ja galgá doahttalit artihkkala 8 (j) áigumušaid. Ráđđehus háliida nu joatkit barggu duođašteames sámi árbevirolaš máhtu Norggas, vrd. kap. 681 Doarjja sámi ulbmiliidda, poasta 74 Duođašteapmi, gaskkusteapmi jna. <em type="italic">4. Ovddidit sámegiela geavaheami ja sihkkarastit ahte almmolaš hálddahusat vuhtiiváldet sámi geavaheddjiid kulturduogáža </em>Barggadettiin St.dieđ. nr. 28 (2007-2008) Sámepolitihkka mearridii ráđđehus ahte galgá álggahuvvot bargun ovttasráđiid Sámedikkiin ovdánahttit sámegiela doaibmaplána. Bargu ahte nannet sámegiela gáibida guhkesáigge ja oktilaš rahčamušaid eanas suorgeguovlluin, ja ferte leat guhkit áiggi proseassa. Ulbmilin lea ahte doaibmaplána, lassin dasa ahte fátmmasta konkrehta oanehisáiggi doaibmabijuid, maiddái čilge guhkesáiggi strategiija movt nannet sámi giela. Sámegiela doaibmaplána ulbmilin lea oaidnit ollislašvuođa dan barggus mii dahkko sámegiela ovddas odne, ja ovttasráđiid Sámedikkiin ja eará áigeguovdilis ásahusaiguin árvvoštallat deháleamos áŋgiruššamiid vai sihkkarastá sámegiela ealli ja kulturguoddi giellan boahtte áiggis. Ráđđehus árvala ahte juolluduvvo oktiibuot 8 mill. ruvdno sámegiela doaibmaplána bargui. Lea dárbbašlaš nannet nuortasámi kultuvrra ja giela Norggas. Nuortasámit leat smávva joavkun, ja nuortasámi kultuvra Norggas lea garrasit uhkiduvvon. Nuortasámi dávvirvuorká, mii plána mielde galgá gárvánit 2008 čavčča, šaddá leat dehálaš nuortasámi kultuvrra ja historjjá gaskkustansajádat, vrd. oasseulbmil 6. Áigeguovdilis nuortasámi kultuvrra ja giela ođđasis ealáskahttindoaimmat dáidet, ovttasráđiid nuortasápmelaččaiguin, Mátta-Várjjat gielddain, Finnmárkku fylkkasuohkaniin ja Sámedikkiin, árvvoštallojuvvo sajáiduvvot dávvirvuorkái. NAV-ođastus galgá leat čađahuvvon 2010 rájes buot suohkaniin Norggas. NAV-ođastusa bakte galget suohkanat ja Bargo- ja čálgoetáhta ásahit oktasaš báikkálaš NAV-kantuvrraid. NAVkantuvrrain lea čuovvolanovttasvástádus maiddái sámi geavaheddjiid ektui. Bargo- ja searvadahttindepartemeanta lea juolludanreivves Bargo- ja čálgodirektoráhtii 2008 ovddas bidjan gáibádusaid movt etáhta galgá čuovvolit sámi geavaheddjiid. Deanu ja Unjárgga gielddaide ja Gáivuona suohkanii lea plánejuvvon ásahit NAV-kantuvrra 2009. Bargo- ja searvadahttindepartemeanta áigu dikšut ja viidáset gaskkustit eará departemeanttaide daid vásáhusaid máid departemeanta oažžu stivrenčujuhusain ja raportagáibádusain sámi geavaheddjiid ektui 2008 juolludanreivves Bargo- ja čálgodirektoráhttii. Bargo- ja searvadahttindepartemeanta áigu ovttasráđiid áigeguovdilis departemeanttaiguin árvvoštallat movt fylkkamánni neavvunrolla suohkaniid ektui sáhttá ovdánahttojuvvot sámi dilálašvuođaid hárrái. Bargo- ja searvadahttindepartemeanta áigu bovdet KS ja Sámedikki lagat ovttasbargui suohkaniid sámeáššiid barggu birra. <em type="italic">5. Láhčit vejolašvuođa sámi dutkamii ja ovdánahttit buori máhtolašvuođa vuođu sámepolitihkkii </em>Lagabui čilgehus lea gávdnamis kap. 601, poasta 21 Earenoamáš doaibmagolut\Kap. 601, poasta 50 Norgga dutkanráđđi, sámi dutkama prográmma. Lea ásahuvvon fágalaš guorahallanjoavku sámi statistihka várás mii jahkásaččat galgá ovddidit raporta mii govvida ja guorahallá sámi servodaga dili ja ovdáneami. Árvvoštallanjoavkku vuosttaš raporta vurdojuvvo gárvvistuvvot 2008 čavčča. <em type="italic">6. Oainnusindahkamis ja gaskkusteames sámi kultuvrra, giela ja identitehta </em>Diehtojuohkin ja lassi máhttu sápmelaččaid ja sámi kultuvrra birra sáhttá eastadit heajos guottuid sápmelaččaide ja sámi kulturilbmaneapmái. Ráđđehus háliida joatkit politihkain mii oppalaččat buorida álbmoga, hálddahusaid ja oahpahusvuogádaga máhtolašvuođa sámi dilálašvuođaid birra. Viđat sámi ofelaččaid joavku almmuhuvvui Márkomeanu festiválas suoidnemánu 25. beaivvi 2008. Prošeavtta ruhtada Bargo- ja searvadahttindepartemeanta. Bargo- ja searvadahttindepartemeanta almmuha ođasreivve Ođđasat sámepolitihkas 2–4 geardde jagis. Ođasreivve ulbmiliin lea álbmogii lávdadit máhtu sámi dilálašvuođaid birra ja olahit áigeguovdilis dieđuiguin sápmelaččaide. <em type="bold">Kap. 601, poasta 21 Earenoamáš doaibmagolut /Kap. 601, poasta 50 Norgga dutkanráđđi, sámi dutkama prográmma </em>Norgga dutkanráđđi álggahii ođđa prográmma sámi dutkama várás jagi 2007:as. Dat galgá bistit logi jagi ja galgá árvvoštallojuvvot gasku prográmmaáigodagas. Prográmma ulbmiliin lea ovddidit guhkesáiggi dutkama mas lea alla kvalitehta sámi dilálašvuođaid birra, ja buoridit bestema ja nannet sámegiela dieđalašgiellan. Dasa lassin deattuhuvvo riikkaidgaskasaš dutkanovttasbargu, fierpmádathuksen ja dutkanbohtosiid gaskkusteapmi. Prográmmaáigodat lea viiddiduvvon 5 jagis 10 jahkái. Ođđa prográmmastivra lea viiddiduvvon nu ahte sámi dutkanbirrasiin Ruoŧas ja Suomas ja Sámedikkis lea okta áicilahttu stivrras. Prográmma lea ruhtaduvvon doarjagiin Máhttodepartemeantas ja Bargo- ja searvadahttindepartemeantas. Sámi dutkanberoštumit vuhtiiváldojuvvojit maiddái eará dutkanprográmmain. 2008:is juolluduvvui sullii 8,7 mill. ruvdno Dutkanráđi sámi prográmma II-ii. Bargo- ja searvadahttindepartemeanta lasihii iežas juolludeami 0,5 mill. ruvnnuin álgoálbmotdutkamii davviguovlluin. Máhttodepartemeanta ja Bargo- ja searvadahttindepartemeanta evttoheaba joatkit juolludeami sámi prográmmii 2009:is. Bargo- ja searvadahttindepartemeanta juolludeapmi Sámedikki ovttasbargui Statistihkalaš guovddášdoaimmahagain ja Davviriikkaid Sámi Instituhtain juohke nuppi jagi almmuheames sámi statistihkalaš jahkegirjji lea jotkojuvvon. <em type="bold">Kap. 680, poasta 50 Sámediggi </em>Ráđđehus árvala ahte 2009:is juolluduvvo 203,735 mill. ruvdno Sámediggái Bargo- ja searvadahttindepartemeantta bušeahta bakte. Sámediggi lea bušeahttamearrádusain earret eará vuoruhan sámi giela ja buohtalasealáhusaid árvoháhkanprográmma, vrd. kap. 18 áššis 60/07 Sámedikki 2008 bušeahtta. Sámedikkis lea hui guovddáš sajádat sámegiela barggus. Áŋgiruššama oppalaš juolludeamis 8 mill. ruvnnos sámegiela doaibmaplána bargui Bargo- ja searvadahttindepartemeanta bušeahta bakte (vrd. kap. 681, poasta 72 Sámi giella, diehtojuohkin), árvala departemeanta danin ahte 5 mill. ruvdno sirdojuvvo Sámediggái. Viidáset ráđđehus lea gearggus miehtat Sámedikki sávaldaga ahte ain ovdánahttit buohtalasealáhusaid árvoháhkanprográmma 2 mill. ruvnnuin. Dán vuođul departemeanta árvala lasihit Sámedikki bušeahttarámma 7 mill. ruvnnuin 2009:is. Juolludanárvalus sisttisdoallá maiddái 1,5 mill. ruvnno viessoláigobuhtadasa danin go Sámedikki kantuvrrat Guovdageainnus galget fárret ođđa dieđalaš vistái go dat gárvána 2009 geasi. Sámediggi bivddii ráđđádallančoahkkimis Bargo- ja searvadahttindepartemeanttain 2008 miessemánus ahte 1,5 mill. ruvdno juolluduvvo Njávdámii gullii dákteriggeávdnasiid ođđasis hávdádeapmái. Plánaid mielde galget dákteriggeávdnasat, mat dál vurkojuvvojit Oslo Universitehtas, ođđasis hávdáduvvot skoaltagávpoga hávdesadjái Njávdámis. Ráđđehus árvala ahte 2009:is juolluduvvo 1,5 mill. ruvdno dán ulbmilii. Viidáset árvaluvvo 2,9 mill. ruvdno 2009:is juolluduvvot Sámedikki bargui 2009 sámediggeválggaid čađahanbargguide. Sámediggi oaččui 2008:is 8,4 mill. ruvnno luvvodagaide ja dávviriidda Guovdageainnu dieđalaš vistti lanjaide máid Sámediggi galgá geavahit. Dát lei oktanis juolludeapmi iige danin jotkojuvvo 2009:is. <em type="bold">Kap. 680, poasta 54 Sámeálbmot foandda reantovuoitu </em>Meannudeames 2000 reviderejuvvon nationálabušeahta mearridii Stuorradiggi 2000 geassemánu 16. beaivvi juolludit 75 mill. ruvnno <span type="quote">«Sámeálbmot fondii»</span>. Foandda ulbmiliid birra celkkii ruhtadanlávdegotti eanetlohku ahte foandda reantovuoitu galggai geavahuvvot iešguđetlágan doaimmaide mat nannejit sámi giela ja kultuvrra. Stuorradikki mearrádusas foandda ásaheapmi gohčoduvvo oktasaš buhtadassan daid vahágiid ja vearrivuođaid máid dáruiduhttinpolitihkka lea dagahan sámi álbmogii. Sámediggi meannudii 2006 guovvamánu foandda njuolggadusaid. Njuolggadusat mearriduvvojedje gonagaslaš resolušuvnna bakte 2006 čakčamánu 22. beaivvi. Sámediggi mearridii 2007 skábmamánus atnuiváldit Sámeálbmot foandda. Mearrádusas daddjui ahte Sámedikki dievasčoahkkin lea foandda stivra, ja ahte foandda reantovuoittu geavaheami mearrida Sámediggi jahkásaš bušeahttamearrádusain. Sámediggi lea mearridan vuoruhemiid ja áŋgiruššansurggiid Sámeálbmotfoandda geavaheapmái 2008-2009 áigodahkii. Oassi foandaruđain galget geavahuvvot giellaovdánahttindoaimmaide, girjjálašvuhtii ja árbevirolaš máhtu duođašteapmái ja gaskkusteapmái. Jahkái 2009 árvaluvvo juolluduvvot 4,7 mill. ruvdno, mii lea seamma go foandda 2008 reantovuoitu. Foandda reantovuoitu ii leat oassin rámmajuolludeamis Sámediggái. <em type="bold">Kap. 681, poasta 72 Sámegiella, diehtojuohkin jna. </em>Ráđđehus áigu ovttasráđiid Sámedikkiin ovdánahttit sámegiela doaibmaplána ja árvala danin lasihit kap. 681 Doarjja sámi ulbmiliidda, poasta 72 Sámi giella, diehtojuohkin jna. 3 mill. ruvnnuin 9 mill. ruvdnui 2009:is. Sámegiela barggu ovddas lea Sámedikkis hui guovdilis sajádat. Oktiibuot 8 mill. ruvdnosaš juolludeamis sámegiela doaibmaplána bargui Bargo- ja searvadahttindepartemeanta bušeahta bakte sirddihuvvo danin 5 mill. ruvdno Sámedikki bušehttii, vrd. kap. 680, poasta 50 Sámediggi. Árvaluvvon juolludeapmi galgá maiddái ruhtadit <span type="quote">«Sámi ofelaččaid »</span> prošeavtta, lullisámi skuvlafálaldaga Engerdal suohkanis, sámegiela ja DT máhtolašvuođa diehtovuođu, Divvun 2 ja nuortasámi kultuvrra ja giela ođđasis ealáskahttindoaimmaide vai nanne nuortasámi kultuvrra ja lullisámi giela. <em type="bold">Kap. 681, poasta 74 Duođašteapmi, gaskkusteapmi jna. </em>Ráđđehus árvala ahte 1,3 mill. ruvdno juolluduvvo sámi máhtolašvuođa áŋgiruššamii kap. 681 Doarjja sámi ulbmiliidda, poasta 74 Duođašteapmi, gaskkusteapmi jna. Ruđat galget geavahuvvot doaimmaide mat earret eará nannejit barggu mas kártejit, duođaštit ja seailluhit sámi árbevirolaš máhtu Norggas. 2009 eaktuduvvo ahte oppalaš juolludeapmi juhkkojuvvo Sámi allaskuvlii, guhte lea ovdánahttán álgoprošeavtta Árbediehtu – kártet, seailluhit ja geavahit sámi árbevirolaš máhtu. Prošeakta álggahuvvo 2008 čavčča ja lea plánejuvvon bistit golbma jagi. <em type="bold">Kap. 682 Álgoálbmotvuoigatvuođaid gelbbolašvuođaguovddáš, poasta 1 Doaibmagolut ja 45 Stuorit dávviriid háhkan ja áimmahuššan, sáhttá sirdojuvvot Kap. 684 Boazodoalu Riikkaidgaskasaš fága- ja gaskkustanguovddáš, poasta 1 Doaibmagolut ja 45 Stuorit dávviriid háhkan ja áimmahuššan, sáhttá sirdojuvvot </em></p>
<p><em type="bold">Kap 115 Preassa-, kultuvrra- ja diehtojuohkinulbmilat, poasta 70 Doarjja preassa, kultuvrra ja diehtojuohkingažaldagaide </em>Doarjja dán poasttas galgá ea.ea. váikkuhit dasa ahte beroštupmi ja máhtolašvuohta Norgga birra olgoriikas nannejuvvo, ja nannet kultureallima riikkaidgaskasaš ovttasbarggu. Olgogovvemis Norgga guovddáš oassálastin davviguovlluin lea oassin dán barggus. Jagi 2008:s ráddjejuvvui 10 mill. ruvdno doaimmaide mat leat čadnon Davveguovlluid strategiijii. Álgoálbmotdimenšuvdna lea integrerejuvvon oassi eanas prošeavttain dáid ruđaid hárrái. Jagi 2008 prošeavttat main lea earenoamáš álgoálbmotčanastat de sáhttá namuhit doarjja sámi filbmii, doarjja Riddu-Riđđu festiválii, doarjja sámi kulturlonohallanprošektii ja mátkedoarjja julevsápmelaččaide/ vepsalaččaide. 2007:as juolluduvvui doarjja oktiibuot 652 000 ruvnno kap 115 poastta 70 bakte earenoamážiid sámi kulturulbmiliidda. Čuovvovaš prošeavttat ožžo doarjaga: - Sámi Filbmafestivála – 50 000 ruvnno - Riddu-Riđđu festivála – 100 000 ruvnno - Sámi oassálastin Fargo-festiválas – 15 000 ruvnno - Mearrasámi oahppolihttu – 170 000 ruvnno - Sámi ealáhusvuođustuvvon kulturprošeakta Lujávrris, Ruoššas – 317 000 ruvnno </p>
<p>Doarjja prošeavttaide mat galget nannet álgoálbmotdimenšuvnna einnostuvvo leat sullii 1 mill. ruvnno jagi 2008:is. Das leat maiddái ruđat mat juolluduvvojit sámi dáidáriidda ja eará sámi oassálastimiidda doarjaga oktavuođas festiválaide, musihkkariemuide ja eará kultuvrralaš deaivvademiide, dákko bakte Barents Spektakel ja Barents-beaivvit. Bargu davveguovllustrategiija oktavuođas plánejuvvo jotkojuvvot seamma dásis jagi 2009:is. <em type="bold">Kap. 116 Oassálastin riikkaidgaskasaš organisašuvnnain, poasta 70 Doarjja riikkaidgaskasaš organisašuvnnaide </em>Doarjja juolluduvvo álgoálbmogiidda oassálastimis Arktalaš ráđi, Barents-ráđi jna. Juolludeami ulbmiliin lea doarjut álgoálbmotovddasteddjiid go oassálastet riikkaidgaskasaš ovttasbarggu Davve-guovlluin. Ruđat geavahuvvojit vuosttažettiin mátkegoluide sápmelaččaide ja ruoššabeale álgoálbmogiidda. Jagi 2008 lei rápma 600 000 ruvnno ja vurdojuvvo jotkojuvvot seamma dásis 2009:is. <em type="bold">Kap. 118 Davveguovlludoaimmat jna., poasta 70 davveguovlludoaimmat ja prošeaktaovttasbargu Ruoššain </em>Dát juolludeapmi fátmmasta viidát gierddu prošeavttaid, dákka bakte álgoálbmotprošeavttat. Doarjja prošeavttaide main álgoálbmogat leat olahusjoavkun, juhkkojuvvui čuovvovaš váldošlájaid mielde 2007:s: - OD doarjja ovttasbargoprošeavttaide Davvioarje-Ruoššas mat fátmmastit álgoálbmogiid (dávjjimusat sápmelaččat) – 1,2 mill. ruvdno - Doarjja norgga Barentsčállingottis álbmotgaskasaš prošeavttaide norgga ja ruošša beale oasit Barentsguovllus ja mat fátmmastit sápmelaččaid ja eará álgoálbmogiid – 2,2 mill. ruvdno - Doarjja álgoálbmotprošeavttaide dan doarjagis mii lea ráddjejuvvon arktalaš ovttasbargui, čadnon dasa go Norga jođiha Arktalaš ráđi ovdagotti – 0,9 mill. ruvnnuin </p>
<p>Oktiibuot juolluduvvui 2007 4,3 mill. ruvdno álgoálbmotprošeavttaide dán juolludeami vuolde. 2008 eai leat logut velá gárvásat, muhto navdimis doarjja bisuhuvvo sullii seamma dásis go 2007:as. Eai leat nu beare galle buori álgoálbmotprošeavtta, muhto jus ilbmet miellagiddevaš prošeaktaohcamuša de lea bušeahta bakte vejolašvuohta lasihit doarjaga álgoálbmotprošeavttaide 2009:is. Dan oktavuođas sáhttá namuhuvvot ahte norgga Barentsčállingoddi lea bargagoahtán kártet ja árvvosmahttit áigeguovdilis álgoálbmotbirrasiid ráhkadahttit prošeaktaárvalusaid. <em type="bold">Kap. 163 Heahteveahki, humanitára veahki ja olmmošvuoigatvuođat, poasta 71 Humanitára veahki ja olmmošvuoigatvuođat </em>Olgoriikadepartemeanta juolludii 2008:is 1,5 mill. ruvnno Gáldui – Álgoálbmotvuoigatvuođaid gelbbolašvuođa guovddážii Guovdageainnus. Doarjja lea addon Gáldu bargui riikkaidgaskasaš álgoálbmotvuoigatvuođaiguin. Viidáset doarju Olgoriikadepartemeanta Sámedikki riikkaidgaskasaš barggu álgoálbmotvuoigatvuođaid ovddas. 2008:is lea Olgoriikadepartemeanta juolludan Sámediggái 650 000 ruvnno. Dasa lassin lea Olgoriikadepartemeanta 2008:is juolludan 390 000 ruvdnosaš doarjaga Sámeráđi riikkaidgaskasaš bargui. Sámeráđđi oažžu vástideaddji submi ruoŧa ja suoma eiseválddiin. Olgoriikadepartemeanta áigumuš lea 2009:is joatkit juolludeames doarjaga Gáldui, Sámediggái ja Sámeráđđái. - skuvlla ja internáhtta doaimma Gaska-Norgga sámeskuvllas Árbordes - Oahpahus- ja internáhtabálvalusat suohkanlaš sámeskuvllain Snoasas ja Málatvuomis - Doaimma Sámi joatkkaskuvllas Kárášjogas ja Sámi joatkkaskuvlla- ja boazodoalloskuvllas Guovdageainnus - Vuordinbálká bargiide heaittihuvvon stáhtainternáhtain Finnmárkkus </p>
<p>Juolludeami ulbmiliin lea sámi ohppiide addit oahpahusdilálašvuođa mii váikkuha nannemis sin giela ja identitehta. Gaska-Norgga sámeskuvllas, Árbordes, ledje 2007–08 oahppojagis logi fásta oahppi. Vihtta oahppi orro birra jagi internáhtas ja guokte oahppi jahkebeali. 24 oahppi vuostáiválde lullisámegiela gáiddusoahpahusfálaldaga. Dáin ohppiin serve oktanuppelohkái ja velá njealjenuppelohkái eará ovttaidahttinfálaldahkii. Sámeskuvllat Snoasas ja Málatvuomis lea suohkanlaš skuvllat, ja stáhta Oahpahusdirektoráhta bakte oastá bálvalusaid doallosuohkaniin. Skuvllas Snoasas ledje 2007-2008 oahppojagis 21 fásta oahppi, ja fálai gáiddusoahpahusa lullisámegielas 17 oahppái. Čieža oahppi orro internáhtas. Skuvllas Málatvuomis ledje guoktenuppelohkái oahppi 2007-08 skuvlajagis, ja fálai gáiddusoahpahusa davvisámegielas ovcci oahppái. Vihtta oahppi orro internáhtas. Oahpahusdirektoráhtta lea ráhkadahttán oktasaš plána gáiddusoahpahusa várás davvi-, lulli- ja julevsámegielaide, ja plána lea sáddejuvvon departementii dohkkeheapmái. 2007–08 skuvlajagi ledje Sámi joatkkaskuvllas Kárášjogas 118 oahppi ja diibmá ges ledje 104 oahppi. Sámi joatkkaskuvllas ja boazodoalloskuvllas Guovdageainnus ledje 83 oahppi ja diibmá ges ledje 92 oahppi. 2007 geasi ovddiduvvui raporta bargojoavkkus man bargun lei čielggadit sámi joatkkaskuvllaid boahttevaš hálddašanmodealla. Raporttas ovttajienalaš bargojoavku árvala šiehtadallagoahtit fylkkasuohkaniin skuvllaid hálddašeami ektui. Departemeanta sáddii raportta oktan árvalusain Sámediggái viidáset árvvoštallamii. Sámediggi gieđahalai raportta dievasčoahkkimis 2008 guovvamánus, muhto ii dorjon bargojoavkku ođđa hálddašanmodealla árvalusa. Sámediggi mearridii baicca álggahit čielggadanbarggu man ulbmiliin livččii ásahit hálddašanásahusa Sámedikki vuolde vai Sámediggi sáhttá badjelasas váldit ovddasvástádusa skuvllaid hálddašeames. Máhttodepartemeanta diehtun váldá Sámedikki mearrádusa ja áigu Stuorradiggái buktit viidáset árvvoštallamiid maŋŋil go Sámediggi ovddida čielggadeami bohtosiid. <em type="bold">Kap. 223 poasta 50 Sámi oahpahushálddahus </em>Juolludeapmi fátmmasta: - Doarjja Sámedikki oahpahus, giella ja kulturbuvttadanossodaga doibmii - Doarjja ovdánahttit oahpponeavvuid sámi ohppiide, dás maiddái earenoamášpedagogalaš oahpponeavvuid - Doarjja oahppoplána bargu ja – ovdánahttimii - Doarjja neavvut ja bagadallat oahpaheddjiid geat oahpahit sámegielat ohppiid mánáidgárddis, vuođđoskuvllas ja joatkkaoahpahusas 2007 juolludeapmi lea ollásit sirdojuvvon Sámedikki háldui. 2009:s evttohuvvo joatkit juolludemiin seamma dásis go 2008:s. <em type="bold">Kap. 225 poasta 63 Doarjja sámegillii vuođđooahpahusas </em>Doarjjaortnega ulbmiliin lea váikkuhit dasa ahte fállojuvvo oahpahus sámegilli ja sámegielas vástideaddji daid vuoigatvuođaid maid oahpahuslága § 6-2 ja § 6-3 mearrida, ja nannet oahpaheddjiid sámegielat gelbbolašvuođa. </p>
<p>Skuvlajagi 2007–08 ožžo 2 538 vuođđoskuvlla oahppi sámegielat oahpahusa, ja mannán jagi ges 2 672 oahppi. Dát mearkkaša ahte lohku lea njiedjan 134 ohppiin, ja mearkkaša sullii 5 proseanta njiedjama skuvlajagi 2006–07 ektui. Lohku sámi lohkanvirgelobi lea leamašan sullii seamma dásis daid maŋimus jagiid. Skuvlajagi 2007-08 ožžo 288 oahppi ja oahpahalli sámegiela oahpahusa joatkkaoahpahusas fylkkasuohkanlaš skuvllain, mannán jagi ektui go 285 sámegiela oahpahusa. 2009 einnostan čájeha ahte unnit oahppit válljejit sámegiela vuođđoskuvllas, ja poasta lea danin árvaluvvon unniduvvot vástideaddji submin <em type="bold">Kap. 226 poasta 21 Kvalitehtaovdáneapmi vuođđooahpahusas </em>Juolludeapmi mearkkaša kvalitehtaovdánahttindoaimmaid sámegiela ektui vuođđooahpahusas. 2007:s geavahuvvojedje ruđat ovdánahttindoaimmaide, earret eará viidáset ovdánahttimis gáiddusoahpahusa ja gelbbolašvuođaid sámegielas. 2009:s árvaluvvo joatkit juolludemiin seamma dásis go 2008:s. <em type="bold">Kap. 231 Mánáidgárddit, poasta 50 Doarjja sámi mánáidgárdefálaldagaide </em>Ulbmil doarjagiin lea váikkuhit dasa ahte sámi mánát ožžot láhččojuvvon mánáidgárdefálaldaga mii lea heivehuvvon sin giella ja kulturduogážii. Doarjjaortnet fátmmasta doarjaga sámi mánáidgárddiide, doarjja gielladoaimmaide dáru mánáidgárddiin mas leat sámegielat mánát ja ruđaid diehtojuohkin- ja ovdánahttinbargguide ja bagadallamiidda. Sámediggi hálddaša doarjjaortnega. 2007:s juolluduvvui doarjja 41 sámi mánáidgárddiide, ja 14 dáru mánáidgárddi main leat sámi mánát ožžo doarjaga sámegielat oahpahussii. Sámediggi jugii viidáset doarjaga ovdánahttindoaimmaide ja pedagogalaš ávdnasiidda mánáidgárddiin. Árvaluvvo ahte 2009 juolludeapmi jotkojuvvo seamma dásis go 2008:s. <em type="bold">Kap. 271, poasta 50 Vuođđoruhtadeapmi stáhtalaš universitehtaide </em>Romssa universitehta bakte juolluduvvojit ruđat sámi ulbmiliidda. 2002 rájes lea juolluduvvon doarjja guovtti stipendiáhtavirgehasaide čadnojuvvon sámi dutkamii. <em type="bold">Kap. 275, poasta 50 Vuođđoruhtadeapmi stáhtalaš allaskuvllaide </em>Sámi alit oahpahusa ja dutkama Sámi allaskuvllas ja eará ásahusain lea guorahallojuvvon Kvalitehtaođastusa stáhtusa árvvoštallama oktavuođas, vrd. árvalus S. nr. 12 (2002–2003) ja St.dieđ. nr. 34 (2001–2002). Ráđđehus oaidná dehálažžan buoridit máhtolašvuođa sámi dilálašvuođaid birra, ja maiddai sámi giela ja kultuvrra birra. Ráđđehus áigu danin earret eará nannet sámi alit oahpahusa ja dutkama oppalaččat, ja lasihit sámegielat studeanttaid rekrutterema. Davvi-Trøndelaga allaskuvla ja Bådåddjo allaskuvla leaba 2005 rájes ožžon ruđaid nannemis ja ovdánahttimis lullisámegiela ja julevsámegiela. Sámi allaskuvla lea ráhkadahttán guhkesáigge plána vai sáhttá dohkkehuvvot dieđalaš allaskuvlan, vrd. Árvalus. S. nr. 12 (2002–2003) ja St.dieđ. nr. 34 (2001–2002). <em type="italic">Sámi dieđalaš visti Guovdageainnus </em>Ovttasráđiid Bargo- ja searvadahttindepartemeanttain ja Kultur- ja girkodepartemeanttain bargá Máhttodepartemeanta gárvvisteames ođđa sámi dieđalaš vistti Guovdageainnus. Visti vurdojuvvo gárvvistuvvot sisafárrenláhkái 2009:s. Ođđa vistti ulbmiliin lea earret eará čohkket sámegielat ja sámi dieđalaš doaimmaid stuorit birrasii. Sámi allaskuvla, Sis-Finnmárkku studeanttaid ovttastus, Sámi earenoamášpedagogalaš doarjalus ja Davviriikkaid Sámi </p>
<p>Instituhtta leat ovttas Sámedikki giella- ja oahpahusossodagain, Gáldu – Álgoálbmotvuoigatvuođaid gelbbolašvuođaguovddážiin, Boazodoalu riikkaidgaskasaš fága- ja gaskkustanguovddážiin ja Sámi arkiivvain ođđa vistti geavaheaddjit. Jagiid 2007 ja 2008 juolluduvvui 15,7 mill. ruvdno til dávviriidda daid geavaheddjiide mat gullet Máhttodepartemeanta vuollái. Máhttodepartemeanta árvala juolludit 11,7 mill. ruvnno olles viessoláigobuhtadasa Sámi allaskuvlii go fárrejit ođđa vistái. <em type="bold">Kap. 275, Allaskuvllat, poasta 52 Dutkanruhtadeapmi </em>Jagi 2009:s nannejuvvo Sámi allaskuvla dákko bakte ahte juolluduvvojit ruđat ovtta stipendiáhtavirgehassii. <em type="bold">Kap. 285, Norgga dutkanráđđi, poasta 52 Dutkanulbmilat </em>Ruđat sámi dutkamii kap. 285 poastta 52 bakte mannet vuosttažettiin sámi dutkama prográmmii, mii lea ruhtaduvvon Máhttodepartemeanta ja Bargo- ja searvadahttindepartemeanta bakte. Sámi dutkama prográmma II álggahuvvui 2007:s. Dat galgá bistit logi jagi, ja galgá árvvoštallojuvvot gasku áigodagas. Prográmma deattuha guovddáš hástalusaid sámi dutkamis, nugo mat rekrutterema, gaskkusteami ja nannemis sámegiela dieđalaš giellan. </p>
<p><em type="bold">Kap. 400 Justisdepartemeanta, poasta 01 Doaibmagolut </em>Dutkanprošeakta sámi álbmot, luonddugeavaheapmi ja riektedilálašvuođat loahpahuvvui 2007:s. Prošeavtta jođiheaba Sámi Vuoigatvuođalávdegoddi Romssa Universiteahta Sámi dutkamiid Guovddáš. Jagi 2007 geavaheapmi čadnon Sámi Vuoigatvuođalávdegoddái lei oktiibuot sullii 3,59 mill. ruvdno. Sámi Vuoigatvuođalávdegoddi ovddidii árvalusastis 2007:s, vrd. NAČ 2007: 13 Ođđa sámeriekti ja NAČ 2007: 14 Sámi luonddugeavaheapmi ja resursadilli mii guoská guovlluide Hedemárku rájes gitta Romssa rádjai. 2008:s lea Justisdepartemeanta juolludan 250 000 ruvnno dán bargui. Rehketdollui fievrriduvvon golut 2008 borgemánu loahpa rádjái ledje sullii 70 000 ruvnno. Prošektii ii juolluduvvo eanet ruhta 2008:s ja 2009:s. <em type="bold">Kap. 440 Politiijadirektoráhtta - Politiija- ja leansmánneossodat, poasta 01 Doaibmagolut </em>Kap 440, 01 poasttas leat máŋggaid jagiid leamašan ráddjejuvvon ruđat daid politiijaguovlluid geavahussii main leat sámi giellalága hálddašanguvlui gullevaš suohkanat. Mihttomearrin lea movttidahttit máhtolašvuođa buorit sámegiela birra politiijaguovlluin gos leat sámi ássit. Politiijaguovllut geain lea liigebargu guovttegielat hálddašeami olis, sáhttet ohcat doarjaga dáid ráddjejuvvon ruđain.. Ortnega hálddaša Oarje-Finnmárkku politiijaguovllu politimeašttir iežaset njuolggadusaid mielde. Jagi 2008 lea ráddjejuvvon 400 000 ruvdno. 2007 rehketdoalu olis šaddá árvvoštallojuvvot ahte galgá go juolludeapmi muddejuvvot 2009:s. <em type="bold">Kap. 470 Friddja riekteveahkki, poasta 72 Doarjja earenoamáš riekteveahkkedoaimmaide </em>Sis-Finnmárkku riekteveahkkekantuvra ásahuvvui 1997:s. Prošeaktačilgehusas deattuhuvvo ahte "stuora oassi álbmogis dás leat sápmelaččat geat leat minoritehtajoavkun earenoamáš váttisvuođaiguin, sihke gielalaččat ja geográfalaččat. Dán joavkku riekteveahkkedárbbu ferte einnostuvvot earenoamáš stuorisin”. Guovllus leat hárvvit advokáhtat go muđui riikkas. Dát lea maiddái okta duogážiin go dát kantuvra lea dáppe. 2007 geavaheapmi lei 1,28 mill. ruvdno. 2008:s Justisdepartemeanta doarjja Sis-Finnmárkku riekteveahkkekantuvrii lea sullii 1,3 mill. ruvdno. Lea áigumuš juolludit vástideaddji submi 2009:s. Kantuvrra meannudii 178 ášši 2007:s. Njálmmálaš rávvagiid adde 245 áššiin. </p>
<p><em type="bold">Kap. 329 Arkiivaulbmilat, poasta 01 Doaibmagolut </em>Sámi arkiiva lea 2005 rájes Sámedikki sávaldagaid vuođul sirdojuvvon Sámedikkis Riikkaantikvárii. 2009 doaibmajuolludeapmi Arkiivadoaimmahahkii galgá gokčat lassi doaibmagoluid ja viessoláiggu 2,2 mill. ruvnnuin dan oktavuođas go Sámi arkiiva oažžu ođđa bistevaš lanjaid Sámi dieđalaš visttis Guovdageainnus. Sisafárren lea mearriduvvon 2009 cuoŋománu 1.beaivái. <em type="bold">Kap. 334 Filbma- ja mediaulbmilat, poasta 72 Guovddášásahusat </em>Davvinorgga filbmaguovddáža OS doarjaga eaktun kap. 334 Filbma- ja mediaulbmilat, poastta 72 Guovddášásahusat bakte, lea ahte galgá buvttaduvvot unnimusat okta sámi filbma jagis ásahusa doarjagiin. Sámi filbmabuvttadeapmi ja doarjagat sámi filbmabuvttademiide lea lagabui čilgejuvvon St.dieđ. nr. 22 (2006-2007) <em type="italic">Ofelaš. Norgga filbmaáŋgiruššamii </em>. <em type="bold">Kap. 335 Preassadoarjja, poasta 75 Doarjja sámi aviissaide </em>Doarjja sámi aviissaide juolluduvvo kap. 335, poastta 75 bakte. Sámi aviissat leat ožžon stáhtadoarjaga 1979 rájes, 1987 rájes sierra bušeahttapoastta bakte. Poastta bakte juolluduvvo doarjja sámi áviissaid buvttadeapmái ja julev- ja lullisámegielat áviisasiidduid buvttadeapmái. Dasa lassin juolluduvvo ráddjejuvvon doarjja Nuortanástái. Mediabearráigeahčču hálddaša doarjjaortnega mii muddejuvvo 1997 njukčamánu 17. beaivvi láhkaásahusain nr. 248 doarjja sámi áviissaide. Preassadoarjja lea vuosttažettiin vuođuštuvvon das makkár mearkkašupmi preassas lea demokratiijii ja sátnefriddjavuhtii. Dása lassin lea sámi áviissain earenoamáš doaibma das ahte seailluhit ja viidáset ovdánahttit sámi čállingiela. Váikkuheames dasa ahte sámi áviissaid dávjjibut almmuhuvvot de poasta lasihuvvui 5 mill. ruvnnuin 2008:s. Seamma vuođuštusain árvala ráđđehus lasihit juolludeami 2009:s velá 3 mill. ruvnnuin 21,6 mill. ruvdnui. Seammás árvaluvvo ahte doarjja Nuortanástái sirdojuvvo Sámediggái 2009 rájes. <em type="bold">Kap. 340 Girkolaš hálddahus, poasta 01 Doaibmagolut, poasta 71 Doarjja girkolaš ulbmiliidda ja poasta 75 Oskuoahpahus </em>Doaibmajuolludeapmi mii juhkkojuvvo Girkoráđđái kap. 340 poastta 01 vuolde fátmmasta maiddái juolludeami Sámi girkoráđđái. Girkočoahkkin 1992:s dat ásahii Sámi girkoráđi. Ráđđi galgá ovttastahttit girku áŋgiruššama sámi olmmoščearddaid gaskkas ja bargat dan badjelii ahte olbmot buorebut oahpásmuvvet sámi girkoeallimiin. Poastta 71 bakte lea máŋggaid jagiid juolluduvvon doarjja Norgga Biibbalsearvái jorgalahttit biibbalteavsttaid julev-, lulli- ja davvi sámegillii. Doarjja geavahuvvo vuosttamužžan boares testameanta jorgalit davvisámegillii, mii álggahuvvui 1998:s ja galgá gárvvistuvvot logi jagis. Ekonomalaš sivaid dihte lea jorgalanbargu maŋŋonan. 2009:s árvaluvvo juolluduvvot 1,4 mill. ruvdno dán bargui. Doarjagiin mii juolluduvvo poastta 75 bakte Doarjja oskuoahpahussii Norgga Girkus, lea vuoruhansuorgin bargu mas ovdánahttet oahppofálaldaga mas sámi giella, kultuvra ja historjá deattuhuvvo. Ođastusa vuosttaš vihtta jagi lea leamašan geahččalan- ja ovdánanáigodahkan ja das lea earret eará čađahuvvon prošeakta Sis-Finnmárkku proavásgottis, goas stuora oassi sámegielagiin orrot, ja leat ásahan neahttasiiddu sámi oskuoahpahusa birra, mas leat dávvirat davvisámegilli, julevsámegillii, lullisámegillii, kveanagilli ja dárogillii. 2009 rájes ođastus rievdá čađahandássái. Oskuoahpahus sámegielat guovlluin vuoruhuvvo ođastusbarggus ovddasguvlui. </p>
<p>Lassi dása čađahuvvojit doaimmat Sámi girkoráđi bakte, earret eará rekrutteremis sámegielagiid girkolaš virggiide. 2009 bušeahttaárvalus mearkkaša velá lasáhusa juolludeapmái oskuoahpahusođastussii. <em type="bold">Kap. 341 Báhpagoddi, poasta 01 Doaibmagolut </em>Juolludeapmi báhpagoddái kap. 341, poastta 01 bakte, fátmmasta maiddái girkolaš bálvalusaid sámi álbmogii. Davvi-Hålogalándda bismágottis leat máŋga sámegielat báhpa, ja okta bismáguovllukapellána guhte bargá bieđgguid orru sápmelaččaid gaskkas. Norgga girkus lea maiddái iežas dulkonbálvalus, mii fátmmasta golbma dulkka 70% virggis ja guokte dulkka 20% virggis. Lullisámi giellaguvlui gullet Nidarosa bismágoddi ja oasit Lulli -Hålogalándda ja Hámara bismágottiin. Lea sierra báhppa - ja diakonaijavirgi mii galgá bálvalit lullisápmelaččaid bismágottis ja departemeanta ráhkadahttá sierra láhkaásahusa sierra sámi searvegotti ásaheami várás lullisámi giellaguovllus. Danin lea juolludeapmi dán poastta vuolde árvaluvvon lasihuvvot 0,5 mill. ru. Poasta fátmmasta maiddái juolludemiid Girkolaš oahpahusguovddážii Davvin. Oahpahusguovddáš ásahuvvui Romssas jagi 1997:s dainna ulbmiliin ahte fállat girkolaš oahpahusfálaldaga davvin, ja earret eará dainna mihttomeriin ahte oainnusindahkat sámi perspektiivva praktihkalaš-girkolaš oahpahusas. <em type="bold">Speallanruđat sámi falástallamii </em>Norsk Tipping OS 2007 speallanjagi badjebáhcaga juogadeapmi 2008 falástallandoaimmaide, ráddjejuvvui 600 000 ruvdno sámi falástallamii. Doarjja sirdojuvvui Sámediggái, ja ovddasvástida ruđaid viidáset juogadeami doarjaga mihttomeari mielde. Speallanruđaid váldojuogadeami oktavuođas 2009 giđa de vejolaš juolludeapmi sámi falástallamii 2009 ovddas árvvoštallojuvvo. Doarjaga ulbmiliin lea doarjut ahte mihtus sámi falástallandoaimmat, mat leat oassin árbevirolaš sámi kultuvrras, bisuhuvvojit ja viidáset ovdánahttojuvvojit. Doarjja galgá vuosttažettiin geavahuvvot doaimmaide heivehuvvon mánáide (6-12 jahkásaččat) ja nuoraide (13-19 jahkásaččat). </p>
<p>Sámi gealboguovddáš mii ovdánahttá psykiátralaš bálvalusaid sámi álbmogii jođiha Cearáossodaga Kárášjogas ja rávisolbmuidossodaga Leavnnjas, vrd. St.prp. nr. 63 (1997-1998). Ráđđehus evttoha ahte 2009 juolluduvvo 28,7 mill. ruvdno dán ulbmilii. Muđui čujuhuvvo Kap.743 Stáhtalaš árvvosmahttindoaimmat psykalaš dearvvašvuhtii, poasta 75 Doarjja psykalaš dearvvašvuođadivššu nannemii ja lagabui čilgehussii ovdánahttimis riikkalaš bálvalusaid gealbovuođuid psykalaš dearvvašvuođasuodjalussii sámi álbmoga várás. sáhttá sirdojuvvot</p>
<p>Ulbmil doarjjapoasttain lea movttiidahttit riikkaidgaskasaš ovttasbarggu mánáid- ja nuoraidsuorggis. Ulbmiljoavkkut leat eaktodáhtolaš mánáid- nuoraidorganisašuvnnat, ovttaskas mánát ja nuorat ja mánáid ja nuoraidjoavkkut, ásahusat mat barget mánáid ja nuoraiguin, ja almmolaš eiseválddit báikkálaččat, guovlulaččat ja riikkalaččat. Dán poastta rámma siskkobealde áigu Mánáid- ja dásseárvodepartemeanta váikkuhit Davviguovllustrategiija čađaheami dakko bakte ahte vuoruhit Barentsguovllu nuoraidpolitihkalaš ovttasbarggu. Ruđat ráddjejuvvojit multilaterála prošeavttaide ja doaibmabijuide mánáid ja nuoraid váste Barentsguovllus. Juolludeami ulbmiljoavkkut leat Barentsguovllu 13 biriid ja álgoálbmogiid mánát ja nuorat. Ruđaid hálddaša Barentsčállingoddi Girkonjárggas. <em type="bold">Kap. 855 Stáhta mánáidsuodjalusa hálddašeapmi, Poasta 21 Earenoamáš doaibmagolut </em>Mánáidsuodjalusa ovdánahttinguovddáš Davvi-Norggas oažžu ruđaid dán poastta bakte earret eará áimmahuššamis sámi gelbbolašvuođa mánáidsuodjalusas. <em type="bold">Kap. 850 Mánáidáittardeaddji Poasta 01 Doaibmagolut </em>Mánáidáittardeaddjit Norggas, Ruoŧas ja Suomas leat ovttasbargan prošeavttain mas áittardeaddjit leat guorahallan sámi mánáid ja nuoraid mieldeváikkuhanrievtti mánáidkonvenšuvnna 12. ektui. Raporta "Sámi mánáid ja nuoraid oasálastin ja váikkuhanvuoigatvuohta " almmuhuvvui 2008 giđa ja čilge máid prošeakta lea gávnnahan. Mánáidáittardeaddji mielas lea ásahuvvon buorre ovttasbargu Sámediggeráđiin das mii guoská sámi mánáid skuvladilálašvuhtii. Dát bargu joatkašuvvo ja nannejuvvo. Doaibmajuolludeapmi Mánáidáittardeaddjái 2007:s nannejuvvui 1 mill. ruvnnuin. Dat čadnui Mánáidáittardeaddji bargui sihkkarastimis sámi mánáid ja nuoraid vuoigatvuođaid. Nannejupmi 1 mill. ruvnnuin jotkojuvvo maiddái 2009:s. <em type="italic">2007 raporta </em>Boazodoallohálddahus galgá váikkuhit dasa ahte sihkkarastá nanaguoddevaš boazodoalu resursavuođu. Dát fátmmasta ovdamearkka dihte ahte hálddahus ovttasráđiid ealáhusain galgá mearridit rápmaeavttuid, doaimmahit neavvuma vai olahit buori vuoittu ja dárkkistit ahte rápmaeavttut čuvvojuvvojit. Resursadilli ja boraspire gávdnostupmi sakka váikkuha doaibmadilálašvuođaid boazodoalus. Danin lea dehálaš ahte lea lagas ovttasbargu iešguđet guovlluid boraspirehálddašeami ja Boazodoallohálddahusa gaskkas. Dát lea jotkkolaš bargu mas čohkkejit dieđuid boazologu, vahágiid, guođohanvieruid ja resursadilálašvuođa birra jna. Dát dáhkiduvvo almmolaš lohkamiid, guohtuniskama, fievrridanhálddašeami, rádjeáiddiid ođasteami ja áimmahuššama bakte, ja diehtojuohkimiin ja neavvumis orohatstivrraid, avádatstivrraid, siiddaid ja ovttaskas boazoeaiggádiid. Resursahálddašeami oktavuođas čađahuvvo maiddái doaibmadárkkisteapmi, riidočoavdin ja soahpamušdoaimmaid dárkkisteapmi. 2006:as álggahii hálddahus barggu golmma jagi plánain mas mearridit eará rápmaeavttuid Finnmárkkus. Plánain lea Riikkarevišuvnna Finnmárkku guohtunvalljodagaid nanaguoddevaš geavaheami guorahallama čuovvoleapmin. Earret guovllurájáid mearrideapmi gaskal Oarje- ja Nuorta-Finnmárkku ja Oarje-Finnmárkku ja Romssa, de ii leat dát bargu, iešguđege sivaid geažil, olahan čielga soahpamuša guohtumiid juogadeami hárrái. Dan oktavuođas namuhuvvojit čuolbmabealit vuoigatvuođaid ektui, ja dorvvuhisvuohta boazoeaiggádiid gaskkas dasa ahte formálalaš šiehtadusat sáhttet eastadit dárbbašlaš rievdadanmuni go dilálašvuođat dan gáibidit. Vaikko prošeavttain unnánaččat leat olahan konkrehta soahpamušaid, de lea dattege geahččaluvvon bargovuohki mas ealáhus ieš buori muddui lea hálddašan prošeavtta ovdáneami ja čovdosiid. Dát šaddá leat ávkkálaš ođđa lága čuovvoleamis geavahannjuolggadusaid hábmemis. </p>
<p>Geavahannjuolggadusaid hábmenproseassa bakte galget earret eará guođohanvierut, boazolohku ja guođohanáiggit čielggaduvvot rápmaeaktun juohke ovttaskas orohahkii. Boazodoallohálddahus lea leamašan guovddáš oasálastin ođđa boazodoallolága hábmemis ja ođđa lága ollašuhttimis. Boazodoallohálddahus lea ovttasráđiid Eanandoallo- ja biebmodepartemeanttain ráhkadahttán diehtojuohkingihppaga mii lea sáddejuvvon buot boazoeaiggádiidda, ja ráhkkanahttán ja čađahan diehtojuohkinčoahkkimiid ealáhusain buot boazodoalloguovlluin. Boazodoallohálddahusas lea ovddasvástádus vuhtiiváldit boazodoalu eananberoštumiid dábálaš eananhálddašeamis. Stuorra oassi hálddahusa návccain geavahuvvojit juste dákkár áššiide. Hástalussan lea ahte ovttaskas áššiid hivvodat dađistaga lassána. Boazodoallohálddahus lea bargan dan badjelii ahte buoridit boazodoalu váikkuhanvejolašvuođa daid doaibmabijuid bakte mat mearridit eanangeavaheami. Rievdadeames lágaid ja láhkaásahusaid mat mearridit eanangeavaheami de lea hálddahus ovddidan árvalusaid ja oainnuid. Boazodoallohálddahus oasálastá dialogaprošeavtta <span type="quote">"oktasaš politihkka duottarguovlluide"</span>, mas fáddán lea boazodoallu ja areálaplánen. Prošeakta lea Lulli-Trøndelaga Fylkkamánni bakte. Ulbmiliin lea buoridit guovtteguvlosaš ipmárdusa ja gulahallama vai ásaha buoret vuođu olahit oktasaš politihka duottarguovlluide. Mihtomearrin lea ahte prošeavtta bohtosiin sáhttá leat positiiva váikkuhus eará boazodoalloguovlluide. Boazodoalu ovdánahttinfoanddas lea sirdojuvvon 2 mill ruvdno Sámediggái. Ovttas eará doaibmabijuiguin lea diehtojuohkin geavahuvvon olaheames stuorit ipmárdusa Boazodoallohálddahusa ovddasvástádussurggiide. Njuolga ja aktiivvalaš diehtojuohkinstrategiija bakte háliida hálddahus olahit luohttevašvuođa ja ipmárdusa ealáhusas, mii lea mearrideaddjin ollašuhttimis nanaguoddevaš boazodoalu mihttomeari. <em type="italic">2009 bušeahttaárvalus </em>Ođđa boazodoalloláhka fápmuibiddjui 2007 suoidnemánu 1.beaivvi. Boazodoallohálddahus galgá viidáset bargat ođđa lága čađahemiin, ja láhčit ođđa njuolggadusaid jođánis ollášuhttima čálalaš dieđuid, diehtojuohkinčoahkkimiid ja konkrehta neavvuma bakte. Olaheames dárbbašlaš dárkkástusa ealáhusovdánemiin, galgá hálddahus sihkkarastit ahte dárbbašlaš vuođđodieđut earret eará guohtundilálašvuođaid ja njuovvanviehkagiid birra čohkkejuvvojit. Boazodoallohálddahus galgá joatkit ásaheames fierpmádagaid ja lihtuid eará almmolaš ásahusain, ja sidjiide juohkit dieđuid boazodoalu oktilaš areáladárbbuid birra, ja movt iešguđetlágan doaimmat guohtuneatnamiin váikkuhit boazodollui. Viidáset galgá hálddahus bargat duođašteames boazodoalu eanangeavaheami ja daid dieđuid čilget suohkaniidda ja fylkkaide. Boazodoallohálddahus galgá leat aktiivvalaš láidesteaddjin das ahte rievdadit daid lágaid ja láhkaásahusaid mat stivrejit eanangeavaheami. Viidáset galgá hálddahus bargat gelbbolašvuođa nannemis guoskevaš njuolggadusčállosiid ektui sihke iežaset bargiid ja boazosápmelaččaid gaskkas. Dan oktavuođas go Stuorradiggi lea mearridan ođđa plánaoasi Plána- ja huksenláhkii, galgá hálddahus ovttasráđiid Eanandoallo- ja biebmodepartemeanttain ráhkadahttit oaivádusa boazodoalu ja eananhálddašeami birra mii lea heivehuvvon ođđa láhkii. Boazodoallohálddahus galgá gárvvistit barggu árvošláddjemis boazodoalloeatnamiid. Dan oktavuođas go lea ásahuvvon riidoárvvoštallanvuogádat earenoamáš guovlluide bieggamillohuksema oktavuođas, galgá hálddahus čađat ráhkadit fáttálaš riidoárvvoštallama boazodoalu ektui dieđihuvvon ja ohccojuvvon bieggamilloprošeavttaid dihte. </p>
<p>Boazodoallohálddahus galgá veahkehit doaimmaheames Norgga-Ruoŧa boazoguohtunkonvenšuvnna, ja vejolaš guohtunsoahpamušaid Plassje guovllus. Boazodoallohálddahus galgá váikkuhit dasa ahte árvoháhkan boazodoalus lassána. Ovttasráđiid ealáhusa ásahusaiguin ja eará oasálaččaiguin, galgá hálddahus váikkuhit dasa ahte boazodoallošiehtadusa ekonomalaš resursat geavahuvvojit ulbmillaččat vai olaha buori beavttu ja árvoháhkama. Dán oktavuođas galgá hálddahus váikkuhit ahte boazodoalu Árvoháhkanprográmma ja Boazodoalu ovdánahttinprográmma doaibmabijut koordinerejuvvojit, vai dán guovtti ortnegiin olaha buoremus beavttu. Viidáset galgá hálddahus bargat dan badjelii ahte olaha positiivva ovttasdoaimma gaskal boazoealáhusa, Innovasjon Norgga ja iežas hálddahusa árvoháhkanprográmma čađaheami oktavuođas. Boazodoallohálddahus galgá aktiivvalaččat bargat oainnusindahkamis nissonolbmuid dárbbuid ja nannemis sin sajádaga boazodoalus. Viidáset lea dehálaš geahččat árvoháhkanbarggu boazodoalus ovttas dainna áŋgiruššamin mii dahko doaibmabijuid ektui nissonolbmuid várás. Dehálaš dilálašvuohta dásseárvvus lea besten. 2008:is galgá Boazodoallohálddahus fuolahit joatkaga barggus láhčimis hálddahussii elektrovnnalaš iešhálddašančovdosiid, vuogádatovdánahttimin ja ovddidit árvalusaid movt álkidahttit boazodoallošiehtadusa ekonomalaš doaibmabijuid. Viidáset galgá hálddahus bargat dan badjelii ahte iešguđet boazodoalloguovlluid ovttaskas boazoeaiggádiidda dáhkiduvvo jođánis ja ovttalágan meannudeapmi. Oassin dárkkistanbarggus galgá hálddahus joatkit lohkamis bohccuid iešguđet boazodoalloguovlluin. Jus leat stuorra erohusat lohkanbohtosiid ja boazoeaiggádiid iežaset raporttaid gaskkas, de galget vuolggahuvvot doaibmabijut. Boazodoallohálddahus galgá aktiivvalaččat searvat ovdánahttimis riidoeastadeaddji doaimmaid eará ealáhusberoštumiid ektui. Duođašteames boazodoalu eanangeavaheami ja vuoigatvuođaid lea áibbas mearrideaddjin ealáhusa boahtteáigái. Fierpmádagat ja lihtut eará almmolaš ásahusaide galget almmuhuvvot ja váikkuhit ahte boazodoallu dohkkehuvvo. Viidáset leat gáibádusat dasa ahte lea lagas oktavuohta gaskal ealáhusa ovddasteddjiid ja Boazodoallohálddahusa vai hukse luohttevašvuođa ja ipmárdusa. Dákkár ovttasbargu lea dehálaš jus galgá juksat nanaguoddevaš ovdáneami ulbmila. Boazodoallohálddahus galgá leat doaibma mii buoremusat ja beaktilit geavaha iežas resurssaid, ja mii hálddašeami ja ráđđema bakte dáhkida geavaheddjiide beaktilis bálvalusaid. Boazodoallohálddahus galgá joatkit barggu ovdánahttimis bargiid- ja bálkápolitihka, buoridit máhtolašvuođa, organisašuvdnaovdánemiin, ekonomiijastivrejumiin, hovdengotti ovdánahttimiin, bargobirrasiin, siskkáldas doaibmabargguiguin ja DGT. Buorideames máhtolašvuođa galgá hálddahus earenoamážiid vuoruhit sámegiela oahpahusa bargiide. <em type="bold">Kápihttal 1151 Boazodoallošiehtadusa čađaheapmái </em>ja njuolggadusaid. Ekonomalaš doaibmabijuid geavaheapmi mearriduvvo, earret eará boazodoalolága ulbmiliid ja mearrádusaid mielde. Eanet dieđut boazodoallopolitihka ulbmiliid ja strategiijaid birra de čujuhat St. prp. nr. 63 (2007-2008) ja Árvalus. S. nr. 319 (2007-2008) 2008-2009 Boazodoallošiehtadusa birra, ja rievdadusaid birra 2008 stáhtabušeahttas <em type="italic">. </em></p>
</body></document>
