<document xml:lang="sme" id="no_id"><header><title/><genre code="admin"/><author><unknown/></author><year>unknown</year><wordcount>10037</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/upload/larerplaner/generell_del/5/samisk.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="vep"><em type="bold">VUOĐĐOSKUVLLA </em></p>
<p xml:lang="est"><em type="bold">JOATKKAOAHPAHUSA </em></p>
<p xml:lang="deu"><em type="bold">RÁVISOLBMUIDOAHPAHUSA </em></p>
<p xml:lang="vep"><em type="bold">OAHPPOPLÁNAT </em></p>
<p xml:lang="fra"><em type="bold">OPPALAŠ OASSI </em></p>
<p xml:lang="deu"><em type="bold">GONAGASLAŠ GIRKO-, OAHPAHUS- </em></p>
<p xml:lang="fkv"><em type="bold">JA DUTKANDEPARTEMENTA </em></p>
<p xml:lang="sms">ÁLGU 5</p>
<p>DÁRKKUHUSA OZADEADDJI OLMMOŠ 7 – Risttalaš ja humanisttalaš árvvut – Kultuvraárbi ja identitehta</p>
<p>HUTKKÁLAŠ OLMMOŠ 11 – Hutkannávccat – Golbma árbevieru – Kritihkalaš dáidu ja árvvoštallan – Dieđalaš bargovuohki ja aktiivvalaš oahppi</p>
<p>BARGI OLMMOŠ 16 – Teknologiija ja kultuvra – Oahppan ja bargu – Oahpaheapmi ja iežas oahppan – Oahppásis apmasii – Heivehuvvon oahpahus – Buohkaid máŋggabealat ovdáneapmi – Oahpaheddjiid ja bagadeddjiid rolla – Ovdanbuktinnávccat ja aktiivvalaš oahppan – Oahppan lea ovttasbargu</p>
<p>OPPALAČČAT OAHPPAN OLMMOŠ 25 – Konkrehta máhttu ja ollislaš čujuhusrámmat – Oktasaš ipmárdus spesiáliserejuvvon servodagas – Riikkaidgaskasažžan dahkan ja árbevirolaš máhttu</p>
<p>OVTTASBARGI OLMMOŠ 30 – Ovttastuvvon nuoraidkultuvra – Geatnegasvuođat ja ovddasvástádus – Eallinoahppa mii boahtá skuvlla ja oahpahusa ovttastusas – Viiddis oahppobiras: Ohppiid kultuvra, váhnemiid searvanja lagas servodat</p>
<p>BIRASDIHTOMIELALAŠ OLMMOŠ 35 – Luonddufága, ekologiija ja etihkka – Olbmo, birrasa ja beroštumiid vuostelasvuođat – Ráhkisvuohta lundui</p>
<p xml:lang="vep">INTEGREREJUVVON OLMMOŠ 39</p>
<p>Sisdoallu 4</p>
<p><em type="italic">Ulbmilat dán oktavuođas leat: </em><em type="italic">a) juoga man guvlui bargá b) juoga maid galgá diehtit leaš dal </em><em type="italic">lahkoneame vai ii. </em></p>
<p>Oahpahusa ulbmil lea ráhkkanahttit mánáid, nuoraid ja rávisolbmuid eallima doaimmaide vai sii searválaga earáiguin máhttet hálddašit hástalusaid. Juohke oahppi galgá oažžut máhtolašvuođa alddis ja iežas eallimis váldit vára, ja seammás maid nagodit ja dáhttut earáid veahkehit.*</p>
<p>Oahpahus galgá gealbudit produktiivvalaš barguiotná bargoeallimis ja galgá addit dakkár vuođu ahte maŋŋel sáhttá mannat dakkár bargguide mat eai dál oba gávdnoge. Dat galgá ovddidit daid návccaid maid guhtege dárbbaša erenoamáš bargodoaimmain, ja addit oppalaš gelbbolašvuođa ja vuođu sáhttit maŋŋel eallimis nuppástuhttit bargogelbbolašvuođa. Oahpain galgá beassat sihke dálá bargodillái ja servodatdoaimmaide, ja galgá máhttit hálddašit molsašuddi birrasiid ja hálddašit amas boahtteáiggi. Oahppa galgá nappo addit guottuid ja máhtuid agibeaivái, ja addit vuođu ođđa gálggaide maid guhtege dárbbaša go servodat jođánit rievdá. Nuorat galget oahppat ovddos geahččat ja hárjehallat návcca jierpmálaččat válljet. Sii fertejit hárjánit atnit ovddasvástádusa ja ehtalaš dihtomielalašvuođain máhttit árvvoštallat mo sin dagut váikkuhit earáide.</p>
<p>Oahpahusdoaimmahat ferte huksejuvvot nu ahterávisolbmot ožžot seamma vejolašvuođaid go dálá nuorat. Vuođđooahppa ii leat šat dán áigge doarvái eallinagi barggu doaimmaheapmái. Nuppástuhttin ja dakko bokte dieđuid ođasmahttin šaddá bissovaš dilli olbmo eallimis. Máhtuid maid rávisolbmot leat vuođđooahpas ožžon, ferte dikšut ja ođasmahttit. Oahpahusdoaimmahat ferte leat rabas, vai buot virggiin álo lea vejolaš boahtit ruovttoluotta oahpa oažžut, almmá stuorit formálalaš cakkiid haga. Servodaga ovddasvástádus lea bearráigeahččat ahte vejolašvuođain eai ovdán erohusat nu ahte oahpa oažžuma ovttadássásaš riekti duohtan dahkko.</p>
<p>Oahpahus galgá arvvosmahttit olbmo árjjalašvuhtiija lagas ovttasdoibmii, vai joksat oktasaš ulbmiliid. Ohppiide galgá oahpahit dábiid mat álkidahttet sidjiide ovttas joksat mihttomeriid. Oahpahus galgá ovddidit demokratiija, našuvnnalaš identitehta ja riikkaidgaskasaš dihtomielalašvuođa. Galgá ovddidit gullevašvuođa eará álbmogiidda ja olbmuid oktasaš eallinbirrasii, vai min riika šaddá máilmmiservodaga ovddideaddji miellahttun.</p>
<p>Oahpahus galgá movttiidahttit ohppiid hutkáivuhtiija oahpahit sin illudit earáid bohtosiid dihte. Gova ja hámi, šuoŋa ja sáni bokte galget oahppit movttáskit miellagovahallamii ja dáiddalaš vásáhusaide.</p>
<p>Bajásgeassima vuođđun leat ohppiid máŋggaláganeavttut, sosiálalaš duogáš ja báikkálaš gullevašvuohta. Oahpa galgá heivehit juohke oktii. Eanet ovttadássásaš bohtosiid olaha dan erenoamáš barggu bokte mii iešguđege oahppi ektui dahkko. Máhtuid viidodat bohciida ohppiid máŋggalágan beroštumiid ja attáldagaid doarjuma bokte. Juohke oahppi iešvuohta addá sosiálalaš girjáivuođa – ovttameare oassálastingálga riggudahttá servodaga.</p>
<p>Oanehaččat daddjon, oahpahusa ulbmilat leatnannet mánáid, nuoraid ja rávisolbmuid dovddahan-, vásihan-, ipmirdan-, ovddidan- ja ja oassálastingálggaid.</p>
<p>Jus oahpahus galgá dáid ulbmiliid ovddidit, de datgáibida árvvu, olmmošoainnu ja bajásgeassindoaimmaid lagabui čielggadeami.</p>
<p>Álgu</p>
<p><em type="italic">Servodaga ovddasvástádus lea bearráigeahččat ahte ovttadássásaš riekti váldit oahpa dahkko duohtan. </em></p>
<p><em type="italic">Oahpahusa ulbmil lea viiddidit mánáid, nuoraid ja rávisolbmuid gálggaid dovddahit ja vásihit, ipmirdit, ovddidit ja searvat. </em>* Dán čállosis fátmmasta doaba oahppi maiddái dan oasi joatkkaoahpahusas mii čađahuvvo fitnodagas.56 </p>
<p>Bajásgeassin galgá váldit vuođu risttalaš ja humanisttalaš árvvuin, ja dasto doalvut viidáseappot ja viiddidit kultuvraárbbi nu ahte dat addá perspektiivva ja čujuha geainnu boahtteáigái.</p>
<p>Olbmo dásseárvo- ja gudnioaidnu lea vuođđun dasamo álo sáhttá ovddidit ja viiddidit oskun-, jurddašan-, hupman- ja doaibmanfriddjavuođa beroškeahttá sohkabeliin, doaibmannávccain, čearddain, oskkuin, riikkain dahje virggiin. Dát vuođđojurdda lea servodaga rievdadeami bissovaš gáldun buoridit olbmuid dilli.</p>
<p><em type="bold">Risttalaš ja humanisttalaš árvvut </em>Risttalaš ja humanisttalaš árvvut sihke gáibidit ja ovddidit gierdilvuođa ja čáhkkejit saji eará kultuvrraide ja vieruide. Dát bealuštit ahte demokráhtalaš rievttistáhta lea vuođđun dássálaš politihkalaš searvamii ja digaštallamii. Maiddái deattuhuvvo olbmuid gaskasaš ráhkisvuohta, gulahallan ja doaivva, vejolašvuohta ovdáneapmái, kritihka, jierpmálašvuođa ja dutkama bokte, ja ahte olmmoš rupmašiinnis, dárbbuidisguin ja dovdduidisguin lea oassin luonddus. </p>
<p>Risttalaš osku ja árbevierut leat cieggan min histor-jái – árbin mii min ovttastahttá álbmogin beroškeahttá oskusurggiin. Osku báidná álbmoga eallinnorpmaid, máilmmi govahallama, giela ja dáidaga. Risttalaš osku čatná min oktii eará čearddaiguin vahkuravkasa ja jagi allabasiid bokte, muhto eallá maid min riikka našuvnnalaš erenoamášvuođain: doahpagiin ja dovddastusain, huksenmálliin ja musihkas, servvoštallanmálliin ja identitehtas.</p>
<p>Min risttalaš ja humanisttalaš árbevieruid vuođđunleat dásseárvu, olmmošvuoigatvuođat ja jierpmi geavaheapmi. Sosiálalaš ovdáneapmi vurdojuvvo jierpmálaš jurddašeamis ja bajásčuvgehusas, olbmo gálggain hábmet, vásihit ja gaskkustit.</p>
<p>Oppalohkái addá dát ovttastuvvon árbevierru midjii-de nohkameahttun árvvuid sihke eallinmeanuide ja servodateallimii. Dat ovddida barggu, mii lea ávkkálaš buohkaide ja ovddida maid duddjojeaddji, vuoigatlaš ja vuogas daguid.</p>
<p>Seammás fertejit nuorat oahppat ahte áiggiid mieldeleat dábit ja vierut rievdan, ja ahte iešguđetge servodagain leat iešguđetlágan eallinnjuolggadusat. Nuorat fertejit ipmirdit ahte morála oaidnu sáhttá bohcciidahttit vuostelasvuođaid, muhto ahte dat maiddái nuppástuvvet, nu ahte jurddašeami, kritihka ja dialoga bokte vuođđuduvvojit ođđamállet servodatdilit ja olbmuid gaskasaš oktavuođat.</p>
<p>Bajásšattadettiin galgá olmmoš oažžut dan ipmár-dusa ahte buot olbmot leat ovttadássásaččat ja ahte olmmošárvu lea rihkkomeahttun. Dáinna lágiin olbmuid sierranasvuohta lunddolaččat áhpásmahttojuvvo: juohkehaš ovdána iežas vugiin ja juohkehačča iešvuohta riggudahttá servodaga ja dahká dan máŋggabealálažžan.</p>
<p>Bajásgeassin galgá ovddidit dásseárvvu sohkabeliidgaskka ja solidaritehta dovddu fuolakeahttá joavkkuin</p>
<p>Dárkkuhusa ozadeaddji olmmoš</p>
<p><em type="italic">Bajásšattadettiin galgá olmmoš oažžut dan ipmárdusa ahte buot olbmot leat ovttadássásaččat ja ahte olmmošárvu lea rihkkomeahttun. Dáinna lágiin olbmuid sierranasvuohta lunddolaččat áhpásmahttojuvvo: juohkehaš ovdána iežas vugiin ja juohkehačča iešvuohta riggudahttá servodaga ja dahká dan máŋggabealálažžan. </em></p>
<p><em type="italic">Bajásgeassin galgá vuođđuduvvot risttalaš ja olmmošlaš árvvuide, ja doalvut viidáseappot ja viiddidit kultuvraárvvu. </em>ja rájiin. Dat galgá fuomášahttit máhtu hutkkálaš ja nuppástuhtti árjan, sihke persovnnalaš ovdáneamis ja olbmuidgaskasaš ovttastallamiin. </p>
<p>Mánát ja nuorat galget sihke ipmirdit morálalaš gái-bádusaid ja diktit daid leat meannudeami njuolggadussan. Servodagas gustojeaddji norpmat – bargoetihkas, bargomorálas ja gávppašanvieruin – váikkuhit loahpalaččat servodaga kvalitehtii: čoavdá go bargguid fága máhtolašvuođain earáide ávkin, organisere</p>
<p><em type="italic">Bajásgeassin galgá ovddidit dásseárvvu sohkabeliid gaskka ja solidaritehta dovddu fuolakeahttá joavkkuin ja rájiin. Dat galgá fuomášahttit máhtu hutkkálaš ja nuppástuhtti árjan, sihke persovnnalaš ovdáneamis ja olbmuidgaskasaš ovttastallamiin. </em>8go barggu dainna lágiin ahte eastada vahágiid ja buorida go dearvvašvuođa, doallá go teknologiija deaivása, lea go buktagiin dássi ja leat go soahpamušat rahpasat ja rehálaččat. Min buresbirgenservodat lea vuođđuduvvon morálalaš soahpamuššii: vuosttažettiin dakko bokte ahte buohkat galget searválaga leat mielde doarjagiid addimis mat dárbbuid mielde leat midjiide veahkkin ja doarjjan, ja nuppebealis earáid ovddidit návccaideaset mielde ja doarjut sin go sii dárbbašit doarjaga. </p>
<p>Bajásgeassimis galgá olbmo atnit morálalaš olm-možin, geas lea ovddasvástádus iežas daguin ja válljemiin ja gii duostá ohcat duohtavuođa ja bargat dan mii lea riekta. Muhto olmmoš sáhttá maid dahkat bahás daguid: oamedovddus vuostá, norpmaid ja dieđuid vuostá, alccesis ja earáide vahágin. Bajásgeassimis ferte nappo čilget servodaga ovdagovaid ja árvvuid, ja duohtan dahkat daid vai šaddat ealli vuoibmin olbmuid beaivválaš eallimis. Dat ferte addit eallinmovtta ja oahpahit duođalašvuhtii, mii sáhttá olbmo veahkehit váttisvuođain, roasuin ja vuostelasvuođain maid eallimis deaivá. Bajásgeassimis galgá maid oahpahuvvot buorredáhtolašvuohta ja ándagassii addojupmi go olmmoš meaddá ja boastut dahká.</p>
<p>Oahpahus ferte nappo čilget ja vuođustit ehtalašvuođđojurdagiid ja njuolggadusaid. Dáid sáhttá čielggasin dahkat go Biibbalis váldá vuođu, muhto maiddái ovdamearkkaiguin eará oskosurggiin, historjjás, muitalusain ja biografiijain, veardádusain, diiddain ja fábeliin.</p>
<p>Oahppit galget beassat válljet ja buohtastahttitiežaset válljejumiid skuvlla ja servodaga norpmaiguin. Skuvlla bargit galget leat buorren ovdagovvan. Ruovttu bajásgeassin, skuvlla oahpahus ja lagas servodat berrejit lahkalaga ovttas bargat.</p>
<p><em type="bold">Kultuvraárbi ja identitehta </em>Juohke olbmo identitehta ovdána go olmmoš dohkkeha árbejuvvon meannudanvugiid, norpmaid ja gulahallanvugiid. Oahpahus galgá dasto bisuhit ja nannet ohppiid dovddiideami našuvnnalaš ja báikkálaš árbevieruide – ruovttuguovllu historjái ja erenoamášvuođaide mat leat riggodahkan máilmmi kultuvrralaš girjáivuođas. Sámegiella ja kultuvra leat oasit dán oktasaš árbbis ja Norggas ja Davviriikkain lea erenoamáš ovddasvástádus sámegiela ja kultuvrra suodjalit. Dát árbi galgá viidáset ovdánahttojuvvot skuvllain gos leat sámi oahppit, vai dat nanne sámi identitehta ja min oktasaš máhtu sámi kultuvrra birra. </p>
<p>Seammás lohkat kultuvrahistorjjás ahte oktavuohtaeará ja iešguđetlágan eallinvugiiguin dahká vuordemeahttun ovttastusaid vejolažžan ja ahte oainnut deaivvadit. Iešguđet kultuvrraid ja árbevieruid deaivvadeamit mielddisbuktet ođđa oainnuid ja addet vuođu kritihkalaš árvvoštallamii.</p>
<p>Skuvlii leat dál boahtán eatnat oahppit geat min riikkas šaddet unnitlohkun sihke gielalaččat ja kultuvrralaččat. Oahpahus galgá addit dieđuid eará kultuvrraid</p>
<p><em type="italic">Oahppa galgá addit dieđuid eará kultuvrraid birra ja buorrin geavahit dan riggodaga maid unnitlogučearddat ja norgalaččat, geain lea eará kultuvrralaš duogáš, addet. </em></p>
<p><em type="italic">Bajásgeassimis galgá olbmo atnit morálalaš olmmožin, geas lea ovddasvástádus iežas daguin ja válljemiin ja gii duostá ohcat duohtavuođa ja dahkat dan mii lea riekta. </em></p>
<p><em type="italic">Oahpahus galgá bisuhit ja nannet ohppiid dovddiideami našuvnnalaš ja báikkálaš árbevieruide – ruovttuguovllu historjái ja min erenoamášvuođaide mat leat riggodahkan máilmmi kultuvrralaš girjáivuhtii. </em>birra ja ávkin geavahit daid vejolašvuođaid riggudahttimii maid unnitlogučearddat ja norgalaččat, geain lea eará kultuvraduogáš, addet. Diehtu eará álbmogiid birra addá iežamet ja earáid árvvuide geahččaladdanvejolašvuođa. Bajásgeassin galgá eastadit ovdagáttuid ja vealáheami ja ovddidit dássálas doahttaleami ja gierdilvuođa iešguđet joavkkuid gaskkas, main leat iešguđetlágan eallinvuogit. </p>
<p>Oahpahusas galgá maid hárjehit ovttasbarguiearáiguin ja olbmuid ja joavkkuid gaskka main leaiešguđetlágan duogáš. Muhto dás galgá maid boahtit ovdan makkár vuostelasvuođat sáhttet bohciidit go iešguđetlágan kultuvrrat deaivvadit. Vuoiŋŋalaš friddjavuohta ii mearkkaš dušše gierdilvuođa eará oainnuide, muhto olmmoš galgá maiddái duostat iežas persovnnalaš oainnu buktit ovdan, dovdat oadjebasvuođa okto birget ja nanusvuođa oaiviliiddis mielde jurddašit ja dahkat. Gierdilvuohta ii mearkkaš dan ahte olbmos eai leat oaivilat ja ahte son lea fuollameahttun. Bajásgeassimis galgá ovddidit ja nanosmahttit olbmo beroštit iežas ja earáid vuoigatvuođain ja vuostálastit veahkaválddi.</p>
<p>Olu olbmot leat doaimmashehttejuvvon birraseaset ektui. Bajásgeassimis galgá oahpahit ja ovddidit dásseárvvu ja solidaritehta singuin geain eai leat seamma eavttut go eanetlogus. Juohkehaš ferte oažžut ipmárdusa ahte buohkaid sáhttá dávda dahje lihkuhisvuohta deaivat, vártnuhisvuohta dahje geahččalus, vuolláneapmi dahje moraš, mat sáhttet vaikko gean dagahit earáid ovddasmorraša háldui.</p>
<p><em type="italic">Bajásgeassin galgá eastadit ovdagáttuid ja vealaheami, ja ovddidit dássálas doahttaleami ja gierdilvuođa iešguđet joavkkuid gaskkas, main leat iešguđetlágan eallinvuogit. </em></p>
<p><em type="italic">Bajásgeassin galgá ovddidit persovnnalaš nanusvuođa čuoččuhit iežas ja earáid rivttiid, ja badjelduolbmamiid vuostálastit. </em></p>
<p><em type="italic">Bajásgeassimis galgá oahpahit ja ovddidit dásseárvvu ja solidaritehta singuin geain eai leat seamma eavttut go eanetlogus. </em></p>
<p>Olbmo iešvuohta lea dat ahte olmmoš sáhttá sihke ipmirdit maid ovddit buolvvat leat jurddašan ja dovdan, geavahit dan maid sii leat dahkan ja hábmen – ja seammás rasttidit daid rájiid mat ovdalaš áiggiid ledje, ođđa áiggi fuomášumiid ja hutkamiid bokte.</p>
<p>Bajásgeassin galgá sihke oahpahit oskkáldasavuođaárbevieruide ja movttiidahttit ođđa bálgáid vázzit. Dalle dat ferte addit geavatlaš gálgga ja dieđu – hárjehit sihke gieđa ja vuoiŋŋa.</p>
<p>Bajásgeassin galgá addit ohppiide eallinmovtta,vuoimmi, miela ja dáhtu geavahit ja ovddidit dan maid ohppet. Mánát álggahit dego guhkes máidnasa mii lihkuin ja divššuin sáhttá bistit oba eallinagi. Skuvla ferte oahpahit sin ođđa áššiid deaivat duostilvuođain, muhto apmasa vuostáiváldit vuordámušaiguin ja áŋgirvuođain. Dat ferte addit miela bargagoahtit ja joatkit bargguin. Skuvla ferte maid bargat mánáid dáhtuin ovdánit, ja ovddidit sin árjja vuoitit iežaset vuostemiela ja vuostehágu badjel.</p>
<p><em type="bold">Hutkannávccat </em>Oahpahusa váldoulbmil lea ovdáneapmi. Oahpahus galgá deaivvadit mánáiguin, nuoraiguin ja rávisolbmuiguin sin iežaset eavttuid vuođul ja seammás addit sidjiide dan muddui oahpa ahte rabas- ja duostilvuođain hálidit juoidá ođđasa oahppat ja geahččaladdat návccaideaset. </p>
<p>Mánáid diehtoáŋgirvuohta lea lunddolaš vuoibmi.</p>
<p>Sii leat dievva oahppanmovttain, muhto maiddái diehtemeahttunvuođain ja eahpesihkarvuođain. Olu ohppet sii áddestaladettiin boarrásat mánáid ja rávisolbmuid; ja dáinna lágiin sii šaddet sosiálalažžan. Mánát ovddidit sihke hutkkálaš návccaideaset ja hupman-, čállin-, dahkan- ja dovdannávccaideaset go besset leat rávisolbmuid searvvis ja oahppat sin gálggain.</p>
<p>Máilbmi lea ođas ja dan dihte ii leat diehttelasmánáide ja nuoraide. Sii sáhttet boalbasaddat ja jearahallat áššiid mat rávisolbmuide leat diehttelasat, ja sis leat rikkis miellagovahallannávccat. Duohtavuohta ii báljo ráddje sin jurdagiid. Mánáid diehtoáŋgirvuohta lea ovdagovvan buohkaide geat áigot ovdánit ja oahppat, ja oassin mánáid kultuvrras mas lea sierra árvuja man skuvla ferte suodjalit ja geavahit oahpahusas – vuosttažettiin danne go mánát oallemuddui ohppet guhtetguimmiineaset.</p>
<p>Geas leat hutkannávccat, sáhttá ođđa bargovugii-guin geahččalit čoavdit geavatlaš váttisvuođaid, gávnnahit ođđa oktavuođaid jurddašeami ja dutkama bokte, ovddidit ođđa ipmárdus- ja ovttasbargonorpmaid, dahje fuobmát ođđa estehtalaš ovdanbuktimiid. Hutkáivuohta boahtá ovdan sihke buoret mašiinnaid, veahkkeneavvuid ja bargovugiid bokte, bargo- ja dutkanbohtosiin, árvvoštallan- ja vihkkedallannjuolggadusain, huksemis, málendáidagis, musihkas, lihkadeamis ja sániin.</p>
<p>Oahpahus ferte dalle čájehit mo fihtolašvuohta jahutkkálašvuohta čađat leat rievdadan olbmuid eallindili ja eallima sisdoalu, ja čájehit makkár historjjálaš eavttut leat duogážin dasa. Dološ áigái gulli stuorát ja smávit fuomášumit geatnegahttet olbmuid árvvus atnit máttuid daguid. Seammás dát maid čájehit ahte boahtteáiggis leat vejolašvuođat, ja ahte dálá nuorat sáhttet hábmet boahtteáiggiset iežaset bargguin ja</p>
<p>Hutkkálaš olmmoš</p>
<p><em type="italic">Bajásgeassin galgá ohppiid movttiidahttit eallimii, jálosmahttit sin dasa ja nannet sin dáhtu geavahit ja ovddidit dan maid sii ohppet. </em></p>
<p><em type="italic">Oahpahus galgá váldit vuostá mánáid, nuoraid ja rávisolbmuid sin eavttuid vuođul ja seammás láidestit sin oahppat ođđa áššiid rabasvuođain ja geahččalettiineaset návccaideaset. </em>1112miellagovahallamiiguin. Kultuvraárbi ii leat aivve dološ áigi, muhto hutkan- ja hábmenproseassa, mas maiddái skuvla lea deaŧalaš oasseváldi. </p>
<p>Hutkáivuohta eaktuda oahppama: ahte olmmoš dov-dá osiid maid sáhttá ođđasit oktiiheivehit, máhttá ja geavaha teknihkaid duohtan dahkat ja dan maid jurddaša. Duohta dieđuin sáhttá movttiidahttit ja arvvosmahttit sihke niegu, miellagovahallama ja stoahkama – ja gálgga fuomášit iešguđet áššiid oktasaš beliid.</p>
<p><em type="bold">Golbma árbevieru </em>Oahpahusa ferte hukset ja čujuhit ovddeš áiggi bargguide, nu mo dat leat cieggan fihtolašvuhtii, ohcan- ja vásihanárbevieruide. Jus dovdá dán golbma árbevieru, de dat čájeha ahte juohke buolva sáhttá buktit ođđa jurdagiid ovddit buolvvaid vásáhusaide, ahte cieggan vugiid sáhttá nuppástuhttit ja máhtu ođđa vugiid mielde atnit ja ahte sii guđet dál leat šaddame bajás, sáhttet hutkáivuođain veahkehit maŋisbohttiideaset. Oahpahusa galgá lágidit nu ahte oahppit ja fágaoahppit ieža sáhttet searvat árbejuvvon daguid viidáset ovddideapmái ja ođđa máhtuid ohcamii. </p>
<p>Vuosttaš árbevierru lea čadnon <em type="italic">geavatlaš doibmii ja </em><em type="italic">oahppamii vásáhusa bokte </em>. Olu dain mat leat oassin olbmo buresbirgejumis, eai leat ilbman fáhkkestaga, muhto leat baicca bohtosat guhkit áiggi ovdáneamis; buotlágan veahkkeneavvut, reaiddut ja bargovuogit – čállinmašiinnas goarrunmašiidnii, diimmus uvdnii, huksenmálles bargoteknihkkii. Servodaga ovdáneapmi ii leat čadnon dušše soames čehpiide, muhto baicca dasa maid dábálaš árgabeaivválaš olbmot guhkit áiggi leat bargan. Go čađat leat deaividan seamma váttisvuođaid, de leat sii veahážiid mielde vuogáiduvvan reaidduid ja ávdnasiid geavahit. Olmmoš lea dássidit buoridan teknologiija, bargoneavvuid ja mašiinnaid vai buorebut sáhttá bargguid doaimmahit. </p>
<p>Oahpahusas galgá oahpahit mo eallineavttut čađatlea ovdánan buolvvaid geahččaladdamiid ja meattáhusaid, ozademiid ja geahččaladdamiid bokte árgabeaieallimis. Dát guoská maid sosiálalaš hutkáivuođaide: konstitušuvnnalaš stivrenvugiide, oktasaš ásahusaide nugo ovdamearkka dihte fágaservviide dahje birasgáhttenláhkii. Diehtu dán kultuvraárbbi ja historjjá oasis addá oadjebasvuođa árbevieruid hárrái ja ahte lea válmmas rievdadišgoahtit.</p>
<p>Eanas doaimmain ja maiddái oahpahusas lea dákkároahppu muhtin muddui šaddan jávohis máhttun, mii lea gieđain ja oahpahuvvo geavaheami bokte. Deaŧalaš lea fuomášahttit ja bidjat sániid ohppui ja dieđuide, amas jávohis máhttu šaddat ággan heajos barggu dahkamii, muhto baicca mielddisbuktá jurdagiid ja digaštallama.</p>
<p>Nubbi árbevierru deaivvada ohppiiguin skuvlafágaidbokte gos <em type="italic">teorehtalaš ovdáneami </em>bokte leat ožžonođđa dieđuid mat leat geahččaluvvon logihkas ja vásáhusas, duohtadieđus ja dutkamis. Dán gávdná giellaja servodatfágain, matematihkas ja luonddufágas. </p>
<p><em type="italic">Oahpahusa galgá lágidit nu ahte oahppit ja fágaoahppit ieža sáhttet searvat árbejuvvon daguid viidáset ovddideapmái ja ođđa máhtuid ohcamii. </em></p>
<p><em type="italic">Oahpahusas galgá oahpahit mo eallindilit čađat leat ovdánan buolvvaid geahččalemiid ja meattáhusaid, ozademiid ja geahččaladdamiid bokte árgabeaieallimis. </em></p>
<p>Dán árbevieru oahpahussii gullá hárjehallat jurddašit – muitalit ja govahallat, iskat govahallamiid doahpagiid, árvvoštallat ja de mearridit guorahallama, dárkuma ja geahččalemiid vuođul. Dát soahpá bures áššiid čielgasit ovdanbuktinhárjehallamii – ákkastallamii, guorahallamii ja duođašteapmái.</p>
<p>Goalmmádin lea min <em type="italic">kultuvrralaš árbevierru, </em>mii leačadnon olbmo rumaš- ja miellaovdanbuktimii, valáštallamii, dáidagii ja duodjái, gillii ja girjjálašvuhtii, teáhterii, lávlumii, musihkkii ja dánsumii. Dás gávnnadit vásihangálggat ja ovdanbuktinnávccat. </p>
<p>Oahppit galget movttiidahttojuvvot oaidnit dáidagačábbodaga maiddái go guorahallet ja geavahit iežaset hutkkálaš návccaid. Buohkat galget oažžut vejolašvuođa vásihit sihke garra rahčama ja ilu mii bohciida go dovdduide addá hámi; jurdagiidda sániid ja go rupmašiin šaddá rahčat. Dien bokte fuomáša olmmoš iežas attáldagaid, go hirpmástumiin fuomáša maid son hálddaša. Dáidaga ja valáštallama máhtolašvuođahárjehallamat oahpahit stivrra dohkkehit, iežas atnit árvvus ja earáid bargguid árvvus atnit. Sihke stoahkama ja barggu, illudeami ja duođalašvuođa bokte sáhttá ovddidit máhtolašvuođa dovdat dovdduid ja daid ovdanbuktit.</p>
<p>Seammás friddja miellagovahallan ja fantasiija,imaštallan ja dikten rahpet vejolašvuođaid hábmetealli, máinnasmáilmmiid <span type="quote">«nuortalis beaivváža ja oarjelis mánu»</span> – ja dáinna dahkkojuvvo duohtavuođa máilbmi girjábun ja hirpmustahttin buohkaide. Lassin dasa: Dáidaga vásihettiinis sáhttá olmmoš gohccát cieggan ipmárdusain, hástaluvvot ođđasis jurddašit ja vásihit dakkáriid mat ožžot su dárkilit guorahallat dábálaš ipmárdusaid ja vaikko hilgut ovdalaš vugiid.</p>
<p><em type="bold">Kritihkalaš dáidu ja árvvoštallan </em>Juohke dáfus gáibiduvvo kritihkalaš ipmárdus, mii maid ovdána dáid árbevieruid deaivvadeamis. Árvvoštallannávccat ovdánit go buohtastahttá cealkámušaid ja daguid dábálašvuođaiguin. Go galgá árvvoštallat man bures muhtin valáštallá, de dasa gáibiduvvo hárjáneapmi, ja gáibiduvvo fágamáhttu go galgá árvvoštallat muhtin barggu kvalitehta. Jierpmálaš árvvoštallan – gálga árvvoštallat kvalitehta, árvosáni dahje anolašvuođa – gáibida láddama ja hárjáneami.13 </p>
<p><em type="italic">Oahppit galget movttiidahttojuvvot oaidnit dáidaga čábbodaga maiddái go guorahallet ja geavahit iežaset hutkkálaš návccaid. </em></p>
<p><em type="italic">Oahpahussii gullá hárjehallat jurddašit – govahallat, iskat govahallamiid doahpagiid, árvvoštallat ja de mearridit guorahallama, dárkuma ja geahččalemiid vuođul. Dát soahpá bures áššiid čielgasit ovdanbuktinhárjehallamii – ákkastallamii, guorahallamii ja duođašteapmái. </em>14 </p>
<p>Oainnut dáiddalaš ovdanbuktinvugiide ja bargoeallima njuolggadusaide giehtaduodjái ja buori hápmái fertejit beassat guhká láddat, vai bohtet ovdan iešheanalaš guoddun.– Oktasaš dán golmma árbevierus lea ahte dat ovttastahttet olbmo gálggaid hutkat ja vásihit. Dat čájehit mo ozadeapmi iešguđet oktavuođain lea dábuhan bistevaš árvvuid. Dat deattuhit sihke vássán áiggi rikkis árbbi man mii hálddašit, ja addet máhtu olbmuid vejolašvuođaid birra dađistaga ovdánit.</p>
<p>Máŋggain doaimmain ja bargguin geavahuvvojitbuot golbma árbevieru: snihkkár ii ábut leat ovdamearkka dihte dušše giehtačeahppi ja dárkil, son ferte maid diehtit man olu deattu ja vatnama bielka gierdá, ja sus fertejit leat mihttomearit buori ja čáppa bargui.</p>
<p>Buot golmma árbevieru ovddideamis ovdána har-monalaš persovnnalašvuohta. Danne galgá oahpahus fuomášuhttit fága vásáhusvejolašvuođaid:ahte luonddus leat sierra lágat, muhto maiddái iežas čábbodat ja stuorisvuohta; ja dáiddárat geahččalit fáhtet ja dulkot daid; ahte buorit jurdagat boktet nana dovdduid ja ahte dovdduide sáhttá addit čáppa hámi, juogo gielalaččat dahje dalle go hutká hámu.</p>
<p><em type="bold">Dieđalaš bargovuohki ja aktiivvalaš oahppi </em>Oahpahus ii galgga dušše addit oahpa – dat galgá maid addit ohppiide gelbbolašvuođa háhkat ja oažžut ođđa máhtu. </p>
<p>Hutkkálaš jurddašeapmi ovttastahttá dan maid ovd-dežis diehtá čoavdit ođđa ja vaikko vuordemeahttun geavatlaš bargguid. Kritihkalaš jurddašeapmi lea geahččaladdat eavttuid soames osiin jurdagis ja oaidnit dollet go dat deaivása. Oahpahusa ulbmil lea oažžut ohppiid hárjánit sihke ovttastahttit ja guorahallat – ovddidit sihke miellagovahallama ja eahpádusa vai vásáhusa bokte ožžot ipmárdusa.</p>
<p>Dieđalaš bargovuohki ovddida sihke hutkkálašvuođa ja kritihkalaš gálggaid, ja lea buohkaide olahahtti. Mánáin ja nuorain lea diehtoáŋgiris luondu, sii áinnas govahallet, dutket ja geahččaladdet.</p>
<p>Dutkamis stivrejit ráđđejeaddji oaivilat daid duohta-dieđuid ja ovttastusaid maid olmmoš ohcá. Seammás dutkan lea geahččaladdat ovddalgihtii mearriduvvon oaiviliid, ráđđejeaddji teoriijaid ja doahpagiid mat leat anus – ja maiddái ovddidit ođđasiid. Dieđalaš bargovugiin leat prosedyrat eastadit ovttage fillehallamis – alccesis dahje earáide.</p>
<p type="listitem">Dieđalaš ipmárdusa ja bargovuogi hárjehallan gáibida hárjáneami golmma iešvuođas:</p>
<p type="listitem">gálga imaštallat ja ođđa gažaldagaid divvut,</p>
<p type="listitem">gálga gávdnat vejolaš čilgehusaid dasa maid leadárkon, ja</p>
<p type="listitem">gálga gáldoguorahallama dahje dárkuma boktedárkkistit leat go čilgehusat doallevaččat.</p>
<p>Sihke ovdamearkkaid ja čađaheami bokte berre oahpahusas leat vejolaš oahpásnuhttit buot dáid dutkama osiide – mat aiddo vástidit mánáid ja nuoraid lunddolaš diehtoáŋgirvuhtii: dárkut, ohcat ja gávdnat čilgehusaid, oaidnit áššiid oktiigullevašvuođa ja geahččalit doallevašvuođa.</p>
<p><em type="italic">Oahpahus galgá fuomášahttit fága vásáhusvejolašvuođaid. </em></p>
<p><em type="italic">Ohppiid kritihkalaš árvvoštallan iešguđet dáfus galgá ovddiduvvot vásáhusaid bokte maid ožžot go árvvoštallet daguid ja ovdanbuktimiid dábálašvuođaid ektui. </em></p>
<p>Olbmot leat historjjá čađa vuođđudan oktasaš máhtolašvuođaárbbi mii gávdno iešguđet diehtagiin. Dát máhttu lea ráhkaduvvon ordnet, ipmirdit ja hálddašit duohtavuođa mii lea máŋggabealat ja máŋgga oasis. Ipmárdusat ja teoriijat leat ovdánan olbmuid, servodaga ja luonddu gaskasaš oktavuođas, gos jurdagat ja bargovuogit leat geahččaluvvon mohkkás birrasiid ektui. Nie leat min jurddašan- ja teknihkalaš reaiddut čađat buoriduvvon ja buorebut doaibmagoahtán. Boahtteáiggi ođđa dutkamis dat šaddet ain buoriduvvot.</p>
<p>Lea deaŧalaš ahte oahppit oahpa bokte ožžot oasidán kultuvraárbbis. Seammás lea maid deaŧalaš ahte sii eai oaččo dakkár ipmárdusa ahte sii atnet diehtaga ja teoriija loahpalaš duohtavuohtan. Oahpahus ferte gávdnat dan váttis dássedeattu dohkkehuvvon ja vuođđuduvvon dieđa ja kritihkalaš oainnu gaskka, mii lea dárbbašlaš ođđa dieđa ovddideamis ja dieđuid ordnemis ođđa vugiide. Oahpahus ferte addit nana vuođu. Muhto dat ferte maid čájehit gáržžádusaid mat ráđđejeaddji jurddašanvugiin álo leat, ja ahte cieggan jurddašanmállet sáhttet hehttet ođđa ipmárdusaid.</p>
<p>Oahpahus ferte čielggasin dahkat ehtalaš gažaldagaid maid dutkan buktá ovdan ja daid morálalaš árvvoštallamiid maid ferte dahkat go ođđa diehtomáilbmi rahpasa ođđa válljemiidda. Dutkan mii buktá ođđa vejolašvuođaid, ferte dustejuvvot árvvuiguin mat čujuhit dan mii lea dohkkehahtti.</p>
<p><em type="italic">Oahppa ii galgga dušše juohkit oahpu – dat galgá maiddái addit ohppiide gelbbolašvuođa háhkat ja oažžut ođđa máhtu. </em></p>
<p><em type="italic">Oahpahusas galgá ohppiid oččodit dieđalaš ipmárdussii ja oahpahallat dieđalaš bargovugiid; hárjehaladettiin imaštallangálgga ja ođđa gažaldagaid divvut, hárjehaladettiin gálgga gávdnat vejolaš čilgehusaid dasa maid leat dárkon, ja gáldoguorahallamiid bokte, geahččalemiid dahje vásáhusaid bokte iskat čilgehusaid doallevašvuođa. </em></p>
<p>Bargu ii leat dušše gaskaoapmin dietnasa háhkamii. Lea olbmo iešvuođas sihke geahččaladdat, ovdanbuktit ja ovddidit gálggaidis barggu oktavuođas. Oahpahus galgá addit ohppiide ja fágaohppiide ipmárdusa min bargoeallima girjáivuođa ja viidodaga birra, ja addit máhtuid ja gálggaid aktiivvalaš oassálastimii. Muhtin bargguin lea olmmošlaš ipmárdus ja ovddasmoraš erenoamáš dárbbašlaš, earáin dárbbaša fas máhttit iešguđetlágan teknihkalaš veahkkeneavvuid atnit.</p>
<p><em type="bold">Teknologiija ja kultuvra </em>Teknologiijas leat bargovuogit maid olbmot leat ovddidan joksat ulbmiliiddiset, álkidahttit barggu ja buoridit ovttasbarggu. Teknologiija addá veahkkeneavvuid ráhkadit ja dahkat juoidáid – gilvit eatnamiid, gođđit biktasiid, hukset viesuid, dálkkodit buozalmasvuođaid ja mátkkoštit eatnama, čázi dahje áimmu mielde. </p>
<p>Teknologiija ja dan dutkan ja ovdáneapmi sihkesivilisere ja movttiidahttá min. Dat sivilisere danin go dahká vejolažžan eallit unnit rahčamiin ja buozalmasvuođain, ja go luvve dili servvoštallamii ja kultuvrii go eat dárbbaš olu áiggi bidjat biebmoháhkamii ja</p>
<p>Bargi olmmoš</p>
<p><em type="italic">Oahpahus galgá addit ohppiide ja fágaohppiide ipmárdusa min bargoeallima girjáivuođa ja viidodaga birra, ja addit máhtuid ja gálgga aktiivvalaš oassálastimii. </em>birgejupmái. Dát movttiidahttá danin go lea duddjojeaddji gulahallanvuohki vuoiŋŋa ja gieđa gaskka dustet min dárbbuid ja áibbašemiid. </p>
<p>Teknologiija ovddasta dávjá beroštumi, go dáhttutgallehit dahje buoridit, guhkidit dahje álkidahttit eallima, fuolahit mánáid dahje buoridit eallindiliid.</p>
<p>Teknologiija historjá lea historjá hutkkálašvuođabirra – dan birra mo ávdnasiid sáhttá hábmet ja geavahit ođđa diŋggaid ráhkadeapmái: dinu dahje riššasákkiid, buoridit šibitnáli, ruovdemáđijaiguin álkidahttit fievrredeami, urtašattuiguin unnidit bákčasiid – juvla ja stálli, diibmu ja rukta. Geavatlaš eallima nissonat ja dievddut – boanddat, mekanihkkarat, čalbmeeatnit, giehtaduojárat – fuomášedje eanaš oasi dáin hutkosiin.</p>
<p>Teknologiija rievdan álggaha stuora áigebajiid olb-muid historjjás – geađgeáiggis atomáigái, eanandoalu ovdáneamis industriija ovdáneapmái.</p>
<p>Teknologalaš rievdan fátmmasta visot olmmošlašovdanbuktinvugiid – huksenvieru, guolásteami, fabrihkaid, fievrruid, biepmu, girjedeaddilandáidaga, filmma ja musihka.</p>
<p>Oppalohkái lea teknologiija doallevaš ja dárkil, iige leat sahtedohko ja soaittáhagas. Teknologiija lea oppalohkái váikkuhan olbmuid gaskavuođaid – bargojuogadeamis ja válddis, olbmuid sirremis dásiide ja sođiin. Teknologiija ollislaš ovdáneapmi lea čatnan olbmuid birgenlági servodahkii, ii ge vuosttažettiin lundui nu mo ovdal lei.</p>
<p>Muhto teknologiija ovdáneapmi lea leamaš guovttesuorat dan dihte go olbmuin leat leamaš russolas ulbmilat: Dat leat álkidahttán olbmuid eallima ođđa huksejeaddji doaimmaiguin – muhto leat maid lasihan vejolašvuođa bilidit ja hearjidit. Ođđa vearjjut leat viiddidan riidduid olamuttu ja viidodaga. Min servodaga buorre birgenláhki lea vuođđuduvvon allateknologalaš bargodillái. Nuppe dáfus sáhttá dan seamma diehtaga ja teknologiija geavahit duššadanáigumušain – ráhkadit dakkár vearjjuid mat bilidit visot, geanohuhttet ja rievidit sihke olbmuid ja luonddu. Jus ii stivre teknologiija dahje dan stivre boastut, de sáhttá eatnama riggodagaid goaridit ja boahttevaš buolvvaid eallineavttuid billistit.</p>
<p>Ođđa teknologiija ovdáneapmi ovddida bargoneav-vuid, ealáhusgeainnuid, servodatmálliid ja vuoiŋŋalaš eallima. Oppalaš oahppama guovddáš áššin lea oahpásnuvvat min teknologalaš kultuvrrain.</p>
<p><em type="bold">Oahppan ja bargu </em>Buori oahppamii dárbbaša juohkehaš árjjalašvuođa ja dáhtu váldit badjelasas barggu ja doaimmahit dan. Lea bures duođaštuvvon ahte álgoskuvlajagiid bargodábit čielgasit váikkuhit ohppiid doaimma.17 </p>
<p><em type="italic">Oppalaš oahpas lea guovddážis dovdat min teknologalaš árbbi – daid álkivuođaid maid dat lea addán eallineavttuide, muhto maiddái daid várálašvuođaid maid teknologalaš fuomášumit leat mielddisbuktán. </em></p>
<p><em type="italic">Buori oahppamii dárbbaša juohkehaš árjjalašvuođa ja dáhtu váldit badjelasas barggu ja doaimmahit dan. Álgoskuvlajagiid bargodábit váikkuhit čielgasit ohppiid doaimma. Buorit bargodábit mat ovdánit skuvllas, leat viidát ávkin maiddái olggobealde skuvlla. </em></p>
<p><em type="italic">Oahpahusas ii leat iešárvu dušše oahppái, muhto dan ulbmil lea maid ráhkkanahttit nuoraid váldit badjelasaset bargo- ja servodateallima doaimmaid. </em></p>
<p>Buorit bargodábit mat ovdánit skuvllas, leat ávkin maiddái olggobealde skuvlla. Oahpahusas ii leat iešárvu dušše oahppái, muhto ulbmil lea maid ráhkkanahttit nuoraid váldit badjelasaset bargo- ja servodateallima doaimmaid. Dan dihte skuvla ferte bargat ovttas ja buohtalaga lagas servodagain, ja dađistaga oahpahit ja ráhkkanahttit ohppiid ja fágaohppiid aktiivvalaččat doaibmat bargguin, kultuvraeallimis ja politihkas.</p>
<p><em type="bold">Oahpaheapmi ja iežas oahppan </em>Oahppan dáhpáhuvvá buot eallima diliin ja erenoamážit dalle go olmmoš ieš oaidná dárbbu ovddidit máhtuid, gálggaid ja guottuid. </p>
<p>Skuvla lea ásahuvvon ulbmiliid joksama ja syste-máhtalaš oahppama dihte. Skuvlla bargiid doaibman lea oahpahit mánáid skuvllas ja dainna áigumušain leat sii váldán oahpa. Muhto oahppan ja oahpaheapmi ii leat okta ja seamma ášši. Oahppan lea juoga mii dáhpáhuvvá ohppiin ja oahppi siste. Oahpaheapmi dáhpáhuvvá nuppi olbmo bokte. Buorre oahpaheapmi bidjá johtui oahppama – muhto dat ollašuvvá oahppi iežas barggu bokte. Buorre oahpaheaddji stimulere dán proseassa.</p>
<p>Oahppit ieža vuođđudit mihá muddui iežaset máh-tuid, láddadit iežaset gálggaid ja ovddidit guottuideaset. Dán barggu sáhttet earát movttiidahttit ja ovddidit – dahje goazahit ja hehttet. Lihkostuvvan oahppan gáibida guovttegeardásaš movttiidahttima: sihke alddis oahppis ja oahpaheaddjis.</p>
<p>Oahpahus ferte dasto ovddidit viššalvuođa jarahčama. Oahpahus ferte nannet sávrivuođa ja dakko bokte addit ohppiide dan dovddu ahte vásáhusat, máhtut ja attáldagat buoridit máhttima ja ahte dat adnojuvvojit árvvus. Buorre oahpahus galgá oažžut ohppiid vásihit lihkostuvvama barggus, oažžut ohppiid luohttit iežaset gálggaide ja ovddidit ovddasvástádusa iežaset oahppamis ja iežaset eallimis.18</p>
<p><em type="italic">Oahppit ieža vuođđudit mihá muddui iežaset máhtuid, láddadit iežaset gálggaid ja ovddidit guottuideaset. Lihkostuvvan oahppan gáibida guovttegeardásaš movttiidahttima: sihke oahppis ja oahpaheaddjis. Danin ferte oahpaheapmi ovddidit viššalvuođa ja rahčama. Buorre oahpaheapmi galgá oažžut ohppiid vásihit lihkostuvvama bargguineaset, luohttit iežaset návccaide ja ovddidit ovddasvástádusa iežaset oahppamis ja eallimis. </em></p>
<p><em type="bold">Oahppásis apmasii </em>Oahppan dáhpáhuvvá go ođđa ášši sáhttá čatnat oahpes áššiide – doahpagat mat leat, mearridit maid olmmoš sáhttá ipmirdit. Máhtut, gálggat ja guottut ovdánit boares ja ođđa ipmárdusaid oktavuođas. </p>
<p>Oahpa ferte dasto čatnat iežas fuomášumiide javásáhusaide. Gálggat dahkat juoidá, vásihit ođđa áššiid ja dulkot daid, fertejit váldit vuođu dan govahallanmáilmmis mainna mánát, nuorat ja rávisolbmot vuostáváldet oahpa – sihke sin báikkálaš vásáhusain, sin lagasbirrasa gielas ja sin oktasaš duvdosiin maid mediaid bokte leat ožžon. Oahpahusa ferte dárkilit heivehit ja galgá vuhtii váldit konkrehta doaimmaid gaskasašvuođaid, duohta dieđuid ja doahpagiid ipmárdusa. Erenoamážit ferte oahpu lágidit nu ahte oahppit dađistaga ožžot geavatlaš vásáhusaid das ahte máhttu ja gálggat leat dakkárat maid ieš sáhttá ovdánahttit.</p>
<p><em type="bold">Heivehuvvon oahpahus </em>Skuvllas galgá leat sadji buohkaide, ja oahpaheaddji ovddasvástádus lea gozihit juohke áidna oahppi. Oahpahusa ii galgga heivehit dušše fágii ja fáddái, muhto maiddái ahkái ja ovdánandássái, ovttaskas oahppái ja ovttastuvvon luohkkái. Pedagogalaš ráhkkaneapmi galgá leat dan muttus viiddis ahte oahpaheaddji sáhttá njuovžilit ja buorrevuođain hálddašit ohppiid erohusaid návccain ja ovdánanmunis. Beroštumi ja fuola ii čájet dušše meannudannjuolggadusaid bokte. Oahpaheaddji ferte geavahit sihke ohppiid girjás attáldagaid, luohká máŋggalágan iešvuođaid ja skuvlla viidodaga resursan buohkaid ovdáneapmái ja máŋggabealat ovdáneapmái. Buorre skuvla ja buorre luohkká galgá addit buohkaide vejolašvuođa sihkečájehit iežaset návccaid ja maiddái njuorrasit ja galgá addit erenoamáš beroštumi ja fuolaheami go soames ii máhte dahje šaddá garrasit rahčat ja sáhttá massit movtta. Solidaritehta galgá boahtit ovdan sihke sin ektui geain leat erenoamáš váttisvuođat, ja luohkkádásiid ja skuvlla lonuheami gaskka. </p>
<p>Oahpahusa galgá heivehit nu ahte mánáide ja nuo-raide lea illun fuomášit maid ođđa gálggat, geavatlaš bargu, dutkan ja dáidda sáhttet addit. Oahppan ja vásiheapmi fertejit oktii gođđojuvvot. Oahppanbiras galgá leat olmmošlaš ja oskkáldas máná diehtoáŋgirvuhtii. Oahppat lohkat ja čállit, rehkenastit ja sárgut, geahččaladdat, neavttašit ja guorahallat galget boktit hutkkálašvuođa, eai ge gáržžidit dan.</p>
<p><em type="bold">Buohkaid máŋggabealat ovdáneapmi </em>Olmmoš áhpásmahttojuvvo ja ovdána doaibmama ja bargama bokte. Oahpahus ferte addit vejolašvuođa dasa ahte buot oahppit sáhttet oahppat válljemiid geavatlaš váikkuhusaid. Konkrehta doaimmat leat ávkin beaivválaš geatnegasvuođaide ráhkkaneapmin ja hárjehit maiddái guorahallat. Geavatlaš barggus ja hárjehusain ferte nappo leat deaŧalaš ja integrerejuvvon sadji oahpahusas </p>
<p>Skuvla galgá máŋgga láhkai ráhkkanahttit eallimii –ovttasdoibmii ja oktavuođaide bearrašis ja friddjaáiggis, bargo- ja servodateallimis. Nuorat galget dađistaga oažžut eambbo ovddasvástádusa oahppamis ja iežaset oahppama čađaheamis – ja sii fertejit váldit ovddasvástádusa iežaset láhttemis ja eallinlágis. Skuvla ferte nappo olles doaimmastis sihke ovddos19</p>
<p><em type="italic">Oahpahus galgá čadnot iežas fuomášumiide ja vásáhusaide: Dan ferte lágidit nu ahte oahppit dađistaga ožžot geavatlaš vásáhusaid das ahte máhttu ja gálggat leat dakkárat maid ieš sáhttá ovdánahttit. </em></p>
<p><em type="italic">Oahpahusa galgá heivehit nu ahte mánáide ja nuoraide lea illun fuomášit maid ođđa gálggat, geavatlaš bargu, dutkan ja dáidda sáhttet addit. </em></p>
<p><em type="italic">Oahpaheami ii galgga heivehit dušše fágaide ja fáttáide, muhto maiddái agi ja ovdáneami ektui, ovttaskas oahppái ja ovttastuvvon luohká ektui. </em></p>
<p><em type="italic">Oahpahus galgá addit vejolašvuođa dasa ahte buot oahppit ohppet oaidnit válljema geavatlaš váikkuhusaid. Geavatlaš barggus ja hárjehallamis galgá leat deaŧalaš ja integrerejuvvon sadji oahpahusas. </em>geahččat ja ovttaskas oahppi eavttuid ektui, ja ráhkkanahttit ohppiid eanet ja eanet searvat rávisolbmuid máilbmái. </p>
<p>Maŋemus buolvvaid systemáhtalaš skuvlen leaožžon eanet oasi mánáid ja nuoraid eallimis. Dan dihte skuvlla ii sáhte atnit dušše bisánanbáikin eallingeainnu alde. Dat lea dego unnitlágan servodagaš mii ferte fátmmastit olggobeale servodaga váldosárgosiid. Skuvla lea diehto- ja ovttastallankultuvrra vuođđu, mii galgá leat rabas olgomáilbmái, muhto mii seammás galgá leat vuostebeallin birrasa heajos hásttuhemiide. Dat galgá bealuštit mánnávuođa ja nuorravuođa iešárvvu, muhto seammás maid leat molssaeaktun nuoraid iežaset kultuvrii.</p>
<p><em type="bold">Oahpaheddjiid ja bagadeddjiid rolla </em>Oahpaheddjiid ja bagadeddjiid fágamáhttu lea dárbbašlaš dalle go nuorat galget iežaset vásáhusaid vuođul ipmirdit. Čeahpes oahpaheaddji máhttá fágas – iežas oasi min oktasaš kultuvraárbbis. </p>
<p>Diekkár fágamáhtu eat sáhte vuordit mánáid ja nuo-raid iežaset ovddidit. Ipmárdusat, maid mánát hábmejit áššiin ja oktavuođain sáhttet leat sihke váilevaččat ja boastut. Oahpaheaddji ferte dasto hálddašit fága bures, máhttit sihke čehpet oahpahit ja deaivat ohppiid diehtoáŋgirvuođa ja bargomiela.</p>
<p>Oahpaheaddjit fertejit dovdat máhtu rájiid ja vejo-lašvuođaid – maiddái danin go galget ođasmahttit ja hukset gelbbolašvuođa dalle go dieđut almmustuvvet fágalaš ovdáneami dahje dutkama bokte. Oahpaheaddji gii galgá bures doaibmat, galgá oažžut vejolašvuođa ovddidit iežas lassi- ja joatkkaoahpa bokte.Čilget juoidá ođđasa sisttisdoallá ahte dan fertečatnat muhtin oahpes áššái. Dán joksá go oahpaheaddji geavaha dadjanvugiid, govaid, analogiijaid, metaforaid ja ovdamearkkaid mat oahppi mielas addet oaivila. Ođđa máhtu ferte goallostit dan máhttui mii ovddežis juo lea – dasa maid oahppi ovddežis diehtá, máhttá ja navdá. Eanaš oassi dás lea oktasaš buot ohppiide, min viiddis kultuvraárbbis mii addá vuođu gulahallamii, ságastallamii ja oahppamii.</p>
<p>Muhto maiddái oktasaš kultuvrras leat stuora erohusat olbmuid gaskka sosiálalaš duogáža, sohkabeliid ja báikki birrasa vuođul. Dat mii sáhttá leat buorren ovdamearkan ovtta oahppái, ii soaitte oaivila addit nubbái. Dan maid oahppit leat ožžon mielde ruovttus, ássanbáikkis dahje árra skuvlavázzimis, mearridit guđet čilgehusat ja ovdamearkkat addet oaiviliid. Oahppit geain lea earálágan kultuvraduogáš eai oasás seamma láhkai dáru oktasaš árbbis. Buorre oahpaheaddji geavaha dalle olu ja iešguđetlágan govaid čájehit oktasaš minstariid, viežžá ávdnasiid ja govvosiid iešguđet mánáid ja nuoraid iešguđetlágan vásáhusain. Ja buorre skuvla deattuha viiddidit ohppiid oktasaš ipmárdusvuođu danne go dat álkidahttá gulahallama.</p>
<p>Fágalaš gelbbolašvuohta lea dárbbašlaš jus oahpa-headdji galgá leat oadjebas ii ge šaddat eahpesihkar ja ballat go oahppit jerret ja vurdet vástádusa. Máhtolašvuohta dahká ahte oahpaheaddji nagoda čájehit fágasisdoalu oassin ollislašvuođas ja rabasvuođain ja buriin mielain váldit vuostá ohppiid ja bargoguimmiid. Máhttit čilget ja čujuhit ovdamearkkaid, mat leat heivehuvvon juohke oahppi eavttuide, gáibida systemáhtalaš ja viiddis máhtu ášši birra.</p>
<p><em type="italic">Oahpaheaddji ferte dovdat máhtu rájiid ja vejolašvuođaid – maiddái danin go galgá ođasmahttit ja hukset iežas gelbbolašvuođa dalle go ođđa dieđut almmustuvvet fágalaš ovdáneami dahje dutkama bokte. </em></p>
<p><em type="italic">Skuvla lea diehto- ja ovttastallankultuvrra guoddi, mii ferte leat rabas olgomáilbmái, muhto mii seammás galgá leat vuostedeaddun birrasa heajos hásttuhemiide. Dat galgá bealuštit mánnávuođa ja nuorravuođa iešárvvu, muhto seammás leat molssaeaktun nuoraid iežaset kultuvrii. </em></p>
<p><em type="bold">Ovdanbuktinnávccat ja aktiivvalaš oahppan </em>Fágamáhttu ii leat doarvái šaddat buorren oahpaheaddjin – dasa gáibiduvvo áŋgirvuohta ja ovdanbuktingálga. Buorre oahpaheaddji máhttá iežas fága, ja diehtá mo dan galgá ovdanbuktit vai boktá diehtoáŋgirvuođa ja beroštumi, ja fága árvvusatnima. </p>
<p>Oahppit bohtet oahppanmovttain skuvlii: dárbbuinduođas váldot, dohkkehuvvot nu mo leat, dárbbuin rámi ja hástalusaid oažžut; sávaldagain beassat geahččalit áhpiid ja geavahit dehkiid. Buorre oahpahus berošta dáin beliin – ja das ahte iešguđet ohppiin leat iešguđetlágan gálggat, dárbbut ja mokta iešguđet fágaide ja iešguđet áiggiide. Oahpaheaddji gelbbolašvuohta sisttisdoallá maid máhtu mánáid, nuoraid ja rávisolbmuid dábálaš ja eahpedábálaš ovdáneami birra. Oahpaheaddji galgá dovdat sihke dábálaš ja erenoamáš váttisvuođaid mat sáhttet leat ohppiin, ii dušše oahppama dáfus, muhto maiddái sosiálalaččat ja dovdduid dáfus go oahppi ii dáhto dahje go váhnemat eai nagot. Buohkain lea iešárvu, maiddái dalle go eai lihkostuva oahppamis.</p>
<p>Ohppiid geahččaladdanhálu berre oahpaheaddji vál-dit vuostá buriin muitalanmovttain ja ovdanbuktimiin mii bisuha nuoraid movtta joatkit viidáseappot. Oahpaheaddjit fertejit láidet sihke gálggaide, mat leat olámuttus, ja oahpposisdollui mii heive. Ja sii fertejit leat ovdagovvan: iežaset beroštumiin ja movttain galget oažžut ohppiid čuovvolit ja duostat.</p>
<p>Oahpaheaddjit váikkuhit iežaset meannudemiin sih-ke ohppiid beroštumi doalaheami, sin čehppodatdovddu ja áŋgirvuođa. Deaŧaleamos eaktun dasa lea 21</p>
<p><em type="italic">Buorre oahpaheaddji hálddaša dan maid galgá oahpahit, ja diehtá movt dan galgá ovdanbuktit vai boktá diehtoáŋgirvuođa ja beroštumi ja fága árvvusatnima. Oahpaheaddjit váikkuhit iežaset meannudemiin sihke ohppiid beroštumi doalaheami, sin čehppodatdovddu ja áŋgirvuođa. </em>atnit árvvus ohppiid integritehta, áicat sin iešguđetlágan eavttuid ja beroštupmi oažžut ohppiid geavahit vejolašvuođaideaset ovdánit. Garra, ironalaš ja negatiiva oahpaheaddji sáhttá baldit beroštumi fágas ja bilidit ohppiid iešdovddu. Buorre oahpaheaddji máhttá buriin mielain movttiidahttit, oažžu ohppiid máhttit ja dasto duođašta ovdáneami. Oadjebasvuohta lea deaŧalaš eaktun oahppamii. </p>
<p>Pedagogalaš doaimmaid buot mávssoleamos áššilea muitalit mánáide ja nuoraide ahte sii čađat ovdánit, vai sii luohttigohtet alcceseaset. Buorre oahpaheaddji maid veahkeha sin gierdagoahtit vuostevuođaid ja oažžu sin rahčat, ii ge dakkaviđe vuollánit jus eai vuosttaš háve máhte. Oahpaheaddji lea nappo son gii johtui bidjá, bagadallá, lea humadanguoibmi ja lágideaddji.</p>
<p>Oahpaheaddji deaŧaleamos oahpahangaskaoapminlea son ieš. Danne son ferte duostat dohkkehit sihke persovnnalašvuođas ja iešvuođaidis, leat nana ollesolmmožin nuoraide geat galget ovdánit dovdduideaset dáfus ja sosiálalaččat. Go oahpaheaddjit leat dat rávisolbmot geaiguin mánát ja nuorat eanemusat leat ovttas, de fertejit sii čalmmustahttit iežaset čielgasit, eallasit ja dihtomielalaččat daid máhtuid, gálggaid ja árvvuid ektui mat ovdanbuktojuvvojit. Oahpaheaddjit fertejit leat dat persovnnat geaidda mánát ja nuorat dustet luohttit ja geaiguin rahpasit sáhttet hupmat. Sii fertejit nákcet boktit ja muitalit, muhto maiddái heivehit, láidestit ja bagadit nuoraid oahpa vuolde ja ozadettiin.</p>
<p>Oahpaheaddjirolla rievdá ohppiid ovdánandásimielde. Ollesagi ohppiide lea erenoamáš hástalus viiddidit ja nannet iežaset máŋggabealat vásáhusaideaset, maid sii leat háhkan oahpahusdoaimmahaga olggobealde, barggus, bearrašis ja servodateallimis.</p>
<p>Aktiivvalaš oahpaheaddjit dárbbašit buriid veahkke-neavvuid. Oahppogirjjit ja eará oahpponeavvut leat deaŧalaččat oahpahusa kvalitehtii. Danne dat fertejit ráhkaduvvot ja geavahuvvot riikka oahppoplána vuođđojurdagiid mielde.</p>
<p><em type="italic">Pedagogalaš bargguid buot mávssoleamos ášši lea muitalit mánáide ja nuoraide ahte sii čađat ovdánit, vai luohttigohtet iežaset návccaide. </em></p>
<p><em type="bold">Oahppan lea ovttasbargu </em>Dán áigge lea oahpahus ja oahppan ovttasbargu. Oahpahusas juhket oahpaheaddjit ja iešguđet surggiid bagadeaddjit ovddasvástádusa ovttaskas oahppái, joavkkuide ja luohkáide. Sis leat geatnegasvuođat sihke skuvlla ja daid oahppamannolagaid ektui gos sin veahkki lea dárbbašlaš oassi ollisvuođas. Eará fidnojoavkkut maid bohtet eambbo mielde bajásgeassimii, ovdamearkka dihte skuvlaastoáiggeortnegiid, nuoraidklubbaid, valáštallama ja servviid bokte. </p>
<p>Oahpaheaddjit jođihit ohppiid bargooktavuođaid.</p>
<p>Luohkkálanjas ja -bájis ferte leat ráfija doarvái čorgat jus dat galgá doaibmat duođalaš bargosadjin. Ja rájit fertejit leat dan muttus čavgadat ahte virkos dahje mášuhis oahppit ožžot vejolašvuođa muosis bargat.</p>
<p>Bargobiras doaibmá bures go buohkat ipmirdit ahtesii leat mielde hábmemin guhtet guimmiideaset eavttuid, ja nappo fertejit váldit vuhtii earáid. Ovdáneapmái ii váikkut dušše dat mo oahpaheaddjit doibmet juohke oahppi ektui, muhto maiddái mo sii ožžot juohke oahppi doaibmat nuppi oahppi ektui. Buori joavkobarggus loktejit oasseváldit guhtet guimmiideaset barggu dási. Dás lea maid ohppiin ovddasvástádus barggu plánemis, čađaheamis ja árvvoštallamis.</p>
<p>Dutkan čájeha ahte leat stuora erohusat das mo luoh-kát váikkuhit ohppiid, muhto ahte ii leat vuostevuohta loaktima ja ovdáneami gaskka. Luohkáin main lea buoremus sosiálalaš biras, lea áinnas maiddái buoremus oahppanbiras, sihke gievrrat ja geanohit ohppiide. Earret ohppiid bajásšaddanbirrasa váikkuhit luohkáid gaskasaš erohusaid dat mo oahpaheaddjit strukturerejit luohká barggu, mo stivrejit, čuvvot ja makkár gálga lea doarjut ohppiid. Jus seamma vuoigatvuohta oažžut oahpa galgá doallat, de ii leat doarvái ahte buohkat ožžot ovttaárvosaš oahpa beroškeahttá sohkabealis, doaibmannávccas, geográfalaš gullevašvuođas, oskui gullevašvuođas, sosiálalaš joavkkus dahje čearddalaš duogážis – vuoigatvuohta ii galgga leat dan duohken makkár luohkkái ovttaskas oahppi šaddá.</p>
<p>Mađi eanet fáddaoahpahus ja prošeaktabargovuogitgeavahuvvojit, dađi deaŧaleabbon oahpaheaddjit šaddet sihke bargoustibin ja jođiheaddjin. Dát gáibidit sihke oktasaš áiggi skuvllas ja doaimmaid oktii heiveheami rastá árbevirolaš luohkkájuohkimiid.</p>
<p>Skuvlla bargoveahka galgá doaibmat bargoovttas-tupmin mii juogada ovddasvástádusa ohppiid ovdáneamis. Dálá skuvlaovdánemiin dát ii šatta dušše stuora bargun, muhto maiddái girjábun go ođđa fidnojoavkkut čadnojit skuvlla doibmii. Ovttastuvvon oahpaheaddjejoavku lea riggodahkan danne go23</p>
<p><em type="italic">Oahpaheaddjit jođihit ohppiid bargooktavuođaid. Ovdáneapmi ii leat dušše dan duohken movt oahpaheaddjit doibmet ovttaskas oahppi ektui, muhto maiddái das guđe láhkái sii ožžot ohppiid doaibmat gaskaneaset. Buriin ovttasbargguin oasseváldit bajidit guhtet guimmiideaset barggu dási. </em></p>
<p><em type="italic">Seamma riekti oažžut oahpa ii mearkkaš dušše ahte buohkat ožžot ovttalágan oahpa beroškeahttá sohkabeliin, doaibmannávccain, geográfalaš gullevašvuođas, oskui gullevašvuođas, sosiála joavkkus dahje čearddalaš duogážis – riekti ferte maid leat sorjakeahttá das guđe luohkkái oahppi šaddá. </em>oahpaheaddjit geain lea iešguđetlágan gelbbolašvuohta, sáhttet ovttas gokčat sihke fágalaš ja sosiálalaš beliid. </p>
<p>Seammás bargoguimmečagaid gaskasaš bargu jaovttasbarggu heiveheapmi leat mearrideaddjin daid bohtosiidda, mat oláhuvvojit. Dát bidjá ođđa gáibádusaid skuvlla jođiheddjiide. Oahpaheddjiid vejolašvuohta dahkat buori barggu gáibida bargomovtta ja loaktima, ja bargoaddi gii dovdá ja diehtá oahpaheaddji barggu iešvuođa ja iešlági.</p>
<p>Oahpaheaddjit eai galgga doaibmat dušše bagadallin, láidesteaddjin ja ovdagovvan mánáide – sii galget doaibmat ovttas váhnemiiguin, bargoeallimiin ja eiseválddiiguin, geat maid leat deaŧalaš oassin skuvlla viiddis oahppobirrasis. Seammás lea skuvla guovddážis ovddideamen buori bajásšaddanbirrasa. Buorit oahpaheaddjit sáhttet ja máhttet oažžut váhnemiid ja báikkálaš fitnodagaid ja servviid beroštit ja bargat skuvlii ávkin.24</p>
<p><em type="italic">Skuvlla bargoveahka galgá doaibmat bargoovttastupmin mii juogada ovddasvástádusa ohppiid ovdáneamis. </em></p>
<p><em type="italic">Oahpaheaddjit galget doaibmat ovttas váhnemiiguin, bargoeallimiin ja eiseválddiiguin geain maid lea deaŧalaš oassi skuvlla viiddis oahppobirrasis. </em></p>
<p>Oahpahus galgá addit buori oppalaš oahpa. Dat lea eaktun ollislaš persovnnalaš ovdáneapmái ja máŋggageardásaš olbmuidgaskasaš oktavuođaide. Ja dat lea eaktun sáhttit válljet oahpa ja maŋŋel doaimmahit barggu gelbbolašvuođain, ovddasvástádusain ja fuolain.</p>
<p>Buorre oppalaš oahppa lea oažžut * konkrehta dieđuid olbmo, servodaga ja luonddubirra, mat sáhttet addit oppalaš ja viiddis oainnu;* máhtolašvuođa ja láddama váldit vuostá eallima –geavatlaččat, sosiálalaččat ja persovnnalaččat;* iešvuođaid ja árvvuid mat geahppudit ovttas-doaimma olbmuid gaskka, riggudahttet eallima ja dahket sidjiide gelddolažžan eallit ovttas.</p>
<p>Oahpahusas ferte maid oahppat oaidnit makkár váikkuhus ovtta ášši proseassain lea nuppi áššái – ovdamearkka dihte mo buvttadeapmi váikkuha fas luonddu ja birrasa. Olmmoš sáhttá luvvet dakkár fámuid, maid son ii sáhte stivret, dahje mat sáhttet dagahit váikkuhusaid main ii oainne geaži. Dát čielggasin dahká ahte dat máhttu maid mii geavahit, dávjá lea váilevaš,ja deattuha man dárbbašlaš ollislaš máhttu lea. Muhto fágaidrastideaddji ovttasbargu gáibida fágalaš nanusvuođa amas šaddat coagisin ja eahpeduođalažžan.</p>
<p>Oppalaččat oahppan olmmoš</p>
<p><em type="italic">Oahpaheamis galgá addit buori oppalaš oahpa konkrehtalaš máhttun olbmuid, servodaga ja luonddu birra, mii addá oppalaš ja viiddis oainnu; máhtolašvuođain ja láddamiin vuostáiváldit eallima – geavatlaččat, sosiálalaččat ja persovnnalaččat, ja iešvuođaiguin ja árvvuiguin mat geahppudit ovttasdoaimma olbmuid gaskka ja mat riggudahttet eallima ja dahket sidjiide gelddolažžan ovttas eallit. </em></p>
<p><em type="bold">Konkrehta máhttu ja ollislaš čujuhusrámmat </em>Oahpaheamis fertejit dieđut dihtomielalaččat válljejuvvot ja ovdánemiin ovdanbuktojuvvot vai addet ollisvuođa ja oktavuođa. Konkrehta máhttu lea dárbbašlaš ohppamis, ja oahpahusdahkosis ferte boahtit ovdan masa oahppit berrejit oahpásmuvvat, man láhkái ja man dásis. </p>
<p>Vásiheapmi ja dutkan čájehit ahte mađi unnit olb-mos ovddalgihtii lea máhttu masa ođđa dieđu sáhttá čatnat, dađi njoazibun ja veadjemeahttumin šaddá oahppan. Erenoamáš deaŧalaččat leat iešguđet fágaid vuođđočujuhusrámmat. Dat lea mearrideaddjin sihke ođđa máhtuid dulkomis ja ođđa máhtuide láidemis. Jus čujuhusrámmat váilot mat sáhttet addit eatnat duvdosiidda ja oassedieđuide oaivila, de šaddá visot čielggasmeahttumin. Heivehuvvon máhttu ferte leat jus galgá oahppama oahppat – go galgá geavahit dieđuidis fáhtet dan maid ii máhte. Ollislaš rámma čájeha gokko ođđa bihtáid galgá mosaihkkagovvii bordit.</p>
<p>Vai sáhttá addit ollisvuođa ja čájehit oktavuođa, dedanin lea maid deaŧalaš plánet ja ovttas bargat oahpahusain fágaidrasttideaddjin, vai fágaid gaskaneas mávssolašvuohta boahtá ovdan ja ollislaččát ipmárdus ovdána.</p>
<p><em type="bold">Oktasaš ipmárdus spesiáliserejuvvon servodagas </em>Guovddáš jurddan lea ahte ipmárdusa ja dulkoma čujuhusrámmat fertejit leat oktasaččat olles álbmogis – fertejit leat oassin oppalaš oahpas – amaset erohusat šaddat gelbbolašvuođas, mat sáhttet dagahit eahpedemokráhtalaš daguid ja sosiálalaš erohusaid. </p>
<p>Danin lea dasto deaŧalaš ahte dáid čujuhusrámmaidja teknologalaš máhtu ožžot buot joavkkut amas oasseváldineavttuin šaddat stuora erohusat. Dieđuid juohkimis lea maid deaŧalaš ahte ii giddan árbevirolaš sohkabealerohusaide, mas nieiddat oahpahuvvojit dasa ahte <span type="quote">«nissonolbmot eai ipmir»</span> luonddudiehtaga ja teknihka.</p>
<p>Olbmot geain eai leat dat duogášdieđut mat adnojitdiehttelassan almmolaš ságastallamis, eai dáidde ipmirdit oaivila dahje fáhtet oktavuođa. Riikka ođđa ássit geain eai leat seamma oktasaš čujuhusrámmat go riikka ássiin, gártet dávjá olggobeallái dan dihte go earát eai sáhte diehtit maid sii dihtet ja máhttet – sii dárbbašit čađat lassičilgehusaid.</p>
<p>Dákkár ipmirdanvuođuid duogážin leat historjjálašdáhpáhusat (<span type="quote">«cuoŋománu 9. beaivi»</span>), Vuođđolága váldejuogadeami vuođđojurdda, girjjálašvuođa klassihkarat (<span type="quote" xml:lang="nob">«Lille Marius»</span>), kultuvrralaš oktasaš opmodat (<span type="quote">«kamela ja nállošalbmi»</span>) dahje dálkekártta mearkkat ja nu ain. Jus olbmos eai leat ipmirdanvuođut mat álkidahttet dulkoma ja muitaleami, namalassii njuovžilit gulahallama – de sáhttá amasin gártat iežas riikkas.</p>
<p>Váldo čujuhusrámmaid haga šaddá váddáseabbondábálaš servodatoasseváldiide – geat eai leat spesialisttat – searvat mearrádusaid dahkamii mat sakka čuhcet sidjiide alcceseaset. Mađi eambbo spesiáliserejuvvon ja teknihkalažžan min kultuvra šaddá, dađi váddáset lea gulahallat fágaid rastá. Oktasaš duogášdieđut leat váldo eaktun demokráhtalaš ovttastusa miellahtuide gulahallat našuvnnalaš fierbmádagas. Oktasaš čujuhusrámmat dahket vejolažžan ovttastahttit dan maid oaidná, lohká dahje gullá, oktasaš26</p>
<p><em type="italic">Oahpaheamis fertejit dieđut dihtomielalaččat válljejuvvot ja ovdánemiin ovdanbuktojuvvot vai addet ollisvuođa ja oktavuođa. Oahpaheami ferte plánet fágaidrasttideaddjin vai fágaid gaskaneas mávssolašvuohta boahtá ovdan ja ollislaččat ipmárdus ovdána. </em>27ipmirdeapmin. Dát dahká vejolažžan fáhtet dieđuid ja dulkot ođđa jurdagiid, diliid ja hástalusaid. </p>
<p>Oahpahusa guovddáš rolla lea ovddidit oktasašduogášdieđuid ja čujuhusrámmaid – dan oahpa masa buohkat galget hárjánit jus servodat galggaš bissut demokráhtalažžan ja servodatmiellahtut válddálažžan. Oahpahus galgá dalle addit buriid vejolašvuođaid ovttastahttit máhtuid, gálggaid ja guottuid.</p>
<p><em type="bold">Riikkaidgaskasažžan dahkan ja árbevirolaš máhttu </em>Lonohallamat riikkaid gaskka, jurdagiid ja teknologiija, ruđaid ja buktagiid, biergasiid, ávdnasiid ja mašiinnaid gaskka leat dađistaga viidánan, nanosmuvvan ja sajáiduvvan. Min lundui čuohcá eará riikkaid nuoskkideapmi, min bargodoaimma hábme máilmmi márkangilvu, ođđaáigásaš hivvodatmediat almmuhit maŋŋá-maŋŋálagaid ođđasiid ja vásáhusaid mat oktanagas jokset buohkaid. </p>
<p>Dát mielddisbuktet eambbo hástalusaid oahpahus-sii: ovttastahttit teknihkalaš máhtu olmmošlaš ipmárdusaiguin, ovddidit bargoveaga mas lea alla gelbbo-lašvuohta ja nuppáštuvvanmunni ja riikkaidgaskasaš dieđuid ovttastit našuvnnalaš iešvuhtii.</p>
<p>Servodat mii váldá vuođu dutkamis sáhttá šaddatdađistaga teknologalaččabun. Teknologalaš fuomášumiid ja duohta dieđuid eatnatvuohta gáibida viiddis dieđu jus galgá garvit <span type="quote">«dieđalaš analfabetismma»</span>, ovdamearkka dihte váilevašvuođa ipmirdit maid sánit nugo <span type="quote">«genaid ovttastahttin»</span>, <span type="quote" xml:lang="yid">«ozongeardi»</span>, dahje <span type="quote" xml:lang="smj">«immunasuodjalus»</span> mearkkašit dahje makkár sosiálalaš váikkuhus dain lea.</p>
<p>Gaskkalduvakeahttá huksejuvvo máhttofierpmádatmii ovttastahttá servviid ja ásahusaid, riikkaid ja kontinenttaid. Norgga nákca leat mielde ovddideamen birgejumi ja seailluhit birrasa, lea dan duohken maid riika sáhttá buvttehit riikkaidgaskasaččat ja maid earát dáhttot geavahit. Dás gáibiduvvo maid buorre máhttu eará riikkaid kultuvrraid ja gielaid birra.</p>
<p>Riikkaidgaskasaš diehtokultuvra čatná olmmošnálioktii ođđa dieđuid ovdánahttima ja geavaheami bokte buoridit eallindiliid. Dálá rávisolbmot ja bajásšaddi nuorat fertejit oažžut oppalaš oainnu ja dieđuid vai buorebut sáhttet leat veahkkin dákkár oktasaš rahčamušain – ja erenoamážit rahčamusain mat sáhttet veahkehit geafes olbmuid máilmmis. Diehtu servodaga ja luonddu oktavuođaid birra lea dárbbašlaš, muhto ii doarvái; lea maid dárbbašlaš atnit fuola nuppiin olbmuin ja oktasaš eallinbirrasis.</p>
<p><em type="italic">Oahpahusa guovddáš rolla lea ovddidit oktasaš duogášdieđuid ja čujuhusrámmaid – dan oahpa masa buohkat galget hárjánit jus servodat galggaš bissut demokráhtalažžan ja servodatmiellahtut válddálažžan. </em></p>
<p><em type="italic">Oahpahus galgá maid oahpahit ja ovttastahttit teknihkalaš máhtu olmmošlaš ipmárdusaiguin, ovddidit bargoveaga mas lea alla gelbbolašvuohta ja nuppástuvvanmunni ja riikkaidgaskasaš dieđuid ovttastit našuvnnalaš iešvuođain. </em></p>
<p>Nuppe dáfus gáibida máilmmi servodaga lassánanspesiáliseren ja kompleksitehta ahte mii leat oahppásat min dáru kultuvrra váldoosiide ja oktasašvuođaide. Máhtuid laskan gáibida eambbo dihtomielalašvuođa daid árvvuid birra mat galget min válljejumiid mearridit.</p>
<p>Ja dalle go nuppástuhttimat leat stuorrát ja rievda-deamit jođánat, de lea vel deaŧaleabbo čájehit historjjálaš gullevašvuođa, našuvnnalaš ja báikkálaš iešvuođaid nannen dihte iežas identitehta – bisuhit viiddis ja nanu birrasiid.</p>
<p>Buorre oppalaš oahppa galgá veahkehit našuvnnalašidentitehtii ja solidaritehtii, go addá oktasaš vuođu mii lea čadnon gillii, árbevieruide ja ohppui, vuođu mii manná rastá báikkálaš servodatrájiid. De šaddá maid ohppiide, geat fárrejit nuppi báikái, álkit oahpásnuvvat, dan dihte go fárren dáhpáhuvvá oahpes oktavuođa siskkobealde. Buolvvaid gaskasaš oktavuođat buorránit go juogadit dovddiidusaid ja dieđuid – dahje muosáhusaid, lávlagiid ja muitalusaid. Ođđa olbmot dohkkehuvvojit álkibut min servodagas go min kultuvrra iešvuogit sidjiide dahkkojit čielggasin.</p>
<p>Diehtu dološ dáhpáhusaid ja daguid birra čatnááiggi mielde olbmuid oktii. Historjjálaš máhttu ovddida maiddái vásáhusaid bidjat ulbmiliid ja válljet gaskaomiid boahtteáiggis. Ipmárdus dasa maid olbmot leat dovdan, jurddašan ja doivon, addá saji dihtui ja doaibmamii, ja muittuha ahte otná dilit rivdet.</p>
<p>Oahpahus galgá dan dihte addit máŋggabealat jaollislaš máhtuid. Dat galgá čájehit mo min ipmárdus lea ovdánan guhkes áiggi hutkamiid bokte, buolvvas bulvii ja eatnat rájiid rastá. Dákkár oahpahus atná árvvus ja gudnijahttá dan maid olbmot ovdal min leat dahkan ja bidjá min iežamet historjjálaš ovdáneapmái.</p>
<p>Oanehaččat daddjon: Buorre oppalaš oahppa čájeha mo gálggaid ja dieđuid ovdánahttin lea okta dain buot buoremus daguin maid olbmot leat oahppan ovttas dahkat – historjjálaččat ja máilmmiviidosaččat. Dat nanne gálggaid ja guottuid mat addet servodahkii riggát ovdánanvejolašvuođaid boahttevuođas.</p>
<p><em type="italic">Riikkaidgaskasaš diehtokultuvra čatná olmmošnáli oktii ođđa dieđuid ovdánahttima ja geavaheami bokte buoridit eallindiliid. Nuppe dáfus gáibida máilmmi servodaga lassánan spesialiseren ja kompleksitehta ahte mii leat oahppásat min dáru kultuvrra váldoosiide ja oktasašvuođaide. Mađi eambbo máhttu lassána, dađi vuđoleappot ferte jurddašit guđiid árvvuid diktá stivret iežas válljemiid. </em></p>
<p>Olbmo návccat ja identitehta ovdánit ovttasbarggus earáiguin – biras hábme olbmo seammás go olmmoš ieš lea mielde hábmemin birrasa.</p>
<p><em type="bold">Ovttastuvvon nuoraidkultuvra </em>Ovdalaš áigge bajásgeassin lei dat go mánát ja nuorat njulgestaga serve rávisolbmuid geavatlaš oktasaš bargguide. Dán áigge eanas oahpahus dáhpáhuvvá skuvllain – vásedin ásahusain maid bargun lea oahpahit. Unnit eanet gártet nuorat bargoeallima doaimmaid olggobeallái, ja sis lea unnán ovddasvástádus dahje kontrolla daid badjel. Sin lassánan mediageavaheapmi dahká sin sihke passiivvalaš geahččin ja addá sidjiide vuostálas árvooainnuid. </p>
<p>Nuoraid gáržžiduvvon oktavuohta servodagain olg-gobealde skuvlla ja sin unnit servvoštallan rávisolbmuiguin, nannejuvvo vel eambbo nuoraid siskkáldas ja dušše alddiineaset berošteaddji kultuvrra bokte. Dát nuoraidkultuvra boahtá ovdan go skuvllaid muđui sirre servodagas ja go ohppiid sirre agiid mielde luohkáide. Mánáide ja nuoraide addojuvvo unnán vejolašvuohta dahkat mearrádusaid main dasttán lea geavatlaš váikkuhus dahje váikkuhus earáide, nu ahte sii oahpašedje iežaset geahččalemiin. Eahpenjulges dovddiidus lea lassánan ja dagahan njuolggo vásiheami ovdii.</p>
<p>Danne lea deaŧalaš geavahit skuvlla bargooktavuoh-tan ovddidit sosiálalaš gálggaid. Dan ferte lágidit nu ahte ohppiid doaibma váikkuha earáid ja ahte sáhttet oahppat iežaset mearrádusaid váikkuhusain. Mánáid ja</p>
<p>Ovttasbargi olmmoš</p>
<p><em type="italic">Lea deaŧalaš geavahit skuvlla bargooktavuohtan ovddidit sosiála gálggaid. Dan ferte lágidit dainna lágiin ahte ohppiid doaibma váikkuha earáid ja ahte sáhttet oahppat iežaset mearrádusaid váikkuhusain. </em>30nuoraid bajásšaddandiliid rievdamat dahket ahte dat ovttastallandábit ja bargovuogit mat vuođđuduvvojit juo bajásgeassimis, mearkkašit olu ohppiid ovdáneapmái. Hárjehallan ja bargoeallima fágaoahpahusa vásáhusat leat ovdagovvan, ja daid berre maiddái geavahit muđui skuvladoaimmahagas. </p>
<p>Seammás lea formálalaš oahpahus dušše oasášmánáid ja nuoraid eallimis. Bajásšaddan lea maiddái áiggegollu. Eambbo go goasse ovdal leat aktiivvalaččat valáštallamis ja musihkas, servviin, koaralávlumis ja klubbain, gos čájehit mihtuideaset olbmáideaset searvvis, váikkuhit ja váikkuhuvvojit iežaset birrasis. Skuvla ferte gávdnat dan váttis dássedeattu mii lea gaskal movttiidahttima, buorrin geavaheami, ja ahte leat vuostedeaddun dan kultuvrii man nuorat ieža ásahit.</p>
<p><em type="bold">Geatnegasvuođat ja ovddasvástádus </em>Oahppit ja fágaoahppit berrejit searvat iešguđetlágan doaimmaide, gos buohkain leat geatnegasvuođat ovttas bargat: hárjánit sáni váldit, ovdanbuktit oainnu, ráhkadit plánaid, álggahit daid ja čađahit muhtin dahkosa. </p>
<p>Dát mearkaša ahte oahppit juo vuosttaš skuvla-beaivvi rájes – ja dađistaga eambbo go sturrot – fertejit oažžut geatnegasvuođaid ja ovddasvástádusa. Ii dušše iežaset viššalvuođa ja ovdáneami dihte, muhto maiddái eará ohppiid ja skuvlla eará miellahtuid dihte. Dát guoská buot skuvlla ortnegiidda nugo fáttarortnegiidda, duvdda- ja ovddasmorašbargui nuorabuid ja eará ohppiid guovdu, ovddasvástádus ortnegis ja čorgemis, oassálastin luohkkádoaluin ja čoahkkananbottuin, veahkehit boradanbottuid oktavuođas ja nu ain.</p>
<p>Dán ulbmil lea ovddidit ipmárdusa earáid ektui, hárjehit árvvoštallat sosiála diliid ja ovddidit ovddasvástádusa earáid dárbbuid hárrái. Sii, geain váilu dasa doarvái hárjáneapmi ruovttus dahje birrasis, fertejit oažžut vejolašvuođa dakkár ovdáneapmái oahppobirrasis gos oahppit váldet ovddasvástádusa guhtet guoimmisteaset ovdáneamis. Go olmmoš beassá leat mielde ovddideamen sosiálalaš oktavuođa, de ieš nai dainna ovdána, erenoamážit jus dat mielddisbuktá ovttasbarggu iešguđet agat olbmuid gaskka dahje olbmuid gaskka geain leat iešguđet attáldagat ja resurssat. Danin oahppit berrejit beassat mielde geavatlaš bargui, doppe gos sii nuppi vuoru addet veahki ja nuppi vuoru fas váldet vuostá veahki ja bálvalusaid. Sii berrejit hárjánit váldit ovddasvástádusa dáláš servodagas vai dainna lágiin ráhkkanahttojit searvat boahttevaš servodahkii.</p>
<p>Buohkain lea oktasaš ovddasvástádus oahppobirra-sis gos earáid dárbbut vuhtii váldojuvvojit ja gos oahppa adnojuvvo árvvus. Sihke ovttaskas olbmo beaivválaš dilli skuvllas ja vejolašvuođat maŋŋel eallimis sáhttet billašuvvat jus nákkut ja moivi vuhttogohtet bearehaga birrasis.</p>
<p>Buot ohppiin lea riekti oažžut oahpu čorgadis jadássedis vugiid mielde, ja sis lea alddiineaset dasa mieldeovddasvástádus.31</p>
<p><em type="italic">Oahppit berrejit juo vuosttaš skuvlabeaivvi rájes – dađi mielde go sturrot – oažžut geatnegasvuođaid ja ovddasvástádusa. Ii dušše iežaset viššalvuođa ja ovdáneami dihte, muhto maiddái eará ohppiid ja skuvlaoktavuođa eará miellahtuid dihte. </em></p>
<p><em type="italic">Skuvla ferte gávdnat dan váttis dássedeattu mii lea gaskal movttiidahttima, buorrin geavaheami, ja ahte leat vuostedeaddun dan kultuvrii man nuorat ieža ásahit. </em></p>
<p><em type="bold">Eallinoahppa mii boahtá skuvlla ja oahpahusa ovttastusas </em>Stuora oassi dan eallinoahpas man nuorat fertejit oažžut oahpahusa olis, ožžo sii ovdal daid geatnegasvuođaid bokte mat ledje stuorabearrašiid bargoovttastusas ja go fertejedje searvat bargoeallimii. </p>
<p>Dálá oahpahus ferte maiddái sisttisdoallat:* hárjáneami dahkat mearrádusaid main lea sihkenjuolggo ja oinnolaš váikkuhus earáide. Dat mearkkaša ahte ferte hárjehallat sihke dahkat ja čuovvut njuolggadusaid, ja mohkkás diliin máhttit dahkat mearrádusaid ja maiddái hárjehallat <span type="quote" xml:lang="fin">«roassodiliin»</span> bargat, hárjehallat gálgga birget vuorddekeahtes váttisvuođain dahje amas bargguin. Go dáid áššiid bidjá oktii, de dat hárjehit sosiálalaš ovddasmorrašii.* vásáhusa das ahte barggus gos ovtta olbmo bargulea nuppi olbmo barggu duohken, de doppe ferte leat ortnet, ja vásáhusa das ahte iežas bargu váikkuha earáid bohtosiid. Dát gáibida organiserengálgga ovdáneami: gálgga ovttastahttit ja jođihit doaimmaid, čuovvut njuolggadusaid, ja evttohit eará vejolaš čovdosiid.* vásáhusa skuvlla doaimmas: diehtu das ahte vát-tisvuođat, mat orrot leamen persovnnalaččat maiddái leat earáin ja dan dihte sáhttet dušše čovdojuvvot ovttas dahje organisatoralaš nuppástusaid bokte. Dákkár vásáhusat addet ipmárdusa das guđe láhkai váttisvuođaid galgá dustet ja čoavdit, hárjáneami ovdanbuktit sihke iežas ja earáid beroštumiid ja hárjáneami gierdat vuostegieđageavvama. Oassin dán barggus ferte maid leat ahte oahppit ja fágaoahppit hárjánit váldit oktavuođa eiseválddiiguin ja mediaiguin.</p>
<p>Skuvla lea unna servodagaš mii berre adnot aktiivvalaččat oahppat dákkár gálggaid. Oahppit fertejit váldot mielde olu dán lágan mearrádusaid dahkamii danin go oasseváldingálga gievru dalle go olmmoš beassá hárjehallat. Servodagas mas leat russolas institušuvdnavuogádagat lea dát deaŧalaš. Obanassii ferte oahpaheapmi maiddái vuhtii váldit persovnnalaš attáldagaid maid olmmoš hálida ovddidit, iige dušše fágasisdoalu. Čoavddus lea ásahit dakkár birrasiid mat addet valljugit vejolašvuođaid mánáide ja nuoraide ovddidit dihtomielalaš servodatovddasvástádusa dovddu ja maiddái doaibmangelbbolašvuođa dassážii go ieža šaddet ollesolmmožin.</p>
<p><em type="bold">Viiddis oahppobiras: Ohppiid kultuvra, váhnemiid searvan ja lagas servodat </em>Skuvla lea oahppobirasin viidát go formálalaš oahpaheapmi ja oktavuohta oahppi ja oahpaheaddji gaskka. Viiddes oahppobiras sisttisdoallá ovttasbarggu buot rávisolbmuid ja ohppiid gaskka. Buorre ja ovdánan oahppobiras lea vuođđuduvvon oktasaš ipmárdussii skuvlla mihttomeari hárrái. </p>
<p><em type="italic">Buot ohppiin lea riekti oažžut oahpu čorgadis ja dássedis vugiid mielde, ja sis lea alddiineaset dasa mieldeovddasvástádus. </em></p>
<p><em type="italic">Oahpahus ii galgga dušše fágasisdoalu deattuhit, muhto maiddái persovnnalaš iešvuođaid maid hálida ovddidit, hábmedettiin birrasa mii addá valljugas vejolašvuođaid mánáide ja nuoraide láddadit servodatovddasvástádusa ja doaibmangelbbolašvuođa go rávisin šaddet. </em></p>
<p>Gaskavuohta ohppiid ja ohppiid kultuvrra árvvuid gaskka lea hui mávssolaš oassi oahppobirrasis. Ohppiid kultuvra bidjá hui diđolaš meriid dasa maid skuvla sáhttá olahit.</p>
<p>Váhnemiin lea váldoovddasvástádus iežaset mánáid bajásgeassimis. Dan ii sáhte dodjalit skuvlii, muhtoferte leat ovttasbargun skuvlla ja ruovttu gaskka. Oahppobirrasii gullet maiddái váhnemat. Nu guhká go sii leat guhkkin skuvlabirrasis ja eai leat njuolggooktavuođat eará váhnemiiguin, de skuvla ii sáhte ávkki oažžut sin sosiálalaš resurssain hábmet skuvlla bajásšaddaneavttuid ja árvominstara. Dakkár áiggis gos buolvabearaš ii šat mávsse nu olu nuoraid eallimis, ja dakkár áiggis gos media boahtá váhnemiid sadjái go váhnemat leat mannan bargoeallimii, gáibiduvvo dihtomielalaš bargu váhnemiid bealis nannet skuvlla ja maiddái ohppiid sosiála ja hábmejeaddji birrasiid.</p>
<p>Jus skuvla galgá doaibmat bures, mielddisbuktá datdan ahte eai dušše oahppit dovdda guhtet guimmiideaset, muhto maiddái dan ahte váhnemat dovddádit gaskaneaset ja dovdet guhtetguimmiideaset mánáid. Dát lea dárbbašlaš jus sii galget sáhttit bidjat oktasaš minstariid mánáid ja nuoraid doaimmaide ja feremiidda. Skuvla galgá ipmárdusain ja ovttasráđiid ruovttuiguin veahkehit mánáid ovdáneapmái – ja skuvla galgá oččodit váhnemiid mielde oahpaheami birrasa ja lagas servodaga ovdánahttimii.</p>
<p>Lagas servodat, dan luondu ja bargoeallin, lea deaŧalaš oassi skuvlla oahppobirrasis. Nuorat ožžot duvdosiid ja vásáhusaid lagas birrasis maid oahpaheapmi ferte geahččalit váldit vuhtii ja riggudahttit. Fágaoahpaheamis lea mávssolaš ahte oahpaheapmi dáhpáhuvvá duohta bargoeallimis. Muhto oahpaheapmi ferte oppalaččat oččodit oktavuođaid skuvlla lagas birrasii ja atnit ávkin daid resurssaid mat das gávdnojit. Skuvla galgá leat aktiivvalaš resursa-, fápmo- ja kultuvraguovddážin lagas servodagas, gos eai dušše nuoraid ja boarrásiid lagat oktavuođat nannejuvvo, muhto maiddái báikkálaš bargguide ja ealáhusaide.34</p>
<p><em type="italic">Skuvla galgá leat aktiivvalaš resursa-, fápmo- ja kultuvraguovddážin lagas servodagas, gos eai dušše nuoraid ja boarrásiid lagat oktavuođat nannejuvvo, muhto maiddái oktavuođat báikkálaš bargguide ja ealáhusaide. </em></p>
<p><em type="italic">Váhnemiin lea váldoovddasvástádus iežaset mánáid bajásgeassimis. Dan ii sáhte dodjalit skuvlii, muhto dat ferte maiddái fuolahuvvot ovttasbargun skuvlla ja ruovttu gaskka. Skuvla galgá ipmárdusain ja ovttasráđiid ruovttuiguin veahkehit mánáid ovdáneapmái ja skuvla galgá váhnemiid oččodit mielde oahpaheami birrasa ja lagas servodaga ovdánahttimii. </em></p>
<p>Min eallinbiras oažžu dađistaga unnit váikkuhusaid luonddus, baicca lea dađistaga eambbo mearriduvvon olbmuid iežaset doaimmain. Buorre birgejupmi lea dan duohken mo máhttá hutkat ođđa fuomášumiid, mo máhttá geavahit váttes teknologiija, hutkat ođđa gálvvuid ja čoavdit árbevirolaš váttisvuođaid jierpmálaččat ja eambbo miellagovahallamiin. Oanehis áiggis sáhttet ođđa biergasat hirbmadit rievdadit olbmuid eallima, dego ovdamearkka dihte rávdnječuovga dahje biila, dahje PC ja antibiotihka dálkasat dahke. Dávjá lea oanehis geaidnu fuomášumis geavaheapmái – dego dalle go lásersuonjar adno CD-čuojahasain, láserčálániin dahje čuohpadanniibin.</p>
<p>Olmmoš lea oassi luonddus, ja dađistaga dahkámearrádusaid mat eai váikkut dušše iežas birgejumi, muhto maiddái eará olbmuid ja luonddu. Válljemiin leat váikkuhusat olu riikkarájiid rastá ja maiddái buolvvaid rastá : Eallinvuohki váikkuha dearvvašvuođa; min riikka geavaheapmi dagaha eará riikkaide nuoskkideami; min áiggi bázahusat šaddet boahtte buolvva váttisvuohtan.</p>
<p><em type="bold">Luonddufága, ekologiija ja etihkka </em>Máhttu ja dutkan leat buoridan olbmuid dearvvašvuođa- ja eallindiliid ja buoridan olbmuid buresbirgejumi stuora osiin máilmmis – muhto leat maiddái nannen erohusaid máilmmi servodagaid gaskka ja buktán áitagiid lundui. </p>
<p>Ođđaáigasaš servodagaid váldoovdamearka lea ahteeambbo ja eambbo biddjojuvvo deaddu teknologiijii – iešguđet vugiide ja veahkkeneavvuide maiguin sáhttá muohkadit luonddu riggodagaid olbmuide ávkin. Dat lea addán midjiide dálkasiid ja boahkuid, girjjiid ja tv, tekstiillaid ja turbiinnaid, diimmuid ja bassanmašiinnaid. Visot neavvut min birrasis lasihit oahpu – viehkanskuovaid rájes gitta suovvanjurggona rádjái. Ođđa teknologiija ovdáneapmi addá saji miellagovahallama ovdáneapmái ja hutkáivuhtii mat sáhttet riggudahttit sihke ovttaskas olbmo eallima ja servodaga kultuvrra. Teknologalaš máhttu lea oassi oppalaš oahpas – áŋgirvuohta ipmirdit sin geat leat eallán ja hutkan ovdal min áigge, ja maiddái vuoibmi čákŋat siskelii iežamet lundui ja iežamet birrasii.</p>
<p>Birasdihtomielalaš olmmoš</p>
<p>Olmmoš gávdná ilu sihke jearahallamiin ja dalle go gávdná vástádusaid, ja son dovdá oadjebasvuođa das go beassá diehtit ja hálddašit. Geavahit luonddudiehtaga ipmárdusa lea šaddan ovdagovvan gelbbolašvuođa geavaheapmái ja šaddan motiivan gávdnat ođđa dieđuid. Dát lea leavvan eará dásiide maiddái, nugo dalle go servodatdieđalaš ja humanisttalaš ipmárdusa sisdoallu biddjo vuođđun jierpmálaš ja olmmošlaš mearrádusaid dahkamii.</p>
<p><em type="bold">Olbmo, birrasa ja beroštumiid vuostelasvuođat </em>Visot min servodaga dásiin leat leamaš stuora dieđalaš ovdáneamit. Máhttu ja ođđa teknologiija leat viiddidan vejolašvuođaid rievdadit sihke olbmo eallima ja luonddu. Muhto máhtu geavaheapmi lea máŋgii mielddisbuktán váikkuhusaid maid easkka maŋŋel leat fuomášan ja mat leat čájehuvvon vahágahttin. DDTbulvarat mat godde dihkiid ja divrriid ja eastadedje dávddaid njoammuma, bisánedje biebmogollosii ja vahágahtte guhká maŋŋelii, vaikko dat ii lean jurddašuvvon. Materiálalaš ovdáneapmi mii álgoálggus álggii go ruvddiid suddadedje koala ja koksa boaldimiin, dagahii nuppádassii nuoskkideami ja suvrra arvvi mii vahágahtii eallima ja gottii guliid. </p>
<p>Oanehaččat daddjon: Máhttu ja ođđa teknologiijalea viiddidan vejolašvuođaid rievdadit sihke olbmo iežas eallima ja luonddu. Muhto máhtu geavaheapmi čuohcá máŋgii máŋgga bulvii, maid eat sáhte árrat oaidnit ja mat dávjá viidánit mihá viidábut go leimmet jurddašan. Dieđa ja teknologiija leat buktán negatiivvalaš čuovvumušaid, ja atombávkalemiid dáfus dat lea mieđihuvvon dáhpáhuvvan, muhto lea maiddái buktán suvrra arvvi ja vuovdejápmima, ja dan ahte máilmmi áibmu dađistaga lieggana.</p>
<p>Min eallinlágis ja servodatortnegis leat čiekŋalis ja uhkideaddji váikkuhusat birrasii. Dát mielddisbuktá vuostelasvuođaid ja stuimmiid olmmošjoavkkuid gaskka ja riikkaid gaskka. Diehtaga geavaheami váikkuhusat leat oktanis sihke viidánan ja oktiigođđásan. Dat dahká dárbbašlažžan viiddidit ipmárdusaid ja oktavuođaid fágarájiid rastá, ja dárbbašlažžan bargagoahtit badjel riikkarájiid. Ja dat lasiha gáibádusaid dasa ahte sihke ovttaskas olbmot ja servodagat diehtagiin ja dihtomielalaš ekologalaš, ehtalaš ja politihkalaš vuoiŋŋain dahket mearrádusaid. Ipmárdus dahká ahte válljet sáhttá jierpmálaččat, ehtalaš oahppu dahká ahte oaidná váikkuhusaid.</p>
<p>Ovdánan riikkain main lea alla oahppodássi, leaerenoamáš ovddasvástádus sihkkarastit máilmmi oktasaš boahtteáiggi. Máilmmi biras- ja ovddidankommišuvdna lea čujuhan daid váttisvuođaide mat gávdnojit dakkár oktiigođđásan roasuin – ovdamearkka dihte buoriduvvon dearvvašvuohta ja máilmmi olmmošlogu lassáneapmi; ođđaáigásaš teknologiija mii lea dagahan resurssaid badjelmearálaš geavaheami ja eallima vahágahttima; ekonomalaš ovdáneapmi mii nuoskkida ja billista luonddu; geafivuohta ja stajideapmi.</p>
<p>Ovttasdoaibma gaskal ekonomiija, ekologiija jateknologiija buktá min áigge máhtu ja morála dáfus erenoamáš hástalusaid sihkkarastit guoddi ovdáneami. Dat ferte váldit vuođđun daid ráddjejumiid maid luondu, resurssat, teknologalaš dássi ja sosiálalaš oktavuođat bidjet ja maiddái dain vuostelasvuođain mat sáhttet čuožžilit go birasgáhtten galgá vuhtii váldot dahje deattuhuvvot. Politihkalaččat ferte stivret ovdáneami mii heive oktii biosfæra meriiguin gierdat olbmo doaimma váikkuhusaid. Ja dakkár nanosmahtti ovdáneamis ferte ehtalaš beroštupmi olbmuid gaskka ja solidaritehta máilmmi geafimusaiguin leat váldojurddan.</p>
<p>Oahpahus ferte nappo addit viiddis máhtu luondduoktavuođaid ja olbmo ja luonddu ovttasdoaimma birra. Oahpahus ferte ovttastit ipmárdusa luonddu ávdnasiid, fámuid ja šlájaid birra ipmárdusain dasa guđe láhkai sosiála organiseren ja teknologiija sáhttet sihke čoavdit ja nannet váttisvuođaid mat gusket biosfærii.36</p>
<p><em type="italic">Ovttasdoaibma ekonomiija, ekologiija ja teknologiija gaskka buktá min áigge máhtu ja morála dáfus erenoamáš hástalusaid sihkkarastit guoddi ovdáneami. Oahpahus galgá nappo addit viiddis máhtu luonddu oktavuođaid ja olbmo ja luonddu ovttasdoaimma birra. </em>37 </p>
<p>Ferte oččodit nuoraid ipmirdit eambbo daid proseassain mat gávdnojit luonddus. Namalassii čiekŋudeami luonddufágaide.</p>
<p>Ferte garvit bihtáid mielde oahpaheami. Konkrehta-laš diehtu lea dárbbašlaš, muhto ii leat okto doarvái – lea maiddái dárbu oppalaš luonddufágalaš ja ekologalaš máhttui. Oahpahusa oktavuođas ferte dat čadnot servodatfágalaš ipmárdussii ekonomiija ja politihka birra, ja etihkkii. Oahppit fertejit oahppat oaidnit áššiid oktavuođain ja seailluhit oppalaš oainnu – ja oahppat geahččat ovddosguvlui eallimis ja viidát máilmmis. Oahpahus ferte nannet sin jáhku dasa ahte solidáralaš bargu ja ovttasbargu sáhttet čoavdit máilmmiviidosaš váttisvuođaid.</p>
<p><em type="bold">Ráhkisvuohta lundui </em>Galgá oahpahuvvot iluin rupmaša geavahit, oaidnit luonddu stuorisvuođa, duovdagiid čábbodaga ja jagi áiggiid molsašumi ja illudit go beassat čáppa eatnamiin eallit. Ja dat ferte boktit vuollisvuođa čilgemeahttun áššiide, addit ilu olgun eloštit, movttiidahttit olbmuid vádjolit olggobealde dábálaš bálgáid ja luottaid ja mannat amas duovdagiidda, ja oččodit olbmuid geavahit sihke rupmaša ja dovdagiid fuomášit ođđa sajiid ja oahpásnuvvat máilbmái. </p>
<p>Olgun lihkadeapmi dikšu sihke rupmaša, miela jajurdaga. Bajásgeassin ferte nannet oktavuođa luondduipmárdusa ja luondduvásáhusa gaskka: diehtu elementtaid ja eallinbirrasa ovttasdoaimma birra ferte laktásit oktii min mieđihemiin ahte mii dárbbašit eará šlájaid, dovdat oktavuođa daiguin ja oahppat luonddueallima árvvus atnit.38</p>
<p><em type="italic">Galgá oahpahuvvot iluin rupmaša geavahit, oaidnit luonddu stuorisvuođa, duovdagiid čábbodaga ja jagi áiggiid molsašumi ja illudit go beassat čáppa eatnamiin eallit. </em></p>
<p>Oahpahusas leat máŋga ulbmila mat nektet leamen vuostálaga: – seailluhit min kultuvrra morálalaš oktasaš opmo-daga, dan ovddasmorraša earáin – <em type="italic">ja </em>addit olbmuigálggaid čuovvut iežas geainnu.– oahpásnuhttit min risttalaš ja humanisttalaš árbái – <em type="italic">ja </em>dovddiidit ja árvvus atnit eará oskkuid ja oskuoainnuid.– heaitit berošteamis dušše alddis ja jáhkkimisgievrramusaid vuoigatvuođaide <em type="italic">ja </em>addit olbmuifámu okto birget, duostat, ii ge álo vuollánit ja guorrasit eará olbmuid oaiviliidda.– ovddidit iešbirgejeaddji persovnnaid – <em type="italic">ja </em>gálggadoaibmat ja bargat ovttas earáiguin. </p>
<p>Integrerejuvvon olmmoš</p>
<p><em type="italic">Oahpahus galgá ovddidit gálggaid ja iešvuođa máŋggabealat ovdáneami: eallit morálalaččat, hutkat ja doaibmat, ovttas bargat ja bargat luondduin dássedit. Oahpahus galgá vuođđudit olmmošvuogi mii addá ovttaskas olbmui návccaid hálddašit iežas eallima ja geatnegasvuođaid servodateallimis ja fuola atnit eallinbirrasis. </em>– ovddidit ovttaskas olbmo iešvuođa, ja daid erohu-said mat dahket juohke olbmo riggodahkan earáide – <em type="italic">ja </em>ovddidit oktasaš máhtuid ja gálggaid mat dah-ket ahte mii álkit sáhttit ovttastallat earáiguin ja ovttas ovddidit servodaga– láhčit saji mánáid kultuvrii ja nuoraid vuohkái – <em type="italic">ja </em>ráhkkanahttit sin ollesolbmuid máilbmái ja váldit ovddasvástádusa iežaset daguin.– addit geavatlaš gálggaid sihke barggu, virggi jaeallima konkrehtalaš hástalusaide ja bargguide – <em type="italic">ja </em>fállat viiddes ovdánanvejolašvuođaid sihke olbmo lundui ja dovdduide.– dovdat ja dikšut našuvnnalaš árbbi ja báikkálašárbevieruid maiguin seailluhit iešvuođaid – <em type="italic">ja </em>rah-pasit eará kultuvrraide ja illodallat olmmošlaš ovdanbuktinvugiid riggodagaiguin ja oahppat dain.– oahpahit olbmuid riidás historjjá ja eananrievi-demiid birra – <em type="italic">ja </em>dán áigásaš váttisvuođaid javejolašvuođaid birra.– addit dieđu das mo ovddit buolvvaid válljemat leatváikkuhan min áiggi ja árgabeaivvi – <em type="italic">ja </em>daid láide-stemiid birra maid mii addit boahttevaš buolvvaide.– addit doarvái duohtadieđuid ipmirdit ja čuovvutáigeguovdilis servodatdigaštallama – <em type="italic">ja </em>oahpahitárvvuid mat sáhttet leat njuolggadussan daid vejolašvuođaide maid ođđa máhtut addet.– addit nanu vásáhusaid deaŧaleamos olmmošlašdaguid bokte nu go mii dovdat daid girjjálašvuođa ja dáidaga bokte, barggu, doaimma ja dutkama bokte – <em type="italic">ja </em>addit juohke oktii vejolašvuođafuomášit ja ovddidit iežas attáldagaid.– dohkkehit ja váldit vuhtii duohtavuođa ja áššelašákkastallama – <em type="italic">ja </em>hárjánit kritihkalaččat guorahal-lat dábálaš oainnuid, vuogáiduvvan ipmárdusaid ja sajáiduvvan ortnegiid.– árvvus atnit earáid bargguid ja čájehit vuollegaš-vuođa sin olahusaide <em type="italic">ja </em>alcces dan meare luohttitahte duostá eahpelihkostuvvat.– fuomášahttit daid málliid mat leat šaddan vierrunmusihka rájes huksendáidaga rádjái – <em type="italic">ja </em>oahpahithutkat ođđa málliid ja ovddidit návccaid gáidat oahpes bálgáin. – addit nuoraide nana máhtolašvuođu – <em type="italic">ja </em>hábmetdan nu ahte dat addá dárbbu ođđa dihtui ja gálgga álkit ohcalit ođđa dieđuid oba eallima čađa.– oahpahit ohppiid geavahit luonddu ja luonddu-fámuid olmmošlaš doaimmaide – <em type="italic">ja </em>oahpahit sinvárjalit birrasa olmmošlaš ovttageardánvuođa ja bilideami vuostá. </p>
<p>Oahpahus ferte dássádastit dáid guovttegeardásaš mihttomeriid. Oahpahus galgá ovddidit gálggaid ja iešvuođaid máŋggabealat ovdáneami: eallit morálalaččat, hutkat ja doaibmat, ovttas bargat ja ovttasbargat luondduin soabalaččat. Oahpahus galgá vuođđudit olmmošvuogi mii addá ovttaskas olbmui návccaid hálddašit iežas eallima ja geatnegasvuođaid servodateallimis ja fuola eallinbirrasis.</p>
<p>Go lassánan máhttu addá stuorit fámu, de ferte gar-raseappot deattuhit dan ovddasvástádusa maid dát fápmu addá. Go vállje, de ferte diehtit váikkuhusaid ja oktavuođaid, muhto válljemiid ferte maiddái vihkkedallat árvvuid vuostá. Bajásgeassima čielga váldoášši ferte leat lassánan dieđu, máhtolašvuođa ja gálgga ovttastahttit sosiála gáibadusaiguin, ehtalaš ja estehtalaš ipmárdusain. Nuorat fertejit integrerejuvvot sihke persovnnalaččat ja servodateallimii morálalaš vuogi mielde. Oahpahus galgá ovddidit sihke morálalaš ja kritihkalaš ovddasvástádusa dan servodagas ja máilmmis gos mii eallit.</p>
<p>Oahpahusaid loahppamihttomearri lea movttiidaht-tit juohkehačča ollašuhttit iežas dakkár vugiiguin mat bohtet searvevuhtii buorrin – bajásgeassit olmmošlašvuhtii ovdáneaddji servodahkii ávkin.</p>
<p><em type="italic">Oahpahusa loahppamihttomearri lea movttiidahttit juohkehačča ollašuhttit iežas dakkár vugiiguin mat bohtet buorrin searvevuhtii – ja bajásgeassit olmmošlašvuhtii ovdáneaddji servodahkii ávkin. </em>4044 </p>
</body></document>
