<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>739</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://www.regjeringen.no/upload/KUD/Samfunn_og_frivillighet/Tro-og_livssyn/PRM-52-10-Utvalg_for_gjennomgang_av_tros-og_livssynspolitikken-MANDAT-samisk.pdf</origFileName><parallel_text xml:lang="nob" location="prm-52-10-utvalg_for_gjennomgang_av_tros-og_livssynspolitikken-mandat.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Váldi guorahallat osku- ja eallinoaidnopolitihkka </em></p>
<p><em type="bold">Duogáš ja mas dat vuolgá </em>Ráđđehus lea mearridan bidjat johtui lávdegotti mii galgá dárkkistit stáda osku- ja eallinoaidnopolitihkka. Lávdegoddi galgá ovdanbuktit evttohusaid mat sáhttet vuođđudit eambbo ollislaš politihkka dan suorggis. </p>
<p>Daid maŋemus logi jagi norgga servodat lea vásihan stuorra rievdadusaid, kulturáláš ja oskkolaš valljivuohta lea lássanan. Sullii 80 proseantta olbmuin gullojit Norgga Girkui, muhto Norgga Girkku olggobealde sihke osko- ja eallinoaidnoservodagaid ja olbmuid lohku mat gullojit daidda servodagaide lea lassaneame. 2009 gávdnojedje Norgga Girkku olggobealde sullii 400 000 miellahttu mat leat vuogáiduvvon oažžut doarjaga osku- ja eallinoaidnoservodagain ja sullii 600 iešguđetlágan osku- ja eallinoaidnuservodaga.</p>
<p>Daid maŋemus jagiid stáda, servodaga, indiviidda, oskku ja eallinoainnu oktavuohta lea boahtán politihkalaš áššelistui nannosit dásis Norggas ja olu iežá riikkain. Gažalmas lea sihke makkár ovddasvástádus almmolaš eiseválddiin, servodagas ja indiviiddain lea oskku ja eallinoainnu ovddas , ja makkár ovdasvástádus osku- ja eallinoaidnoservodagaid ovddas áirasiin lea stáda, servodaga ja indiviidda hárrái. Máŋgga dási digaštallamat leat jođus árbevieru, valljivuođa ja máŋggaidlogu hárrái ja makkár sajis osku ja eallinoaidnu galget leat almmolaš dilis. Dát lea dahkan ahte eambo olbmot leat čalmmustahttán dárbbu ollislaš osku- ja eallinoaidnopolitihkkii ja leat gáibidan almmolaš guorahallama dan suorggis.</p>
<p>Stáda osku- ja eallinoaidnupolitihka lea ovdánan guhkes áigodagas. Vuođđun stádagirkoortnegis ja vuođđojurdda ahte galgá oažžut seammalágan ekonomalaš gieđahallama ja ahte ii galgga vealahuvvat almmolaš eiseválddit leat ovddidan aktiiva politihkka mii doarju osku- ja eallinoaidnoservodagaid.</p>
<p>Riekti osku- ja eallinoaidnofriddjavuhtii lea vuđolaš olmmošvuoigatvuohta. Osku- ja eallinoaidnofriddjavuohta guoská sihke ovttaskasolbmo riektái jáhkit masa son háliida, molssut oskku ja atnit eallinoainnu mii mearkkaša ahte sus ii leat vuoiŋŋalaš osku ja ii dárbbaš vuoiŋŋalaš norpmaid čuovvut. Osku lea maid oktasaš dáhpáhus, ja osku- ja eallinoaidnofriddjavuođas lea danin oktasaš bealli. Dát guoská friddjavuhtii čoahkkanit vuoiŋŋalaš ulbmiliid dihte, ja searvat vuoiŋŋalaš rituálaide ja dát guoská maid riektái hálddašit oktasaš oskkolaš eallima.</p>
<p><em type="bold">Váldi </em></p>
<p>Lávdegoddi galgá dárkkistit stáda osku- ja eallinoaidnopolitihkka ja galgá ovddidit evttohusaid rievdadusaide mat sáhttet álggahit ollislaš politihkka dan suorggis. Lávdegoddi galgá váldit vuhtii ahte stáda ovddimus doaibma osku- ja eallinoaidnopolitihkkas lea sihkarástit ja várjalit osku- ja eallinoaidnufriddjavuođa, nu ahte dát lea sihkaráston internašuvnnalaš šiehtadusain ja našuvnnalaš rivttiin.</p>
<p>Viidáseabbo galgá lávdegoddi láhčit dili nu ahte stáda galgá joatkit jođihit aktiiva osku- ja eallinoaidnopolitihkka rámmaid siste guovddáš vuođđojurdagiid ektui nugo demokratiija, riektestáda ja olmmošvuoigatvuođat. Indiviidalaš ja oktasaš osku- ja eallinoaidnofriddjavuohta ii biste alu. Dát sáhttá gáržžiduvvot lága bokte jus dát lea dárbbašlaš iežá deaŧalaš oainnu dihte, earenoamážit iežá olmmošvuoigatvuođaid dihte nugo sátnefriddjavuohta ja gielddus vealaheami vuostá. Dan maŋemus áiggi olu áššit almmolaš digaštallamis leat čalmmustahttán riidduid mat sáhttet ihttit osku- ja eallinoaidnofriddjavuođa ja norgga servodaga vuđolaš norpmaid ja árvvuid gaskkas. Dát lea dárbbašlaš gávdnat dássádatdilálašvuođa mii váldá vuhtii sihke osku- ja eallinoaidnofriddjavuohta ja iežá vuoigatvuođat ja guovddaš vuođđojurdagat. Lávdegoddi sáhttá veardidit jus gávdnojit iežá vuđolaš norpmat ja árvvut mat galget hábmet dan suorggi politihkka.</p>
<p>Lávdegoddi galgá vuođđun atnit šiehtadusa cuoŋománu 10. b. 2008 rájes Stuorradiggi politihkalaš bellodagaid gaskkas stádagirkoortnega hárrái.</p>
<p type="listitem">Lávdegoddi galgá:</p>
<p>Árvvoštallat ortnegiid doarjju dihte, logahallamiid oskuservodagaid dihte ja almmolašrievttalaš doaimmaid osku- ja eallinoaidnoservodagaid ektui go jurddaša ahte stáda galgá aktiiva áššeguottu atnit mii doarju, ja galgá evttohit rievdadusaid, Norgga girkku otná ruhtadanortnega vuođđun.</p>
<p type="listitem">Lávdegoddi galgá doarjuortnega dárkkistit ja árvvoštallat got bearráigeahččin,  olmmošsuodjalus ja áššeoasálašgeahčadeapmi leat váldon vuhtii. Lávdegoddi  galgá maid árvvoštallat guhte dásis eavttut sáhttet dahje galget gáibiduvvot  osku- ja eallinoaidnoservodagaid ekonomalaš doarjju dihte.</p>
<p type="listitem">Árvvoštallat galgá go joatkit ortnegiin logahallat oskuservodagaid, ja jus  joatká galgá go earuhit oskuservodagaid gaskkas mat leat logahallamis ja  mat eai. Lávdegoddi galgá dasa lassin árvvoštallat man dásis osku- ja  eallinoaidnoservodagat galget hálddašit almmolaš doaimmaid ja jus de ožžot  hálddašit almmolaš rievttalaš doaimmaid galgá go de gáibiduvvot eanet eavttut omd. miellahtuid logu jnv.</p>
<p type="listitem">Árvvoštallat dárbbu láhka- ja njuolggadusčállosa ja hálddašeami  iešguđetlágan servodatsurggiin báldalastit vai sihkarástit eanet ollislaš osku- ja eallinoaidnopolitihkka, ja ovdanbuktit evttohusaid doaimmaide got buoridit  báldalastima.</p>
<p type="listitem">Árvvoštallat makkár saji osku ja eallinoaidnu galggalii atnit iešguđetlágan  almmolaš ásahusain, earret earáid vuoiŋŋalaš ja eallinoainnuslaš bálvalusain,  rohkkos-/meannolatnjii beassama ektui, sierra gáibádusat bibmui, biktasiid hárrái jnv.</p>
<p type="listitem">Árvvoštallat got osku- ja eallinoaidnupolitihka váikkuha ovttaiduhttima min  servodagas. Lávdegoddi galgá maid árvvoštallat jus olu dain otná  ruhtadanortnegiin mat gusket osku- ja eallinoaidnoservodahkii váikkuhit oasseváldima servodaga oktasaš arenain ja jus galgá evttohit rievdadusaid.</p>
<p type="listitem">Viežžat dieđuid osku- ja eallinoaidnopolitihkka birra ja daid árvvoštallat iežá  davviriikkalaš riikkaid ektui ja iežá riikkaid válljenmuni ektui mat  buohtastahttet Norgga.</p>
<p>Guorahallat ekonomalaš ja hálddahuslaš bohtosiid evttohusaid ektui.</p>
<p>Dát lea sávahahtti ahte lávdegoddi bargá vuorrohálešteami bokte osku- ja eallinoaidnoservodaga ja iežá áššáiosolaččaid ovddas servodagas. Ulbmil lea ahte lávdegoddi galgá ovdanbuktit evttohusa maid olugat sáhttet dohkkehit. Lávdegoddi galgá ovdanbuktit iežás guorahallama ovdal go 2012 nohká.</p>
</body></document>
