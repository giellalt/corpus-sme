<document xml:lang="sme" id="no_id"><header><title>Náššuvnnalaš unnitloguálbmogat ja unnitlogugielat</title><genre code="admin"/><author><person firstname="Johan" lastname="Göransson" sex="m" born="" nationality=""/></author><translator><unknown/></translator><translated_from xml:lang="nob"/><year>2005</year><wordcount>1337</wordcount><conversion_status type="standard"/><availability><free/></availability><metadata><uncomplete/></metadata><version>XSLtemplate  1.9 ; file-specific xsl  $Revision: 1.11 $; common.xsl  $Revision$; </version></header><body><p>Náššuvnnalaš </p>
<p>unnitloguálbmogat </p>
<p>ja unnitlogugielat </p>
<p>Čoahkkáigeassu ráđđehusa </p>
<p>unnitlogupolitihkas </p>
<p>Ulbmil ruota unnitlogupolitihkain lea ahte </p>
<p>suddjet náššuvnnalaš unnitloguálbmogiid ja </p>
<p>nannet sin vejolašvuođaid váikkuheapmái ja </p>
<p>doarjut historjjálaš unnitlogu gielaid vai bissut </p>
<p>eallin. Náššuvnnalaš unnitloguálbmogat </p>
<p>Ruotas leat sápmelaččat, ruotasuopmelaččat, </p>
<p>durdnosleagilaččat, romerat ja judálaččat. </p>
<p>Unnitlogugielat leat sámegiella, suomagiella, </p>
<p>meänkieli, romani chib ja jiddisch. </p>
<p>Čohkkejuvvon ruota unnitlogupolitihkka </p>
<p>Unnitlogupolitihka vuođđu gávdno ráđđehusa</p>
<p>proposišuvnnas 1998/99:143 Nationella minoriteter i </p>
<p>Sverige . Evttohusat proposišuvdnii dohkkehuvvojedje </p>
<p>riikkabeaivvis juovlamánus 1999 (bet. 1999/200: KU6,</p>
<p>rskr.1999/2000:69). Das ma..il lea Ruotta searvan</p>
<p>Eurohparáđi vuođđokonvenšuvdnii mii galgá suddjet</p>
<p>náššuvnnalaš unnitloguálbmogiid ja eurohpalaš</p>
<p>njuolggadussii guovllolaš- ja unnitlogugielaid birra.</p>
<p>Náššuvnnalaš unnitloguálbmogat </p>
<p>Ráđđehusa ja riikkabeaivvi unnitlogupolitihkalaš</p>
<p>mearrádus mielddisbuvttii ahte vihtta álbmotjoavkku</p>
<p>dovddastuvvojedje náššuvnnalaš unnitloguálbmogin</p>
<p>Ruotas. Dát unnitlogujoavkkut namahuvvojedje</p>
<p>Eurohparáđi vuođđokonvenšuvdna dohkkeheami</p>
<p>oktavuođas man ulbmil lea suddjet náššuvnnalaš</p>
<p>unnitloguálbmogiid.</p>
<p>Náššuvnnalaš unnitloguálbmogat leat sápmelaččat,</p>
<p>geat maid lea eamiálbmot, ja ruotasuopmelaččat,</p>
<p>durdnosleagilaččat, romerat ja judálaččat. Visot dát</p>
<p>joavkkut lea eallán Ruotas guhkes áiggi ja leat danin</p>
<p>oassi ruota kulturárbbis. Go sámit leat eamiálbmot Ruotas</p>
<p>gávdno maiddái sierra sámepolitihka.</p>
<p>Oktasaš sierraiešvuođat náššuvnnalaš </p>
<p>unnitloguálbmogiin </p>
<p>Unnitlogupolitihkalaš mearrádusa oktavuođas celkojuvvoi</p>
<p>ahte čuovvovaš sierraiešvuođat leat oktasaččat daidda</p>
<p>joavkkuide mat leat dohkkehuvvon náššuvnnalaš</p>
<p>unnitloguálbmogin.</p>
<p type="listitem">Joavku mas lea čielga oktavuohta ja mas - logu jelgii</p>
<p>eará álbmoga ektui - lea dakkár sajádat servodagas ahte</p>
<p>ii leat njunnosis.</p>
<p type="listitem">Oskkolaš, gielalaš, árbevirolaš ja/ dahje kultuvrralaš</p>
<p>oktavuohta. Dárbbašuvvo dušše okta dain</p>
<p>sierraiešvuođain.</p>
<p type="listitem">Iešdovdu. Sihke ovttaskas olbmos ja olles joavkkus</p>
<p>galgá lea dáhttu ja rahčamuš doalahit iešdovddus.</p>
<p type="listitem">Joavkkus galgá leat guhkesáigásaš dahje historjjálaš</p>
<p>oktavuohta Ruotain. Dušše dat joavkkut geat</p>
<p>leat gávdnon Ruotas ovdal 1900-jagi molssašumi</p>
<p>árvvoštallojuvvoi deavdit namahuvvon gáibádusa.</p>
<p>Unnitlogugielat </p>
<p>Deatalaš oassi unnitlogupolitihkas lea addit doarjaga</p>
<p>unnitlogugielaide vai bissut eallin. Gielat mat leat</p>
<p>dohkkejuvvon unnitlogugiellan Ruotas lea sámegiella</p>
<p>(visot suopmanat), suomagiella, meänkieli (durdnosleagi</p>
<p>suomagiella), romani chib (visot suopmanat romani</p>
<p>chib gielas) ja jiddisch. Dát gielat gullojit maiddái dan</p>
<p>dohkkeheapmái, eurohpalaš njuolggadussii guovllolaš- ja</p>
<p>unnitlogugielaid hárrái, masa Ruotta lea searvan.</p>
<p>Golbma dain náššuvnnalaš unnitlogugielain; sámegiella,</p>
<p>suomagiella ja meänkieli, leat historjjálaččat nano</p>
<p>geográfalaš gullevašvuohta mii mielddisbuktá ahte daidda</p>
<p>gielaide gávdnojit sierra guovllolaš doaimmat.</p>
<p>Unnitlogupolitihka oktiiheivejupmi </p>
<p>Má.ga deatalaš oasi unnitlogupolitihkas, nugo oahpahus- ,</p>
<p>kulturdoaimmat ja doaimmat vealaheami vuostá</p>
<p>čađahuvvojit eará politihkasurggiid siskkobealde. Jus</p>
<p>galgá ollet unnitlogupolitihkalaš ulbmiliidda gáibiduvvo</p>
<p>dasto oktiiheivejumi dán politihkasuorggi ja eará</p>
<p>politihkasurggiid gaskkas. Dán ulbmilii gávdno ráđđehusa</p>
<p>čállingottis sierra bargojoavku mas leat ovddasteaddjit</p>
<p>guoskevaš departemeanttain.</p>
<p>Diehtojuohkindoaimmat </p>
<p>Jus ulbmilat unnitlogupolitihkain galget šaddat duohtan</p>
<p>fertejit visot náššuvnnalaš unnitloguálbmogiid dárbbut ja</p>
<p>beroštumit váldojuvvot vuhtii juohke oasis riikkas ja buot</p>
<p>servodaga dásiin. Dát guoská sihke stáhta eiseválddiide,</p>
<p>gielddaide ja eanadikkiide. Ruotas lea guhkes árbevierru</p>
<p>nano iešmearrideaddji gielddain. Unnitlogupolitihkka</p>
<p>ferte danin čađahuvvot ovttasráđiid stáhta ja gielddaid</p>
<p>gaskkas. Danin čađaha ráđđehus, jagi 2003 rájis,</p>
<p>guovlluguovdasaš konferánssaid gielddaid, eanadikkiid</p>
<p>ja muhton stáhta eiseválddiid váras ulbmiliin ahte juohkit</p>
<p>dieđuid Ruota náššuvnnalaš unnitloguálbmogiid birra ja</p>
<p>unnitlogupolitihka birra. Konferánssaid ma..á bohtet lassi</p>
<p>doaimmat gielddaid váras.</p>
<p>Jagis 2004 loahpahuvvo diehtojuohkinprošeakta</p>
<p>sápmelaččaid ja sámi kultuvrra birra man ráđđehus</p>
<p>álggahii jagis 2001. Ráđđehus juolludii dan bargui</p>
<p>oktiibuot 20 miljuvnna ruvnnu. Ulbmil lea guhkilmasat</p>
<p>buoridit luohttamuša sámiid ja eará olbmoid gaskkas</p>
<p>ja maiddái vuosttildit vealaheami. Ráđđehusa</p>
<p>gohččuma mielde cegge Sámediggi náššuvnnalaš</p>
<p>diehtojuohkinguovddáža man doibmii gullá</p>
<p>juohkit dieđuid sámi kultuvrra birra ja dahkat dan</p>
<p>miellagiddevažžan. Guovddáš galgá maiddái bálvalit</p>
<p>eiseválddiid ja organisašuvnnaid áššiin mat gusket</p>
<p>sápmelašvuhtii.</p>
<p>Eahpe-vealaheapmi </p>
<p>Láhkaásaheapmi mii vuosttilda vealaheami čearddalaš</p>
<p>gullevašvuođa dehe oskku vuodul lea dárbbašlaš jus</p>
<p>unnitlogupolitihkka galgá šaddat jáhkehahtti. Ruotas leat</p>
<p>sierra láhkaásaheamit dan suorggis mii ii dušše siskkil</p>
<p>náššuvnnalaš unnitloguálbmogiid muhto maiddái visot</p>
<p>eará čearddalaš joavkkuid. Deatalaš láhka dán oktavuođas</p>
<p>lea dat mii guoská got galgá vuosttildit čearddalaš</p>
<p>vealaheami bargoeallimis.</p>
<p>Gávdno maiddái sierra láhka dasa ahte allaskuvllaid</p>
<p>oahppit galget oažžut ovttadássásaš gieđahallama.</p>
<p>Suoidnemánus jagis 2003 doaibmagohte ođđa</p>
<p>njuolggadusat mat siskkildedje ahte beaktilis suodjalus</p>
<p>vealaheami vuoste ásahuvvoi maiddái olggobeallái</p>
<p>bargoeallima ja allaskuvlla. Vealahangieldu guoská</p>
<p>vealaheami čearddalaš gullevašvuođa, oskku dahje eará</p>
<p>jáhku, seksuálalaš eallinvuogi ja doaibmahehttejumi</p>
<p>vuođul ja guoská visot daidda vealahanvuođuide dán</p>
<p>vealaheami mii sáhttá dáhpáhuvvat e.e. bargogaskkusteamis,</p>
<p>restaurá.gaealáhusas ja orohatmárkanis. Dasa</p>
<p>lassin guoská gieldu vealahanvuođuide čearddalaš</p>
<p>gullevašvuohta, oskku dahje eará jáhkku áššiin mat</p>
<p>gusket sosiálabálvalusa, sosiáladáhkádusa ja</p>
<p>dearvvašvuođa- ja buohccedikšuma.</p>
<p>Čearddalaš vealaheami vákšujeaddji (DO) bargu lea</p>
<p>cakkadit ja bargat vealaheami vuostá, man vuođul lea</p>
<p>čearddalaš gullevašvuohta dahje osku servodagas ja</p>
<p>geahččat bearrái ahte lágat vealaheami vuostá</p>
<p>váldojuvvojit vuhtii. DO váldá maid vuostá ilmmuheamiid</p>
<p>vealaheami birra.</p>
<p>Romerat ellet eanemus hearkkes dilis máŋggain</p>
<p>riikkain, várra maiddái Ruotas. Danin attii ráđđehus,</p>
<p>skábmamánus jagi 2001, DO:ii bargun čađahit sierra</p>
<p>doaimma man bakte hehtte ja cakkada vealaheami</p>
<p>romeriid vuostá. Bargu lea čilgejuvvon ráđđehussi</p>
<p>njukčamánus jagi 2004. Dát dahkkojuvvo raporttas</p>
<p>Diskriminering av romer i Sverige (Romeriid </p>
<p>vealaheapmi Ruotas) gos boahtá ovdan e.e. moadde</p>
<p>evttohusa makkár doaimmaid galggašii čađahit.</p>
<p>Raporttastis DO deattuha ahte romeriid vealahanáššis lea</p>
<p>dárbu geahččat sihke ovttaskas olbmo, struktuvrralaš ja</p>
<p>unnitlogu oaidninčiegas.</p>
<p>Guovlluguovdasaš doaimmat </p>
<p>Sierra láhkaásaheami bakte lea ovttaskas olbmoin riekti</p>
<p>geavahit unnitlogugielaid sámegiela, suomagiela ja</p>
<p>meänkieli go leat oktavuođat hálddahuseiseválddiiguin</p>
<p>ja duopmustuoluiguin dain geográfalaš guovlluin gos</p>
<p>gielain leat guhkes áiggi árbevierru. Lágat gusket</p>
<p>moadde gielddaide Norrbottena leanas, nu gohččoduvvon</p>
<p>hálddahusguovllut sámegillii, suomagillii ja meänkieli.</p>
<p>Lágaid mielde čuovvu ovddasvástádus hálddahusguovllu</p>
<p>gielddaide addit váhnemiidda vejolašvuođa bidjat</p>
<p>mánáideaset ovdaskuvllaide man olles doaibma dahje</p>
<p>oassi doaimmas jođihuvvo unnitlogugielas. Dát guoská</p>
<p>maiddái boarrásiiddikšumii.</p>
<p>Sierra guorahalli suokkarda dal makkár vejolašvuođat leat</p>
<p>viiddidit suomagiela hálddahusguovllu nu ahte guoskkášii</p>
<p>maid Stockholmma- ja Mälarguovllu. Ráđđehus áigu maid</p>
<p>dutkat vejolašvuođa viiddidit sámegiela hálddahusguovllu</p>
<p>nu ahte gokčá maiddái orjješsámi guovllu.</p>
<p>Oahpahus </p>
<p>Lea deatalaš ahte visot mánát Ruotas ožžot dieđu</p>
<p>náššuvnnalaš unnitloguálbmogiid historjjá, kultuvrra, giela</p>
<p>ja oskku birra. Danin čuožžu ge skuvlla oahppoplánain</p>
<p>ahte oahpahus galgá addojuvvot náššuvnnalaš</p>
<p>unnitloguálbmogiid ja unnitlogugielaid birra.</p>
<p>Eatnigiel- ja guovttegieloahpahus lea deatalaš go áigu</p>
<p>nannet ja doarjut unnitlogugielaid. Skuvladoaimmahat</p>
<p>galgá, vákšunbarggus siste, earenoamážit čuovvut</p>
<p>eatnigiel- ja guovttegieloahpahusa ovdáneami</p>
<p>náššuvnnalaš unnitloguálbmogiid váras.</p>
<p>Skuvllain jođihuvvo maiddái ovdánahttinbargu</p>
<p>buoridadan dihte oahpahusa náššuvnnalaš unnitloguálbmogiidda.</p>
<p>Bargu sisdoallá sihke doaimmaid mat ovddidit</p>
<p>bargoveaga pedagogalaš gelbbolašvuođa ovdaskuvllain ja</p>
<p>skuvllain ja oahpponeavvagiid ovdáneami ja ráhkadeami</p>
<p>sátnebá.kkuin ja sátnegirjjiin iešguđet gielain.</p>
<p>Ovdánahttinbargu dahkkojuvvo ovttasráđiid náššuvnnalaš</p>
<p>unnitloguálbmogiiguin.</p>
<p>Skuvladoaimmahat lea maiddái ožžon ráđđehusas</p>
<p>bargun gártet náššuvnnalaš unnitloguálbmogiid skuvladili</p>
<p>ja ovttasráđiid Eiseválddiin skuvlaovdánahttima váras</p>
<p>analyseret gártema ja evttohit doaimmaid mat buoridivčče</p>
<p>náššuvnnalaš unnitloguálbmogiid dili.</p>
<p>Mediat </p>
<p>Ruota rádio, Oahpahusrádio ja Ruota Televišuvdna,</p>
<p>ožžot jagis 2002 ođđa sáddenlobiid mat earret eará</p>
<p>siskkildit ahte sáddagat unnitlogugielain galget lassánit.</p>
<p>Dát lea o.m.d. mielddisbuktan ahte rádiosáddagat</p>
<p>romani chibgillii leat álggahuvvon. Ovdal leamaš</p>
<p>suoma, sámi ja meänkieli gielain earenomáš sajádat</p>
<p>prográmmadoaimmaheamis.</p>
<p>Parlamentáralaš lávdegoddi lea ráđđehusas ožžon</p>
<p>bargun čielggadit stáhtadoarjagiid beaivválaš aviissaide ja</p>
<p>lávdegoddi galgá e.e. analyseret dárbbu preassadoarjagis</p>
<p>beaivválaš aviissaide mat leat oaivvilduvvon náššuvnnalaš</p>
<p>unntloguálbmogiidda.</p>
<p>Kultuvra </p>
<p>Náššuvnnalaš unnitloguálbmogiin lea rikkis kultuvra</p>
<p>mii e.e. boahtá ovdan iešguđetlágán dáiddalaš bargguid</p>
<p>bakte. Dat dagaha ahte unnitlogukultuvrrat seailluhuvvojit</p>
<p>ja ovddiduvvojit, seammás go maiddái riggodahttá eará</p>
<p>kultureallima.</p>
<p>Jagi 2000 rájis juolluduvvo stáhta doarjagis</p>
<p>1 miljon ruvnnu jahkásaččat girjjálašvuhtii ja</p>
<p>kulturáigečállagiidda, dan bakte galget náššuvnnalaš</p>
<p>unnitloguálbmogiid dárbbut váldojuvvot vuhtii go</p>
<p>doarjagat juhkojuvvojit. Viidáseabbot, jagi 2002 rájis,</p>
<p>juolluda Stáhta Kulturráđđi</p>
<p>Lassi váikkuhanvejolašvuođat náššuvnnalaš </p>
<p>unnitloguálbmogiidda </p>
<p>Unnitlogupolitihkas lea ášši got náššuvnnalaš</p>
<p>unnitloguálbmogat sáhttet váikkuhit servodateallimii</p>
<p>oalle deatalaš. Danin leat máŋggalágán doaimmat</p>
<p>dahkkojuvvon dasa ahte nannet unnitloguálbmogiid</p>
<p>vejolašvuođaid váikkuhit. Earret eará dollojuvvojit</p>
<p>ráđđehallamat mas oassálastet ovddasteaddjit</p>
<p>ráđđehusas ja unnitloguálbmogiid organisašuvnnain.</p>
<p>Riikkaorganisašuvnnat mat ovddastit náššuvnnalaš</p>
<p>unnitloguálbmogiid ožžot maiddái sierra ruđa mainna</p>
<p>galgá buoridit vejolašvuođaid váikkuheapmái.</p>
<p>Golggotmánu jagis 2002 vuođđudii ráđđehus</p>
<p>Ráđi Romálaš áššiid váras mii lea ráđđeaddi orgána</p>
<p>ráđđehussii. Ráđis lea viiddes romálaš ovddasteapmi,</p>
<p>das leat ovddasteaddjit visot stuorit romálaš joavkkuin</p>
<p>Ruotas, sihke nissonat ja dievddut. Ráđi ságadoalli lea</p>
<p>ovddasvástideaddji stáhtaráđđi.</p>
<p>Nannen dihte romálaš nissoniid dili ja buoridan dihte</p>
<p>sin oassálastima gávdno maiddái sierra eahpevirggalaš</p>
<p>bargojoavku mas leat ovddasteaddjit Ráđđehusa</p>
<p>čállingottis ja romálaš nissoniin.</p>
<p>Eanet dieđut </p>
<p>Son gii háliida lohkat eanet barggu birra gávdná eanet</p>
<p>dieđuid ráđđehusa proposišuvnnas 1998/99:143 Nationella </p>
<p>minoriteter i Sverige . Dát čála gávdno maiddái ráđđehusa </p>
<p>webb-sajis www.regeringen.se. Lea maiddái vejolaš di.got</p>
<p>dan: Riksdagens Tryckeriexpedition, tel. 08-786 58 10.</p>
<p>Áigeguovdilis dieđut ráđđehusa unnitlogubarggu</p>
<p>birra gávnnat interneahtas: www.regeringen.se/sb/</p>
<p>d/1483/a/12607 dahje jus válddát oktavuođa Ossodagain</p>
<p>álbmotválddi-ovdáneami, olmmošlaš vuoigatvuođa,</p>
<p>Loga eanet: </p>
<p>Sámediggi: www.sametinget.se </p>
<p>Ruotasuopmelaččaid sáttagoddi: www.sverigefi nne.nu </p>
<p>Ruota durdnosleagilaččaid riikkasearvi: www.str-t.com </p>
<p>Riikkalihttu Roma International: www.riksforbundetroma.se </p>
<p>Judálaš Guovddášráđđi (Judiska Centralrådet): </p>
<p>www.jf-stockholm.org/</p>
<p>Náššuvnnalaš lávdegoddi Ruota unnitlogugielaid váras: </p>
<p>www.sweblul.se</p>
<p>Ráđđehusa web-sadji olmmošlaš vuoigatvuođaid váras: </p>
<p>www.manskligarattigheter.gov.se</p>
<p>7 miljuvnna ruvnnu jahkásaččat dakkár doaimmaide</p>
<p>maid ulbmil lea ovddidit náššuvnnalaš unnitloguálbmogiid</p>
<p>giela ja kultuvrra.</p>
<p>álbmotlihkadusa ja falaštallama váras: 08-405 10 00 (vxl)</p>
<p>103 33 Stockholm</p>
<p>Eanet eksempláraid dieđihančállosis sáhttá di.got</p>
<p>Vuoigatvuođadepartemeanttas, tel. 08-405 10 00, fáksa 08-20 27 34.</p>
<p>Ráđđehusa webb-sadji: www.regeringen.se</p>
<p>Vuoigatvuođadepartemeantta e-boasta čujuhus:</p>
<p>registrator@justice.ministry.se</p>
<p>Prentejuvvon XBS Grafi sk service skábmamánus 2004,</p>
<p>Vuoigatvuođadepartemeanta lea buvttadan dieđahančállosa.</p>
</body></document>
