<document xml:lang="sme" id="no_id"><header><title>St.die nr. 11 (2004-2005)</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2003</year><place>http://www.regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-.html?id=461192</place><publChannel><publication><publisher>Arbeids- og inkluderingsdepartementet</publisher></publication></publChannel><wordcount>713</wordcount><conversion_status type="standard"/><availability><free/></availability><multilingual><language xml:lang="nob"/></multilingual><origFileName>1.html</origFileName><parallel_text xml:lang="nob" location="stdie-nr-10-2003-2004_9.html"/><metadata><uncomplete/></metadata><version>XSLtemplate  1.16 ; file-specific xsl  $Revision: 1.7 $; common.xsl  $Revision: 154948 $; </version></header><body><p>9 Sámi guovlluid riektedilli... - regjeringen.no</p>
<p>St.dieđ. nr. 10 (2003-2004)</p>
<p type="title">Sámedikke doaibma jagis 2002</p>
<p type="title">9 Sámi guovlluid riektedilli ja eanan- ja luondduriggodagaid&#13;  hálddašeapmi</p>
<p type="title">9.1 Finnmárkkoláhka</p>
<p>Ot.prp.nr. 53 (2002–2003) Láhka Finnmárkku fylkka riektedili ja eanan ja luondduresurssaid hálddašeami birra (Finnmárkkoláhka) ovddiduvvui njukčamánu 4.b. 2003.</p>
<p>Ráđđehus lea láhkaárvalusas evttohan ahte ásahuvvo ođđa ja iehčanas orgána (Finnmárkkoopmodat) masa 95 % Finnmárkku fylkka areálas sirdojuvvo. Evttohuvvo maiddái ahte nammaduvvo stivra mii jođiha Finnmárkkoopmodaga. Dán stivrii nammadeaba Finnmárkku fylkkadiggi ja Sámediggi golbma láhtu goabbánai, ja dasto nammada stáhta ovtta láhtu geas ii leat jienastanriekti ja gii earret eará galgá doalahit oktavuođa Finnmárkkoopmodaga ja guovddáš eiseváldiid gaskka.</p>
<p>Sámediggi beassá váikkuhit areálahálddašeapmái go oažžu válddi ráhkadit njuolggadusaid dasa movt galgá árvvoštallat váikkuhusaid sámi kultuvrii, boazodollui, ealáhusdoaimmaheapmái ja servodateallimii go meahccegeavaheapmi rievdá. Buot almmolaš eiseváldit mat meannudit áššiid Finnmárkku rievdaduvvon meahccegeavaheami oktavuođas galget atnit dáid njuolggadusaid vuođđun.</p>
<p>Rievdaduvvon meahccegeavaheami áššiin galgá Finnmárkkoopmodat árvvoštallat movt rievdadeapmi váikkuha sámi kultuvrii, boazodollui, ealáhusdoaimmaheapmái ja servodateallimii. Árvvoštaladettiin dán galget Sámedikki mearridan njuolggadusat adnot vuođđun. Dákkár áššiin gustojit maiddái erenoamáš áššemeannudannjuolggadusat mat galget sihkkarastit ahte sámi beroštumit vuhtiiváldojuvvojit.</p>
<p>Stuoradiggi lea dál meannudeame láhkaárvalusa. Sámedikki ollesčoahkkimis miessemánus 2003 ovddidedje NSR’ ovttasbargojoavku, Guovddášbellodaga sámediggejoavku, Bargiidbellodaga sámediggejoavku ja Sámi válgalihttu oktasaševttohusa oktan oainnuigun ja mearkkašumiiguin láhkaevttohussii. Oktasaševttohus lea sáddejuvvon Stuoradiggái.</p>
<p type="title">9.2 Sámivuoigatvuođalávdegotti&#13;  bargu Finnmárkku lulábealde</p>
<p>Sámivuoigatvuođalávdegoddi joatká barggu Finnmárkku lulábealde iežas mandáhta mielde.</p>
<p type="title">9.3 Mineráladoaimmaid viidáset&#13;  ovdánahttima rámmaeavttut</p>
<p>Ođđa Finnmárkkoláhkaevttohusa olis lea ráđđehus evttohan rievdadit dálá báktelága ja ásahit sierra njuolggadusaid Finnmárkku várás, sihkkarastin dihte sámi beroštumiid mineráladoaimmaid oktavuođas ILO-soahpamuša nr. 169 álgoálbmogiid ja čearddalaš álbmogiid birra iešheanalis stáhtain 15. artihkkala mielde.</p>
<p>Bákteláhka huksejuvvo báktefriddavuođa prinsihpa ala dan birra ahte juohkehaččas lea vuoigatvuohta lága eavttuid mielde ohcat, iskat ja oažžut alcces mihtiduvvot ozolaš minerálaid</p>
<p>Eahpeozolaš minerálat</p>
<p>Barggu olis ođđa minerálalágain leat dollojuvvon čoahkkimat sihke hálddahuslaš ja politihkalaš dásis Sámedikki ja Ealáhus- ja gávpedepartementta gaskka. Ráđđehus lea čielgasit deattuhan ahte láhka gal</p>
<p type="title">9.4 Oljo- ja gássabohkan</p>
<p>Ráđđehus lea čielggadišgoahtán birrajagi petroleumdoaimma váikkuhusaid Lufuohta-Bárentsábi guovllus (ULB), sihkkarastin dihte ahte petroleumdoaibma davimus mearraguovlluin dáhpáhuvvá bealuštahtti rámmaid siskkobealde</p>
<p>Čielggadanbargu álggahuvvui álggus 2002 ja čielggadeami prográmma sáddejuvvui gulaskuddamii geassemánus 2002. Leat čađahuvvon 26 vuođđodutkamuša iešguđet surggiin, ja čoahkkáigeassinraporta ja namuhuvvon dutkamušat leat almmuhuvvon gulaskuddamii suoidnemánu 1. beaivvi 2003.</p>
<p>Maŋŋel go čielggadeapmi sáddejuvvui gulaskuddamii, lea Oljo- ja energiijadepartementa ovttas Eanandoallodepartementtain ja Gielda- ja guovludepartementtain čoahkkimastán Sámedikkiin ja boazodoalloorganisašuvnnaiguin. Doppe sohppojuvvui ráhkadit čilgehusaid das movt sámi beroštumit leat leamaš mielde ULB barggus ja movt dat boahttevuođas váldojuvvojit mielde ollislaš hálddašanplána oktavuođas, mas UBL lea oassin.</p>
<p type="title">9.5 Čáhputguovllu hálddašanvuogi hábmen</p>
<p>Golggotmánu 5.b. 2001’ Allariekteduopmu attii priváhta eananeaiggádiidda ja riekteoamasteddjiide rievtti oamastit Čáhputguovllu, maid Statskog ovdal oamastii formálalaččat. Opmodatgažaldat árvvoštallojuvvui dološ áiggi rájes geavaheami vuođul ja dainna go guovllu leat eanas sámit atnán ja atnet ain. Dán birra čilgejuvvo St.dieđáhusas nr. 33 (2201–2002) 20. kap.</p>
<p>Gielda- ja guovludepartementa lea addán ekonomalaš doarjaga čielggadit movt Čáhputguovllu galggašii hálddašit. Ráđđehus čuovvu dalle dan mii lea ovdal celkon stuoradiggedieđáhusas sámepolitihka birra, namalassii ahte dál lea Olmmáivákki ássiid duohken árvvoštallat siskkáldasrievttálaš dili mii gullá eaiggáduššanhápmái, ja ásahit vuogas guovlluhálddašeami boahtteáigái. Ráđđehusa doarjja lea maiddái oaivvilduvvon dasa ahte gávdnat buori čovdosa hálddašit Čáhputguovllu, ja dasa ahte nannet viidáset guovlluávkkástallama ja hálddašeami mii heive báikkálaš olbmuid sávaldagaide. Doaibmabidju lea ávkkálaš báikki álbmogii, ja dat boahtá addit ábas dieđuid eiseváldiide das movt dákkár oktasaš eaiggáduvvon guovlluid hálddašeapmi sáhttá organiserejuvvot.</p>
<p type="title">9.6 Álgoálbmotvuoigatvuođaid gelbbolašvuođaguovddáš</p>
<p>Álgoálbmotvuoigatvuođaid gelbbolašvuođa-guovddáš rahppui formálalaččat čakčamánu 1.b. 2003.</p>
<p type="title">9.7 Sis-Finnmárkku diggegoddi</p>
<p>Sis-Finnmárkku ođđa duopmostuollu – Sis-Finnmárkku diggegoddi rahppojuvvo 1.1.2004. Diggegoddi lea ásahuvvon Deanu gildii. Ráđđehus oaivvilda ahte duopmostuolu ásaheapmi lea deaŧalaš sámi gillii ja kultuvrii. Lea sávahahtti ahte sámi álbmot galgá dovdagoahtit riektelágádusa leat eanet olahahttin, ja ahte riektelágádusa máhttu sámi vieruid ja riekteáddejumi birra buorrána. Čujuhit maiddái St.dieđáhussii nr. 33 (2001–2002), kap. 3.3.</p>
<p>Deanus lea álggahuvvon prošeakta man olis galgá ráhkaduvvot sámi juridihkalaš terminologiijja. Dát prošeakta oažžu doarjaga ee. Justiisadepartementtas ja Gielda- ja guovludepartementtas.</p>
<p xml:lang="nob">1</p>
<p>Ozolaš minerálat leat metállat maid iežasdeaddu lea eanet go vihtta ja dakkár metállaid málmmat, ja dasa lassin metállat titan ja arsen ja daid málmmat, magnehtakiisa ja riššakiisa. Čuldojuvvon leat jeagge- ja mearramálbma ja alluviála golli, gč. báktelágá 1. §.</p>
<p xml:lang="nob">2</p>
<p>Eahpeozolaš minerálat leat minerálat mat eai leat ozolaččat ja maid báktelágá 1. § definišuvdna čuoldá.</p>
<p xml:lang="nob">3</p>
<p>Vrd. mearkkašumiin Sámedikki jahkedieđáhusas kap. 3.7.5.</p>
<p xml:lang="nob">4</p>
<p>Geahča St.dieđ.nr 21 (1999–2000)Olmmošárvu guovddážis kap. 4.6.2, St.dieđ.nr 55 (2000–2001) kap. 3.6 ja St.dieđ.nr 33 (2001–2002) kap. 3.2</p>
</body></document>