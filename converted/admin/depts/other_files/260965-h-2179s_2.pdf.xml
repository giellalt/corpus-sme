<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><year>2005</year><wordcount>5567</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://www.regjeringen.no/upload/kilde/krd/rus/2005/0031/ddd/pdfv/260965-h-2179s_2.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Juolludusat sámi áigumušaide </em></p>
<p>Sápmelaččat leat njealji stáhta eamiálbmot ja unnitlohku ja sis lea dárbu ja vuoigatvuohta earenoamáš árvui riikkaidgaskasaš ja riikka álbmotrievtti mielde. Norggas lea earenoamáš ovddasvástádus ovddidit sámi giela, kultuvrra ja eallinlági. Vuođđolága § 110a geatnegahttá státhta eiseváldiid fuolahit sámi álbmogii vejolašvuođa nannet ja ovddidit gielas, kultuvrras ja servodateallimis. Gielda- ja guovludepartementtas lea ovddasvástádus ovttastahttit stáhta sámepolitihka. Departementtaid suorgevddasvástádusprisihppa gusto buot fágasurggiide, ja departementtain lea ovddasvástádus čuovvolit sámepolitihka surggiideaset siskkobealde. Dát gullá maiddái daidda ortnegiidda maid Sámediggi hálddaša. Dáinna diehtočállosiin áigu Ráđđehus oanehaččat ja oppalaččat čilget iešguđet ge departementtaid jagi 2006 juolludanevttohusaid sámi áigumušaide. Dán jagi gihppagis leat juolludusat maiddái juolludusat mat eai leat ovdal leamaš, ja danne ii sáhte buot loguid álo buohtastahttit diimmá loguiguin (H-22/04). 2</p>
<p><em type="bold">Sámediggi </em></p>
<p>Jagi 2006:as boahtá Sámediggi hálddašit sullii 250 milj. rutil sámi áigumušaide bušeahttaevttohusa mielde. Dát lea sullii ca. 12 milj. rulássáneapmi jagi 2005 (5 pst) ektui. Sámedikki vuosttaš olles doaibmajahki lei 1990, ja dalle lei Sámedikki bušeahtta 31,7 mill. ru. Ovdáneapmi čuovvu eiseváldiid ulbmiliid addit Sámediggái stuorát váikkuhanfámu ja válddi earenoamaš sámiide guokevaš áššiin.</p>
<p>Sámediggi lea ásahuvvon Sámelága geažil ollašuhttit Vuođđolága § 110a. Álbmotválljejuvvon orgánan lea Sámedikkis friddjavuohta. Ii leat etáhta iige vuolit orgána Ráđđehusa ektui, ja iešguhtet ge stáhtaráđis ii leat dan sivas ovddasvástádus Sámedikki politihkálaš doaimmas dahje politihkálaš mearrádusain maid Sámediggi dahká iešguhtet ge suorggis. Gielda- ja guovluministaris lea almmatge bajemus konstitušonálalaš ovddasvástádus go guoská kap. 540 Sámediggi juolludemiid juohkimii. Go guoská juolludemiide Sámediggái eará departementtaid bušeahtaid bokte, lea gullevaš fágastáhtaráđis konstitušonálalaš ovddasvástádus ja ovddasvástádus čuovvolit geavahuvvo go ruhta Stuorradikki eavttuid mielde. Sámediggi oaččui 1999 lobi spiehkastit juolludusnjuolggadusaid § 4:is bruttobušehtterema birra ja oažžu olles juolludusas Gielda- ja guovludepartementtas 50-poasttas. Seamma láhkái juolluduvvojit Mánáid- ja bearašdepartemeantta, Gielda- ja guovludepartemeantta, Kultur- ja girkodepartementta ja Birasgáhttendepartementta juolludusat 50-poastta bokte. Sámediggi oažžu dainna lágiin sierranas iešheanalas ja friddjadis resurssahálddašanovddasvástádusa. Sámediggi juohká juolludusa dievasčoahkkimisttis skábmamánus, jus stuorradiggi lea dohkkahan bušeahtas. Sámediggi juohká juolludusa vuoruhemiidis daid eavttuid mielde mat leat biddjon Stuorradikki bušeahttamearrádusas, Sámedikkis lea dihto hálddahuslaš áššiid hálddašanovddasvástádus, nugo sámediggeválggaid, ekonomalaš doarjagiid juohkima, skuvlla oahppoplánaosiid mearrideapmi, sámi kulturmuittuid, kulturmuitolága ja gullevaš láhkanjuolggadusaid hálddašeami ja iešguđetlágán almmolaš orgánaid ovddastedjiid nammadeami oktavuođas. Sámedikkis lea dasa lassin váldi ja váikkuhanfápmu go oassálasta ja ovddasstuvvo iešguđetlágán lávdegottiin, stivrrain ja ráđiin. Sámedikkis lea diehtojuohkin doaimmas birra neahttasiiddus www.samediggi.no. 3000 ru sihkkarastin dihte eamiálbmogiid searvama maiddái</p>
<p>Barentsráđđái, mii guoská vihtta davviriikkaide, Ruššii ja Eurohpakommišuvdnii. Okta eamiálbmotbargojoavku rapportere Barentsráđđái, ja álgoálbmogiid ovddassteaddjit servet Barentsráđi čoahkkimiidda. Evttohuvvo bisuhit jagi 2006’ juolludusa otná dásis. <em type="bold">Kap. 163, poasta 71 Humaniteara veahkki ja olmmošvuoigatvuođat </em>Olgoriikadepartementa ja Gielda- ja guovludepartementa ruhtadeaba Álgoálbmotvuoigatvuođaid gelbbolašvuođaguovddáža Guovdageainnus, mii lea ásahuvvon Sd.dieđ. nr. 21 (1999-2000) Olmmošvuoigatvuođaid doaibmaplána evttohusa vuođul. Olgoriikadeparte-mentta oass <em type="italic">i ruhtaduvvo kap. 163 poastta 71 Humaniteara veahkki ja Olmmošvuoigatvuođat </em>bokte. Olgoriikadepartemeanta doarjja lei 1,2 mill. kruvnno 2004:s ja 2005:s. Vurdojuvvo ahte gelbbolašvuođaguovddáža doarjja bisuhuvvo seamma dásis go ovdal jagi 2006:as. Olgoriikadepartemeanta lea ohcamiid vuođul dorjon Sámedikki riikkaidgaskasaš doaimmaid. Jagi 2003’ doarjja lei 200 000 ru, jagi 2004’ 500 000 ru ja jagi 2005’ 350 000 ru. Olgoriikadepartementa áigu nugo ovdal árvvoštallat sámedikki ohcama oažžut doarjaga riikkaidgaskasaš eamiálbmotbargguide. Maiddái dát ruhta juolluduvvo kap. 163 poasta 71 bokte. <em type="bold">Kap. 197, poasta 70 Doarjja atomsihkkárvuođadoaimmaide ja prošeaktaovttabargui Ruoššain/SUS:ain </em>Kap. 197, poasta 70 <em type="italic">Doarjja til atomsihkkárvuođadoaimmaide ja prošektaovttasbargui Ruoššain/SUS:ain </em>bokte addo ee. doarjja eamiálbmotsprošeavttaide mat váikkuhit demokratiija- ja ealáhusovdánahttimii Davvioarje-Ruoššas. Jagi 2005:s addui sullii 1 mill. kruvnno doarjjan dákkar prošeavttaide, dan vuolde 400 000 ru Guoládaga sámeradioi, ja 1 mill. kruvnno muddejuvvon našunálabušeahtta oktavuođas eamiálbmotsprošeavttaide maid Barentsčállingoddi Girkonjárggas hálddaša. 4 </p>
<p><em type="bold">Kap. 206 Samisk oahpahushálddašeapmi, poasta 50 Doarjja Sámediggái </em>Kapihttal ruhtada Sámedikki oahpahusossodaga doaibmagoluid, oahpponeavvuid buvttadeami ja ráhkadeami ohppiide, sámi oahppoplánaid ráhkadeami ja rađđeaddima ja bagadallama oahpaheddjiide geat oahpahit sámi ohppiid mánáidgárddis, vuođđoskuvllas ja joatkkaoahphusas. Juolludus Sámediggái evttohuvvo jotkot seamma dásis go 2005:as. </p>
<p><em type="bold">Kap. 222 Stáhta vuođđo- ja joatkkaskuvllat ja vuođđoskuvlainternáhtat, poasta 01 Doaibmagolut </em><em type="italic">Sámi ohppiid vuođđoskuvllat </em>Poastta juolludeapmi galgá earret eará gokčat skuvla- ja intenáhtŧadoaimma Gaska-Norgga sámiskuvllas, Aarbortes, ja Snåase ja Málatvuomi sámiskuvllaid oahpahus- ja internáhttabálvalusaid oastima. Juolludus galgá maiddái gokčat Finnmárkku heaittihuvvon stáhtainternáhtaid ovddeš bargiid vuordinbálkká. Juolludus dahká vejolažžan sámi ohppiide oažžut oahppodili mii nanne sámi giela ja identitehta. Prošeavtta <span type="quote">«Lullisámi oahpahus ruovttu-5skuvllas»</span> raporta orru čájeheamin ahte gáiddusoahpahus šaddá deaŧalaš veahkkeneavvun sámi giela ja identitehta nannenbarggus. Šáddet bissovaš vuogit sámi ohppiid gáiddusoahpahusas. Gaska-Norgga Sámeskuvlla, Aarbottes, boahttevaš doaibma, ja Snåase ja Málatvuomi sámeskuvllad dilli árvvoštallo dán oktavuođas. </p>
<p><em type="italic">Stáhta sámi joatkkasskuvllat </em>Kap. 232 poasta 01 sirdin kahpihttalii 222 postii 01, mas maiddái lea ruhta Sámi joatkkaskuvlii Kárášjogas ja Sámi joatkka- ja boazodoalloskuvlii Guovdageainnus, lea gustogoahtán 1. beavvvi 2005:as,. Dasa lassin go addet joatkkaoahpahusa sámi nuoraide galget skuvllat ovddidit sámi giela ja kultuvrra gáiddusoahpahusfálaldaga ja kursa- ja ovdánahttinbarggu mii lea guovllu ealáhusaidovdánahttima ja sámi kultuvrra várás. Ovttasráđiid Sámedikki oahpahusossodagain ja Finnmárkku Fylkkamánniin galget skuvllat maiddái searvat bargui nannet rávisolbmuid oahpahusa Sámi álbmogii. Jagi 2006:as evttohuvvo doalahit juolludusa sámi vuođđo- ja joatkkaskuvllaide seamma dásis go jagi 2005:as. </p>
<p><em type="bold">Kap. 225 Vuođđoskuvlla ja joatkkaoahpahusa oktasaš doaimmat, poasta 63 Doarjja sámi vuođđooahpahussii, </em>Doarjjaortnega ulbmil lea nannet gielddaid ekonomalaš návccaid fállat oahpahusa sámegielas ja sámegillii, daid vuoigatvuođaid mielde mat bohtet ovdan oahpahuslága § 6-2:s og § 6-3:s. Doarjja manná maiddái nannet oahpaheddjiid sámi giella- ja kulturgelbbolašvuođa. Skuvlajagi 2004–05 lei sullii 3 000 vuođđoskuvlaoahppis sámegieloahpahus mii lea gosii 7 pst. lassáneapmi skuvlajagi 2003–04 ektui. Lohkanvirggiid lohku lea bisson oalle dássedit maŋemus jagiid. Jagi 2005’ giđa ledje joatkkaoahpahusas 310 oahppi/oahpahalli geat ožžo sámegieloahpahusa 279 ektui 2004’ giđa. 297:s ožžo oahpahusa fylkkagieldda skuvllain ja 13:s veaiddalas skuvllain. Ohppiidlogu lassáneami geažil evttohuvvo juolludus 2006:as lassánit 6,4 mill. kruvvoin jagi 2005 ektui. <em type="bold">Kap. 226 Kvaliteahtaovdánahttin vuođđooahpahusas, poasta 21 Earenoamáš doaibmagolut, sáhttá sirdit, sáhttá atnit poasta70 ja kap. 248 oahpahusas earenoamáš IKT-Doaimmat i o vuolde, poasta 21 Earenoamáš doaibmagolut, sáhttá sirdit, sáhttá atnit poastta 70 vuolde </em></p>
<p><em type="bold">Kap. 271 Universitehtat, poasta 50 Stáhta universitehtaid vuođđoruhtadeapmi </em>Juolluduvvo ruhta Tromssá universitehta sámi áigumušaide, mii 2002 rájes lea ožžon ruđa guovtti stipendiáhtavirgái várrejuvvon sámi dutkamii. 6 </p>
<p><em type="bold">Kap. 275 Allaskuvllat, poasta 50 Vuođđoruhtadeapmi stáhta Allaskuvllaide </em>Ráđđehus lea geahčádan sámi alit oahpahusa ja dutkama Sámi allaskuvllas ja eará ásahusain oassin kvaliteahtaođastus, gč. Árv S. nr. 12 (2002–2003) ja Sd.dieđ. nr. 34 (2001–2002) <em type="italic">Kvalitehtaođastus. Sámi alit oahpahusa ja dutkama birra </em>. Ráđđehus oaidná deaŧalažžan bajidit máhtolašvuođa sámi servodatdili, ja sámi giela ja kultuvrra birra. Dán oktavuođas lea Ráđđehusa ulbmil ee. nannet Sámi alit oahpahusa ja dutkama oppalaččat, ja buoridit sámegielat studeanttaid rekruterema. Okta doaibma mii namuhuvvo St. dieđ. nr. 34 (2001–2002) lea lulliámegiela ja kultuvrra ja julevsámegiela nannen. Davvitrøndelaga allaskuvlii ja Bodeajju allaskuvlii lea jagi 2005 rájes juolluduvvon ruhta nannet ja ovdánahttit lullisámegiela ja julevsámegiela. Sámi allaskuvla lea dan vuođul maid stuorradiggi mearridii Sd.dieđ. nr. 34:s (2001–2002), gč. Árv. S. nr. 12 (2002–2003) maid Stuorradiggi gieđahalai, ráhkadan guhkesáiggi plána das movt ásahusa heivešii nuppástuhttit dieđalaš allaskuvlan. NOKUT ferte akkrediteret Sámi allaskuvlla dieđalaš allaskuvlan. Dát mearkkaša ahte allaskuvla ferte deavdán gáibádusaid mat leat universitehta- ja allaskuvlalága ja priváhta allaskuvlalága akkreditereren, árvvoštallan ja dohkkehannjuolggadusaid § 7.4:s. Davviriikkalaš ministtárráđđi lea mearridan ahte buot davviriikkalaš instituhtat galget sirdojuvvot iešguđetge ruovtturiikkaide, ja áigodagas 2005–07 unnida Davvirikkalaš ministtarráđđi ruhtadeami Davviriikkaid sámi instituhttii. Lea biddjon vuođđun ahte Norgga ruhtadeapmi instituhttii lassána Oahpahus- ja dutkandepartementta bušeahta bokte. Davviriikkkaid Sámi instituhta fágalaš doaibma lea organiserejuvvon sierra ovttadahkan Sámi allaskuvllas 2005’ rájes. <em type="italic">Sámi dieđavisti Guovdageainnus </em>Ovttas Gieldda- ja guovludepartementtain ja Kultur- ja girkodepartementtain bargá Oahpahuss ja dutkansdepartemeanta cegget ođđa sámi dieđavistti Guovdageidnui. Áigumuš ođđa visttiin lea earret eará čohkket sámgielat bargguid ja sámi dieđalaš doaimma oktan stuorra birasin. Statsbygg lea ožžon ođđa vistti heiveheami bargun. Ovdaprošeakta lea válmmas ja lea dárbu álgojuolludussii vai sáhttá joatkit prošeavtta. Ođđa vistti geavaheaddjit leat Sámi allaskuvla, Sis-Finnmárkku studeanttaid ovttastus, Sámi earenoamášpedagogalaš doarjalus, Davviriikkaid Sámi intstiuhtta, Sámedikki giella- ja oahpahusossodat, Álgoálbmot vuoigatvuođaid gelbbolašvuođaguovddáš, Boazodoalu gaskariikalaš fága- ja gaskkustan-guovddáš ja Sámi arkiiva. Ráđđehus evttoha juolludit 10 milj. ru 2006:s álggahit ođđa dieđavistti huksema Guovdageidnui. </p>
<p><em type="bold">Kap. 285 Norgga dutkansráđđi, poasta 52 Dutkansáigumušat </em>Sámi dutkan oažžu doarjaga kap. 285 poastta 52 bokte. Doarjja addo vuosttažettiin <span type="quote">«Sámi dutkama prográmmii»</span> (2001–05). Prográmma váldo ruhtadangáldo lea Oahpahus- og dutkansdepartementa oktan oasseruhtademiin Gielda- ja guovludepartementtas. Sullii 6,7 mill. kruvnno poasttas juolludeamis 2005:as manná prográmmii. Prográmma ruhta bisuhuvvo vuordimis seamma dásis 2006:as, danne go biddjojedje johtui máŋgga jagáš rekruterenprošeavttat maŋŋit prográmmaáigodagas maidda ii lean ruhta bušeahtas prográmmaáigodaga álggus. Prográmma mas leat leamaš humanistalaš ja servodatdieđalaš dutkansuorggit ja galgá doarjut gelbbolašvuođaloktema, rekruterema ja fágaidgaskasaš ja maŋggaásahuslaš ovttasbarggu. sámegiela ovddideapmi dieđagiellan deattuhuvvo earenoamážit. 2005:as ruhtaduvvo oktiibuot 26 prošeavtta prográmma bokte, mas ledje guhtta smávit juolludeami gaskku-steapmái, gaskkusteami áŋgiruššan lassánii dađistaga prográmma áigodaga loahpas. 7 </p>
<p>Prográmma vuoruha nissonolbmuid rekruterema sámi dutkamii. 2005 ruhtaduvvo golbma studeantastipeandda golmmá nissonolbmui. Doavttergrádastipeanddat gávcci nissonolbmui ja guovtti dievdoolbmui ja poastadoaktárstipeanda ovtta nissonolbmui. Dutkanráđđi bargá dál joatkit sámi dutkanáŋgiruššama. Go <span type="quote">”Sámi dutkanprográmma”</span> jotko áigu Dutkansráđđi veardidit prográmma áigumuša ja resurssageavaheami ovttas sámepolitihkalaš ja sámifágalaš birrasiin. Dán poastta juolludeamit leat maiddái adnon sámi prošeavttaide mat leat Dutkansrådets eará áŋgiruššansurggiin, ee. KUNSTI-prográmmii, Dutkanráđi giellateknologiijaprográmmii.</p>
<p>Oahpahus- ja dutkansdepartementta ruđain kap. 285 poasta 52 ja Dutkan- ja ođasmahttin- foandda kap. 286 poasta 50 ruhtadit prográmma. Foanda ruhtada maiddái eamiálbmotprošeavtta mas globaliserenáŋgiruššama sámi bealli deattuhuvvo. 8910</p>
<p><em type="bold">Kap. 329 Arkiiváigumuš, poasta 01 Doaibmagolut </em>Sámi arkiiva lea nugo Sámediggi lea dáhtton jagi 2005 rájes sirdon riikaaarkivarai. Juolludus sámi arkivii bissu seamma muttos go jagi 2005’as. <em type="bold">Kap. 334 Filbma- ja mediaáigumušat, poasta 72 Guovddášdoaibmaásahusat </em>Eaktuduvvo ahte Davvi Norgga filbmaguovddáš OS AS doarju unnimusat ovtta sámi filmma buvttadeami jahkásaččat jus galgá oažžut doarjaga kap. 334 Filbma- ja mediaáigumušat poasta 72 Guovddášdoaibmaásahusat bokte. <em type="bold">Kap. 335 Preassadoarjja, poasta 75 Doarjja sámi aviissaide </em>Sámi aviissaid doarjja juolluduvvo kap. 335 poasta 75 vuolde. Sámi aviissat leat ožžon stáhtadoarjaga jagi 1979 rájes, jagi 1987 rájes sierra bušeahttapoastta vuolde. Doarjjaortnet lea regulerejuvvon njukčamánu 17. beaivvi 1997’ láhkanjuolggadusas sámi aviissaid doarjja. Preassadoarjaga ásaheami ággan lea ahte preassa lea mávssolaš demokratiija ja sátnefriddjavuođa bisuheamis. Dasto lea sámi aviissain deaŧalaš doaibma go guoská sámi čállingiela seailluheapmái ja ovdánahttimii. Jagi 2005:as lea danne láhkanjuolggadus rievdaduvvon nu ahte dat maiddái fátmmasta doarjaga jus nahkkehit julevsámegiel čállosiid ja eará dakkáraččaid avisii, aviissaide mat muđui čállet dárogillii. Dát ortnet viiddiduvvo maiddái guoskat lullisámegillii. Jagi 2005 lea juolluduvvon 12,9 mill. ru, 1,3 mill. ru lassáneapmi ovddit jagi ektui. Jagi 2006 lea evttohuvvon juolludit 13,1 mill. ru. <em type="bold">Kap. 340 Girkolaš hálddahus, poasta 01 Doaibmagolut, poasta 71 Doarjja girkolaš áigumušaide ja poasta 75 Oskku oahpaheapmi </em>Doaibmasjuolludusas mii addo Girkoráđđái kap. 340 poasta 01 bokte, gullá oassi maiddái Sámi girkoráđđái. Girkočoahkkimis ásahii Sámi girkoráđi, ja ulbmilin lea leahket sámi girkogažáldagaid guovddášgirkolaš orgánan. Poasttas 71 Doarjja til girkolaš áigumušaide lea ollu jagiid addon doarjja Norgga biibbalsearvái jorgalit biibbalosiid sámegillii. Ođđa testameanta Davvi-sámegiel jorgaleapmi gárvánii 1998:is. Seammás álggahuvvui bargu jorgalit Boares testameantta davvi-sámegillii. 2006’ juolludusevttohusas dán poastta vuolde, mii lea ru 1 250 000, gusto eanas dán bargui mii vuordimis bistá sullii 10 jagi. Ekonomalaš sivaid dihte sáhttá bargu bargu bistit veahá guhkit. Dán poasttas addi maiddái ruhta sámi guovlluid katekehtaid ja diakonaid bálká- ja doaibmagoluide. Doarjagis mii juolluduvvo poasta 75 badjel oskkuoahpaheapmái Norgga girkus, lea sámi álbmoga oahppofálaldagid ovdánahttin vuoruhuvvon áŋgiruššansuorgi. Davvi-Norgga searvegottiin ožžot máŋga searvegotti jagi 2004 rájes stáhtadoarjaga čađahit viiddis ja vuogálaš oahppofálaldaga. Jagi 2006 bušeahttaevttohusas lea mearkkašahtti lassáneapmi oskku oahpaheapmái Norgga girkus. <em type="bold">Kap. 341 Báhppagoddi, poasta 01 Doaibmagolut </em>Oassin girku báhppabálvalusas, mii ruhtaduvvo kap. 341 poasta 01 bokte, leat maiddái sámi álbmoga girkolaš bálvalusat. Dasa gullet ee. Davvi-Hålogalándda bispmagotti sámegielat báhpat, ja sierra lullisámi báhppa-ja diakonavirgi Nidarosa bispmagottis. Davvi-Hålogalánddas lea maiddái bismágoddekapellána guhte bárgá guovlluin gos sápmelaččat ásset bieđgguid. Girkus lea maiddái dulkonbálvalus, masa gullet golbma dulkka 70 pst. virggis ja guokte dulkka i 20 pst. virggis. Jagi 2006:as ruhtaduvvo maiddái sámi katekismusa ráhkadeapmi mii lea huksejuvvon sámi historjái ja kultuvrii kapihttala boke. 11nu árrat go vejolaš go árvvoštallo sisafievrredit lágaid dahje doaimmaid mat sáhttet váikkuhit njuolga sámi beroštumiide. Vugiid ulbmil lea dahkat stáhta eiseváldiid ja Sámedikki ovttamielalažžan áššin main árvvoštallo sisafievrredit lágaid ja doaimmaid mat sáhttet váikkuhit njuolga sámi beroštumiide. Dakkár oktavuođain gos lágat dahje doaibma váikkuha earenoamážit ovtta sámi beroštupmái dahje orgánisašuvdnii, sáhttá leat dárbbašlaš ráđđadallat dainna beroštumiin/ orgánisašuvnnain deavdin dihte ILO-konvenšuvnna 12 </p>
<p><em type="italic">Bargomihttu 1.2 Ovdánahttit davviriikalaš ja riikkaidgaskasaš ovttasbarggu álgoálbmotgažáldagain </em>Ráđđehus lea joatkán ovttasbarggu mii ásahuvvui jagi 2000:is gaskkal iešguhtetge ministariid geain lea ovddasvástádus áššiin, ja Suoma, ruoŧa ja Norgga sámediggepresideanttaid, mas dávjá lea diehtojuohkin, ságastallan ja gieđahallan sámi áššit main lea oktasaš beroštupmi. Ovttasbargu lea eahpeformálalaš, muhto lávga čadnon Davviriikkaid ministtárráđđái. Sámi gažáldagaid dávviriikkkalaš ámmátolbmuidorgána ráhkkana ja čuovvola čoahkkimiid. Dán orgánas leat maiddái sámedikkiid ovddasteaddjit, hálddahuslaš dásis. Čállingoddeovddavástádus lea vuorrolaga dán golmmá riikkas. Davviriikkaid ovttasbarggu ulbmil lea nannet ja ovdánahttit sámi giella, kultuvra, ealáhusaid ja servodateallima. Sámi oahppoplánaid ja oahpponeavvuid IT-čovdosiid davviriikalaš ovttastahttin, diehtojuohkin sámiid diliid birra, sámi dutkan, ealáhusovttasbargu ja sámi giella leat guovddáš suorggit davviriikalaš ovttasbarggus. Norga oassálasta aktiivvalaččat álgoálbmot vuoigatvuođaid ON-julggaštusa šiehtadallamiin.. Sámedikkis lea áirras norgga šiehtadallansáttagottis. Bargu mearridit álgoálbmotsjulggaštusa ii sáhttán heaittihuvvot ON:a álgoálbmotjagi 2004:s. Bargojoavku mii šiehtadalla julggaštusa lea guhkidan mandáhta jagiin, dainna ulbmiliin ahte gárvvistit šiehtadallama ja bidjat dan ON:a Olmmošvuoigatvuođakommišuvdnii njukamánu jagi 2006:as. <em type="italic">Bargomihttu 1.3 Vuogálaš máhttoviežžan árvvoštallamiin ja dutkamiin politihkka- ovdánahttima, mihtto- ja boađustivrema vuođđun </em>Lea dárbbašlaš ahte čađat dahkko kvalitatiivvalaš buorre ja moaittalas dutkan mii lea relevánta sámi servodatdillái, ja dutkan mii buvttiha máhtu mii lea sámi servodaga ovdánahttina ja eiseváldiid sámepolitihka hábmema vuođđu. Ráđđehus hálida kártet dálá máhtu ja dutkama das manne leat negatiiva guottut sámiide ja sámi kultuvrii, ja movt dakkár guottuid sáhttá eastadit. Dan muddui go lea dárbu, hálida Ráđđehus bidjat johtui joatkevaš FoU-doaimmaid dán suorggis, gč. Rasismma ja vealaheami doaibmaplána mii biddjui ovdan suoidnemánus jagi 2002:s. <em type="italic">Bargomihttu 1.4 Oppalaš ja samepolitihkka man vuođđun leat olmmošvuoigatvuođat </em>Ráđđehus deattuha man mávssolaš lea ahte Láhkanjuolggadusat mat čuvvot riikkaidgaskasaš olmmošvuoigatvuođakonvenšuvnnain maidda Norga lea miehtan ja mat leat earenoamáš mávssolaččat sámiide, ollašuvvet. Čuovvolanovddasvástádus lea suorgeprinsihppa mielde juhkkon iešguhtetge departementii oktan vuolit doaimmahusaiguin, ja regionála ja báikkálaš dási hálddahusaide. Gielda- ja guovludepartementa mii lea ovttastahttindepartementa sáhttá veahkehit identifiseret surggiid main berre nannet ja evttohit čuovvolandoaimmaid maid bidjá johtui. Sámi gažáldagaid ovttastahttinlávdegoddi lea mávssolaš fierpmádat barggus sámepolitihkálaš gažáldagaiguin hálddahuslaš dásis departementtain. Gielda- ja guovludepartementtas lea jođihanovddasvástádus ja lea lávdegotti čállingoddi. </p>
<p>Váldoulbmill 2 Sihkkarastit sámi giella, kultuvrra ja eallinlági Bargomihttu 2.1 čalmmustahttit ja gaskkustit sámi kultuvrra Ráđđehusa sávaldat prošeavttain <span type="quote">”sámi ofelaččat”</span> lea leamaš oaččuhit lasi diehtojuohkinsdoaimmaid sámi nuoraide ja addit nuoraide doaibman juohkit dieđuid sámi giela, kultuvrra ja servodateallima birra nuoraide geat eai leat sápmelaččat. Ofelaččat galledit ee. Joatkkaskuvllaid miehtá riikka. Hálddahuslaččat leat sii čadnon Sámi allaskuvlii Guovdageainnus, mas lea ovddasvástadus prošeavtta pratihkálaš čađaheamis. Golbma sámi ofelačča namma-duvvo Riddu Riđđu-riemuin jagi 2004:is. Golbma ođđa ofelačča nammaduvvo sámi riemuin</p>
<p>Márkomeannu, suoidnemánu 30. beaivvi dán jagi. Prošeakta evttohuvvo jotkot jagi 2006:as. Departementta áigumuš lea čađahit prošeaktaárvvoštallama jagi 2008:is. Gieldda- ja guovludepartementa almmuha elektrovnnalaš ođasreivve Ođđasat sámepolitihka birra 4-6 geardde jagis. Ulbmil ođasreivviin lea sihke gilvit máhtu sámi diliiid birra álbmogii, ja joksat sámi álbmoga áigeguovdilis diehtojuohkimiin. Ođasreive sisttisdoallá áigeguovdilis ságaid sámepolitihkálaš barggus.1 <em type="italic">Bargomihttu 2.2 Láhčit dili sámi dutkamii </em>Geahčá čilgehusa kap. 500 vuolde, Poasta 21 Earenoamáš dutkans- og čielggadanprográmma/ kap. 500, Poasta 50 Dutkanprográmmat Norgga dutkansráđi vuolde. Geahčá maiddái čilgehusa Oahppo- ja dutkandepartementta vuolde. Bargomihttu 2.3 Sihkkarastit ahte almmolaš hálddahus vuhtiiváldá sámigielat geavaheddjiid ja sámi geavaheddjiid kultuvraduogáža Sámegiella ja dárogiella leaba ovttaárvosaš gielat, gč. Sámilága kap. 3. Sámegiela hálddašanguovllu siskkobealde leat sámegiella ja dárogiella ovttadássásaš gielat, gos sámi giela geavaheddjiin lea riekti oažžut iešguđelágán almmolaš bálvalusaid sámegillii. Sámigiela hálddašaguovlu leat gielddat Kárášjohka, Guovdageaidnu, Gáivuotna, Unjárga, Porsáŋgu ja Deatnu. Suorgeovddasvástádusprinsihppa sikkilda ahte bálvalusfálaldat buot joavkkuide álbmogis lea iešguhtetge fágaválddi ovddasvástádus. Dábálaš njuolggadusat ja doaimmat gusket dábálaččat sámi álbmogii. Lea almmatge muhtun háviid dárbbašlaš árvvoštallat leago dárbu rievdadit dahje heivehit bálvalusfálaldagaid sihkkarastin dihte kultuvrralaš dimenšuvnna vuhtiiváldima. Gielda- ja guovludepartementa álggaha jagi 2005 prošeavtta man ulbmilin lea čielggadit ja veardidit gielddaid rolla bálvalus- ja fálaldatbuvttadeamis sámi álbmogii, earenoamážit olggobealde sámegiela hálddašanguovllu. Departementa áigu ráhkadit diehtojuohkima dán birra gielddaide. KS ja Sámediggi leat vejolaš ovttasbargoskihpárat dán barggus. <em type="italic">Bargomihttu 2.4 Oažžuhit aktiivvalaš sámegielgeavaheami iešguđetlágán oktavuođain </em>Ráđđehusas lea earenoamáš beroštupmi ahte sámegiella galgá leat oidnosis, ja ahte giella galgá adnot almmolaš oktavuođain. Vurdojuvvo ahte almmolaš ásahusat láhčet dili gulahallat čálalaččat sámegillii. Ráđđehusa ulbmil lea ahte buot almmolaš registarat galget sáhttit registreret sámi namaid, báikenamaid ja adreassaid riekta, ja ahte diekkár dieđuid lonuheapmi registariid gaskka galgá doaibmat. Ráđđehus mearridii danne geassemánus jagi 2003 ahte stáhta etáhtat galget árvvoštallat leago sin dihtorvuogádagas dárbu sámegieldoahttalussii, ja láhčit dili sámegillii dađistaga go prográmmagálvvut/plattforpmat ođasmahttojit. Buot departemeanttat válbmejedje jagi 2005:s láhka- ja njuolggadusjorgalanplána surggiin maid sii hálddašit. Dahkan dihte hálddahusa eambbo dihtomielalažžan jorgalandárbbu ektui, ja fuomášahttin dihte sámegielgeavaheami njuolggadusaid, áigu departementa namuhit sámelága giellanjuolggadusaid geatnegasvuođaid juolludusreivvestis stáhta doaimmahusaide. Stáhta etáhtat leat maiddái muittuhuvvon jorgalit relevánta njuolggadusaid ja almmuhusaid sámegillii sámilága mielde vai sáhttá dábuhit dieđuid sámigillii. Ollu departementtain ja Stáhtasministara kantuvrras lea dál diehtojuohkin sámegilli sámi siidduin ODIN:is. Teaksta almmuhuvvo vuosttažettiin davvisámegillii, muhto Ráđđehus áigu maiddái geavahit julevsámegiela ja lullisámegiela. 14 </p>
<p><em type="italic">Bargomihttu 2.5 Nannet sámi ealáhusaid ja sihkkarastit sámi kultuvrra luondduvuođu </em>Lea mávssolaš Ráđđehussii láhčit dili dainna lágiin ahte sámi ealáhuseallin sáhttá ovdánit. Ráđđehus áigu sihkkarastit sámi ealáhuseallima oppalaš ealáhusspolitihkain. Lea sáhka omd. ruhtaboađu buorideamis ja njuolggadusaid álkideamis. Oppalaš váikkuhangaskaoamit, nugo vearro- ja divvageahpedeapmi, váikkuha maiddái sámi ealáhuseallimii. Sd.dieđ. nr. 8:s (2003– 2004) <em type="italic">Girjáivuohta davvin. Finnmárkku ja Davvi-Tromssá doaibmaguovlu </em>č <em type="italic">ilge </em>Ráđđehusa resurssabidjama ee. guovllu ealáhusaide. <em type="italic">Finnmárkku fylkka riektedili ja eatnamiid ja luondduriggodagaid hálddašeami láhka </em>(Finnmárkkuláhka) sankšonerejuvvui viimmat stáhtaráđis geassemánu 17. beaivvi 2005:as. Justis- og politidepartementa ja Gielda- ja guovlludepartementa juogadeaba ovddasvástádusa čađahit lága ja áiguba lávga bargat ovttas Sámedikkiin ja Finnmárku fylkkagielddain dán barggus. Ektuduvvo ahte Finnmárkkuopmodaga stivra bargagoahtá ođđajagimánu 1. beaivvi rájes 2006:as, dárbbašlaš váldiin čađahit praktihkálaš ráhkkaneami mii dárbbašuvvo váldit eatnama badjelasas Statskog:as. Ráđđehus bidjá nuppádassii eaktun ahte eana sirdojuvvo nuppi goalmmádasoasis jagi 2006:as. Finnmárkuskommišuvnna ja Finnmárkku meahcástanduopmostuolu ráhkkananbargu lea viiddis, ja áigumuš lea ahte dát orgánat galget doaibmagoahtit ođđajagimánu 1. beaivvi rájes 2007:as. Ráđđehus áigu láhčit dili sámi guovlluid ovdánahttimii mas árbevirolaš gelbbolašvuođa ja ođđaáigásaš teknologiija leaba oasit ekonomalaš ođasmahttima ja boahtteáiggi ássama vuođđun. Kultuvravuođustuvvon ealáhussovdánahttima ulbmilalaš áŋgirušan, ja lagát ovttasargu ealáhusaid, DjO-birrasiid ja kultureallima gaskka, ferte čadnot lávga ceavzilis ja bistilis ovdánahttima politihkkii. <em type="bold">Kap. 500, Poasta 21 Earenoamáš dutkan- ja čielggadanprográmma/ kap. 500 Poasta 50 Dutkanprográmma Norgga dutkanráđi vuolde </em>Sd.dieđ. nr. 20:s (2004-2005) <em type="italic">dutkandáhttu </em>dadja Ráđđehus ahte Dutkansráđi sámi dutkama prográmma galgá guhkiduvvot ja nannejuvvot. Deattuhuvvo ahte prográmmaáŋgiruššan áimmahušša gaskkustanbargguid sámi álbmogii. Seámmás deattuha dieđáhus ahte sámi váttisvuođat eai galggaše ráddjejuvvot earenoamáš sámi prográmmaáŋgiruššamii, muhto maiddái váldot ovdan eará Prográmmain maid Norgga dutkanáđđi doaimmaha. Jáhkásat juolludus Gielda- ja guovludepartementtas sámi dutkansprográmmii lasihuvvo 1,5 mill. ruuvnnos jagi 2004:is 2,5 mill. ruuvdnii jagi 2005:as. Juolludus evttohuvvo jotkot jagi 2006:as. Dutkanráđđi lea maiddái geatnegahtton veardidit leat go sámi váttisvuođat relevánttat dutkat ja ruhtadit eará dutkansprográmmaid siskkobealde. Ráđđehus áigu leat veahkkin lassánahttit sámegiela geavaheami sámi diliid dutkama vuođđogiellan, earenoamáš go dutkan lea árbevirolaš máhtu birra, ja go dutkanbohtosat galget gaskkustuvvot sámi geavaheddjiide ja birrasiidda. Gielda- ja guovludepartementa juolludii jagi 2004:is 1 mill. ruuvnno liigejuolludussan dutkansráđđái sámi prográmma nannemii ja čalmmustahttit sáme-giela vuođđogiellan dutkamis, ja eanet geavaheaddjiheivehuvvon gaskkusteapmi dutkan-bohtosiid dáfus. Suorgeprinsihpa geažil leat ollu departementtat ja vuollásaš etáhtat bidjan juohtui DjO-barggu sámi diliid birra. Gielda- ja guovludepartementa leaba juolludan Tromssá Universitehtii ruđa birgenlági guorahallamii Norggas. Guorahallan lea oassi stuorát birgenláhkeiskkádeamis 11 arktakaš regiovnna eamiálbmogiid gaskkas. Departementa lea maiddái addán ruđal Nordlandsforskningai árvvoštallat proseassaid guokte luossa- ja dápmotbiebmankonsešuvnna oktavuođas Moskkis Divttasvuonas. Gávnnahan dihte negatiiva guottuid sámiide ja sámi dilliide lea departementa várren 415 000 ru iešvásihuvvon rasismma ja vealaheami iskkádeapmái sámiid gaskkas. Iskkádeapmi čađahuvvo 1. jahkebeali 2006:as. </p>
<p><em type="bold">Kap. 540, Poasta 50 Sámediggi </em>Evttohuvvon juolludus Sámediggái lea sullii 155,35 mill. ru jagi 2006:as, mii lea 12 pst. lassáneapmi. Ramma siskkobealde lea biddjon på 3 mill. ru lassáneapmi háhkat sámi girjebussiid. Lea maiddái biddjon på 2 mill. ru lassáneapmi, dan sivas go Sámediggi lea viiddidan Sámi ovdánahttinsfoandda doaibmaguovllu ja dahkan ovttasbargošiehtadusaid ollu fylkkagielddaiguin. 7 mill. ru mii lea addon Sámediggái jagiid 2004 ja 2005 nannet sámegiela hálddašanguovllu gielddaid ja fylkkagielddaid guovttegielalašvuođabarggu kap. 571, Poastta 64 Árvvoštusdoarjja bokte, biddjo jagi 2006 rájes Sámedikki ramma sisa. <em type="bold">Kap. 541, Poasta 54 Sámeálbmotfoandda vuoitu </em>Reviderejuvvon našunálbušahta gieđahallamis jagi 2000 mearridii Stuorradiggi geassemánu 16. beaivvi jagi 2000 juolludit 75 mill. ru <span type="quote">«Sámi álbmoga fondii»</span>. Foandda áigumušaid ektui dajai finanskomitea ahte foandda vuoitu galggai mannat iešguđetlágán doaimmaide mat nannejit sámi giella ja kultuvrra. Stuorradikki mearrádusas čilgejuvvo foandda ásaheapmi leamen oktasaš buhtádus vahágiid ja vearrivuođaid ovddas maid dáruiduhttinpolitihkka lea dagahan sámi álbmogii. Ruhta mii addo Sámedikki háldui jagi 2006 bušahtas lea reanto-lassáneapmi ođđajagimánu 1. beaivvi jagi 2005 rájes juovlamánu 31. beaivvi rádjai jagi 2005, ja lea 4,65 mill. ru. Foandda vuoitu ii leat oassi Sámedikki rammajuolludusas. <em type="bold">Kap. 541, Poasta 70 Doarjja sámi áigumušaide </em>Bušahttapoasttat 70 Doarjja sámi áigumušaide ja 72 Sámi giella, diehtojuohkin jna. Evttohuvvo časkot oktii oktan Poastan 72 Sámi giella, diehtojuohkin jna. <em type="bold">Kap. 541, Poasta 72 Sámi giella, diehtojuohkin jna. </em>Ráđđehus áigu joatkit sámi giella- ja diehtojuohkináŋgirušša. Evttohuvvo biddjot 5,5 mill. ru áigumušaide jagi 2006:as, mas 1,6 mill. ru lea ovttagearddejuolludus jagi 2006:as merkejuvvon diehtojuohkindoaimmaide Finnmárkolága birra. Doarjjasortnega ulbmil lea láhčit dili eanet sámegielgeavaheapmái almmolaččat, lassánahttit almmolaš diehtojuohkima sámiide sámegillii, ja sámi diliid birra norgga álbmogii oppalaččat. <em type="bold">Kap. 542, Poasta 1 Álgoálbmotvuoigatvuođaid gelbbolašvuođaguovddáš </em>Ulbmil Álgoálbmot vuoigatvuođaid gelbboalšvuođaguovddážiin lea lasihit máhtu ja ipmárdusa álgoálbmotvuoigatvuođat birra. Guovddáš lea ráhkadan sierra web-siidduid2. Doppe leat ea.ea dieđut guovddáža ja dán doaimmaid birra ja guorahallamat, raporttat ja artihkkalat álgoálbmot vuoigatvuođaid birra. Guovddáš almmuha maiddái sierra áigečallosa <em type="italic">gáldu čála </em>. Gieldda- ja guovlludepartemeanta evttoha várret 2,04 mill. ru jagi 2006:as. Olgoriikadepartemeanta julluda maiddái 1,2 mill. ruuvnno jagi 2006:as, seamma ollu go jagi 2005:as. Guovddážis leat golbma bargi. <em type="bold">Kap. 543, Poasta 1 luonddu- ja boazodoallobálvalusaid Resurssaguovddáš </em>Luonddu ja boazodoallobálvalusaid resurssaguovddáš lea ásahuvvon Guovdageidnui oassin Oarje-Finnmárkku boazologu heiveheamis. Guovddáš galgá leat resurssaguovddáš boazoeaiggádiidda geat luhpet ealáhusas ja ohcet molssáevttolaš bargosajiid ja dietnasa. Resurssaguovddáža váldobargun lea duođaštit boazoeaiggádiid árbevirolaš ealáhus- ja luonddugelbbolašvuođa (realgelbbolašvuođa),ja dán vuođul ovdánahttit ja kvaliteahtatssihkkarastit iešguđetlágán bearráigeahččan-, dárkkistan-, dokumenteren-, ja luonddu- ja birashálddašanbálvalusaid mat de fállojit almmolaš ja priváhta fitnodagaide jna. Guovddáš lea ásahuvvon prošeaktan Gielda- ja guovludepartementta vuolde jagi 2005 rájes. Ulbmil lea nuppástuhttit prošeavtta vuogas iešruhtaduvvon fitnun ovdal jahki 2007 nohká . 16 </p>
<p>Ovddasvástádus guovddáža hárrái sirdui jag 2005 rájes Eanandoallo- ja biepmodeparte-menttas Gielda- ja guovludepartementii, gč. Sd.prp. nr. 65 (2004-2005). Gieldda- ja guovlludepartemeante evttoha juolludit ru 880 000 guovddážii jagi 2006 kap. 543, Boazodoalu riikkaidgaskasaš fága- ja gaskkustanguovddáš Poastta 1 Doaibmagolut bokte. <em type="bold">Kap. 544, Poasta 1 Boazodoalu riikkaidgaskasaš fága- ja gaskkustanguovddáš </em>Nannen dihte riikkaidgaskas ovttasbarggu boazodoalu hárrái lea Ráđđehus ásahan riikkaidgaskasaš fága- ja gaskkustanguovddáža Guovdageidnui. Guovddáš rahppui almmolaččat čakčamánu 2. beaivvi jagi 2005:as. Deattuhuvvu ahte boazodoallit ja sin organisašuvnnain galgá leat lávga oktavuohta guovddážii, ja dát galgá doaimmahuvvot ovttasráđiid Boazodolliid máilmmiovttastusain. Guovddáš galgá leat váikkuheamin dieđuid gaskkusteami ja lonuhallama ja oaččuhit fágalaš ovttasbarggu árktalaš guovllu boazodolliid gaskka. Bargu galgá joksat ealáhusa bargii, almmolaš eiseváldiid, dutkanbirrasiid ja eará riikkaidgaskasaš organišašuvnnaid ja ovttasbargoorgánaid. Jagi 2005:as juolludii Gieldda- ja guovlludepartemeanta ruđa guovddážii kap. 541, Poasta 73 Boazodoalu riikkaidgaskasaš fága- ja gaskkustanguovddáš, badjel. Ovddasvástádus guovddáža hárrái sirdui jagi 2005 rájes eanandoallo- ja biepmodepartementtas Gielda- ja guovludepartementii, gč. Sd.prp. nr. 65 (2004-2005). Sirdima geažil biddjo Gielda- ja guovludepartementa jagi juolludus 2006:as sierra kahpittalii kapittel 544, Boazodoalu riikkaidgaskasaš fága- ja gaskkustanguovddáš, Poasta 1 Doaibmagolut. Gielda- ja guovludepartementta bušahtta bokte evttohuvvo juolludit ru 760 000 jagi 2006:as. Nugo 2005:as várrejuvvo maiddái jagi 2006:as seamma ollu guovddážii Olgoriikadepartementta ja eanandoallo- ja biepmodepartemeantta bušahttain. <em type="bold">Kap. 544, Poasta 90 Álggahanloatna </em>Ráđđehus dáhttu ságaškuššamiid maŋŋil Sámedikkiin ja Finnmárkku fylkkadikkiin ahte <em type="italic">Láhka riektediliid ja eatnamiid ja luondduvalljodagaid hálddaheami birra Finnmárkku fylkkas </em>(finnmárkolága) njuolggadusat mat máinnašit Finnmárkoopmodaga, galget fápmui boahtit 2006 nuppi kvártalas. Áigumuššan lea ahte Finnmárkoopmodaga stivra galgá leat ceggejuvvon ođđajagimánu 1.b. 2006 dárbbašlaš fápmudusain čađahit geavatlaš ráhkkanemiid maid ferte go badjelasas váldá eatnamiid Statsskogas. Evttohuvvo juolludit eanemusat 5 mill. ru. álggahanloatnan Finnmárkku opmodahkii 2006:s. <em type="bold">Kap. 552, Poasta 72 Našunála guovloovdanáhttindoaimmat </em>Áigumuš juolludusain lea ovddidit regionála ealáhussovdánahttima ja árvoháhkama. Dát sáhttá dáhpáhuvvat nuppástuhttima, innovašuvnna ja ođđaásahemiid movttiidahttimiin. Bargu dáhpáhuvva ovttasbargun regionála, našunála ja riikkaidgaskasaš doaimmaheddjiid gaskka. Jagi 2006:as evttohuvvo oppalaččat juolluduit 283 mill. ruuvnno kap. 552, Poasta 72 bokte. Sámedikki oassálastin rádjeguovllu Interreg-prográmmain ruhtaduvvo dán poastta bokte. Sámediggi oaččui jagiid 2003, 2004 og 2005, 2,2 mill. ru, 2,1 mill. ru ja 2,1 mill. ru. Jagi 2006 juolludus čielggaduvvo maŋŋitčavčča jagi 2005 17 </p>
<p><em type="italic">Doaimmat 2006 </em>Doaibmáplána nohká jagi 2005’ loahpas. Departementa lea ovttasráđiid Sámedikkiin mearridan ahte bargu galgá jotkot jagi 2006:as. <em type="italic">Girjávuođa ja oktasašárvvu </em>prinsihpalaš árvvoštallamat mat leat dahkkon leat vuođđun bargui ovddosguvlui. Departemeanta lea mearridan addit Finnmarkku fylkkamánni eanet dadjamuša čađahanbarggus. Dát guoská earenoamážit gažaldagaide leat go doarvái bargit gielddain gos leat ollu sápmelaččat. Lea mearriduvvon ahte galgá ásahuvvot ovttasbargojoavku hálddahuslaš dásis Sámedikki, Dearvvašvuođa- ja fuolahusdepartementa, Bargo- ja sosiáldepartementa, Gielda- ja guovlodepartementa, guoskevaš vuolit etáhtaid ja fágabirrasiid gaskka. Joavku galgá ásahuvvot čačat jagi 2005:as. Joavku galgá lea veahkkin ovdánahttit ovttadássásaš dearvvašvuođa- og sosiálbálvalusaid sámi geavaheddjiide ja muđui álbmogis, ee. ain joatkit ovdánahttime <em type="italic">Girjáivuođa ja ovttaárvosašvuođa. </em>. Jagi 2006 juolludus lea jurddašuvvon lasihuvvot. 11,5 mill. kruvdnii. Lea ee. áigumuš nannet Sámi dearvvašvuođadutkama guovddáža dutkama. Ruhta Sámediggái ja prošeakta- doaimmaide maid Sámediggi hálddaša jotkojuvvojit. <em type="bold">Kap. 743 Stáhta doaimmat buoridit psyhkalaš dearvvašvuođa </em>Psykalaš dearvvašvuođa viiddidanplánas daddjo ahte fálaldat sápmelaččaide geain leat psyhkalaš váttisvuođat galgá nannejuvvot gelbblašvuođaguovddáža huksemiin ja dearvvašmahttinfálaldaga viiddidemiin. 18 </p>
<p>Dearvvašvuođa- og ovddasmorašsdepartementa áigu joatkit dearvvašvuođasuodjalusa plána dainna lágiin ahte dahkat Kárášjoga ja Leavnnja ja Kárášjoga sámi álbmoga bálvalusaid riikkaviidosaš gelbbolašvuođaguovddážin. Bearašossodaga ja heahtesajiid huksen nuoraide leat vuoruhuvvon doaimmat. Jagi 2006’ juolludus lea jurddašuvvon lasihuvvot 22 mill. kruvdnii, 18 mill. kruvnno jagi 2005’ ektui. <em type="italic">fátta buori ovttasbargui </em>jorgaluvvo sámegillii jagi 2006:as. <em type="bold">Kap 854 Mánáid- ja nuoraidsuodjalusa doaibma, poasta 21 Earenoamáš doaibmagolut </em>Mánáid- ja bearašdepartementa áigu jagi 2006:as joatkit Davvi-Norggas Mánáidsuodjalusa ovdánahttinguovddáža doaibmadoarjaga. Guovddáš áŋgirušša ee. dutkan-, ovdánahttin- ja gaskkustanbargguin dain oktavuođain go mánáidsuodjalusa deaivida máŋggakultuvrras servodagain, ja deattuha earenoamážit mánáidsuodjalusa sámi oktavuođain. Lea dárbu buoridit mánáidsuodjalusa máŋggakultuvrralaš gelbbolašvuođa, ja nu maiddái mánáidsuodjalanmáhtolašvuođa sámi oktavuođas. Dán vuođul juolludii Mánáid- ja bearašdepartemeanta 2003:as ruđa Davvi-Norggas mánáidsuodjalausa ovdánahttinguovddážii hápmet njeallje fáddagihppaga mánáidsuodjalusa birraá sámi oktavuođas mat galge adnot oahpahit studeanttaid vuođđo- ja joatkkaoahpahusas ja mánáidsuodjalusa bargiide. Gihppagat gárvánit 2005’a loahpas. <em type="bold">Kap 856 Mánáidgárddit, poasta 50 Doarjja sámi mánáidgárdefálaldagaide </em>Sámediggi hálddaša sierra doarjaga mii juolluduvvo sámi mánáidgárddiide ja ruđa ovdánahttinbargui, rekrutterendoaimmaide, diehtojuohkindoaimmaide ja pedagogalaš oahpponeavvuid ráhkadeapmái. 2004:is jugii Sámediggi ruđa 45 Sámi mánáidgárdái (70 ossodahkii) jagi. Dasto juolluduvvui maiddái doarjja 16 dáčča mánáidgárddiid sámegieloahpahussii. appot lea Sámediggi lágidii riikaviidosaš mánáidgárdebargiid konferánssaid ja fierpmádatčoahkkanemiid. Dasa lassin lágiduvvuiu davviriikalaš bajasšaddankonferánsa 2004’ čavčča mas lei ulbmilin gilvit vásihusaid ja riikkaidgaskasaš máhtu dan birra movt buoridit ja ovdánahttit mánáidgárdefálaldaga sámi mánáide. Sámediggi attii maiddái doarjaga iešguđetágán prošeavttaide, ee. lullisámi guovllus. <em type="bold">Kap 857 Mánáid- ja nuoraiddoaimmat, poasta 70 Mánáid- ja nuoraidsorganisašuvnnat </em>Dán postii gullet gullet doarjagat eaktudáhtolaš mánáid- ja nuoraidsorganisašuvnnaid riikaviidosaš bargguide. Ulbmil lea lágidit mánáide ja nuoraide liibba searvat mánáid- ja nuoraidorganisašuvnnaide. Doarjagat galget movttiidahttit organisašuvnnaid atnit fuola ja 20mieldeovddasvástádusa, ja sihkkarastit organisašuvnnaid mieldemearridan- ja demokratiija- arenan. <em type="bold">Kap 857 Mánáid- ja nuoraiddoaibma, poasta 79 Riikkaidgaskasaš nuoraidovttasbargu jna. </em></p>
<p>Juolludusa ulbmil lea mánáid- ja nuoraidsuorggis riikkaidgaskasaš ovttasbargu. Olahanjoavkkut leat eaktudáhtolaš mánáid- ja nuoraidsorganisašuvnnat, ovttaskas olbmot ja mánáid- ja nuoraidjoavkkut, ásahusat mat barget mánáiguin ja nuoraiguin, ja báikkálaš, regionálalaš ja riikaviidosaš almmolaš eiseváldiiguin. Váldooassi poasttas adno Norgga oassái searvat EU-prográmmii UNG i Europa, ja eará EUprográmmaid searvamii mat leat mánáid ja nuoraid várás. Poasta gokčá maiddái Norgga oasi Eurohparáđi europeálaš nuoraidfoanddas, bilaterála ovttasbarggu, ja lagasguovllu ovttasbarggu goluid, earenoamážit ovttasbargu rammaid siskkobealde mat leat Norgga oassálastimis Barentsráđis ja Nuortamearraráđis, ja eará doaimmaid mat leat čadnon nuoraidsuorggi riikkaidgaskasaš ovttasbargui. Viidáseappot ožžot eaktudáhtolaš mánáid- ja nuoraidorganisašuvnnat vuođđodoarjaga riikkaidgaskaš bargguidasaset poastta bokte. 21 <em type="italic">2004 raporta </em>Mearridit Fimmárkku boazodoalu iešguhtetge rammaearvttuid lea váldán ollu návccaid ja áiggi. Dát guoská earenoamážit čuovvolit Boazodoallostivrra mearrádusa alimus boazologu hárrái geasseorohagain Oarje-Finnmarkku boazoguohtunguovllus. Prošeaktakantuvrras lea jagi 2004:is leamaš sullii 30 čoahkkima iešguhtetge siiddaiguin/orohagaiguin mas diehto-juohkin mearrádusa birra, ruđalaš váikkuhandoaimmat ja heaittihanortnegat leat leamaš vuoruhuvvon. Viidáseappot leat orohagaid bargu unnideami plánaiguin/strategiijaiguin ságastallon. Ii lean oktage orohat mi searvvai unnideami doaibmašiehtadussii 2004:is, muhto heattihuvvo 11 doaibmaovttadaga Finnmárkkus. Finnmárkku boazologu heiveheapmi lea gáibidan almmolaš veahki njuovvama ja bohccobierggu jođiheami dáfus. Jagi 2004 čavčča čađahii Boazodoallohálddahus seminára álggahit viiddis gulahallama guovddáš doarimmaheddjiid gaskka olles árvogoallostusas nugo Eanadoallo- ja biebmodepartementa ja Norgga Boazosápmelaččaid Riikasearvvi leigga dáhtton. Sihkkarastin ja nannen dihte bohccobierggu jođu eahpedábálaš allahaddebuvttan, orro oassálastit ovttaoaivilis ahte váldohástalus ovddosguvlui lea márkanorienteren, logistihkka ja ovttasbargu. Oaččuhan dihte njuovvama lassánit njuovvanáigodaga 2004-2005 ásahuvvui sierrra njuovvandoarjja jagi 2004 čavčča. Njuovvanedoarjja lei 5 kruvnnu kilus ja lei kg njuovvan ja lei sidjiide geat unnididedje dahje heaittihedje boazodoaluset Oarje-Finnmarkku guohtunguovllus. Dasa lassin ledje golbma stuorra márkankampánja bohccobierggu várás 2004:is. Namuhuvvon doaimmaid, ja eará lassidoaimmaid geažil boazodoallosšiehtadusas, lassanii njuovvan sullii 50.000 bohccos 2003:as sullii 76.000 bohccui 2004:is. Vaikko njuovvan leage lassánan lea Finnmárkku ealuid árvu gorŋgon. Sivvan dasa lea leamaš ahte laskan lea leamaš stuorát go sihke njuovvan ja vahát. Leat buorit dálkkádagat maŋemus 22jagiid mat leat dagahan dan. Nuppe dáfus čájehit njuovvandieđut čielgasit ahte stuorrun lea niedjan muhtun orohagain Oarje-Finnmarkku guohtunguovlluin jagi 2004 čavčča. Dát dáhpáhuvai vaikko ledje ge buorit dálkkádagat. Dárkkistan dihte boazologu ovdáneami ja vai lea duogášmateriála mearridit rammaeavttuid iešguđetge orohagaide ja doaibmaovttadagaide leat čađahuvvon almmolaš boazolohkamat. Dakkár dáhpáhusain gos lea leamaš stuorra erohus lohkama loguid ja loguid gaskka maid boazoallit leat dieđihan, leat doaimmat biddjon johtui. Eará rammaeatvvuid bidjama oktavuođas Finnmárkku boazodollui leat biddjon rájit daid golbma johttingeainnuid gaskka Oarje-Finnmarkku guohtunguovllus. Viidáseappot bargui gaskaboddosaš orohatrájit Buolbmágis ja Kárášjogas ja ođđa organiseremiin oarjjabealde Porsáŋgguvuona. Proseassa heivehit boazologu guohtumii joatkašuvai Nuorta-Finnmárkku guohtunguovllus. Boazodoallohálddahusas lea ovddasvástádus áimmahuššat boazodoalu areálaberoštumiid almmolaš areálahálddašeamis. Mearkkášahtti oassi hálddahusa návccain manná dákkár áššiide. Hástalussan lea ovttaskasáššiid logu lassáneapmi. Boazodoallohálddahus lea bargan buoridit boazodoalu váikkuhanfámu gaskaomiiguin mat stivrejit areálageavaheami. Go lágat ja njuolggadusat mat stivrejit areálageavaheami rievdaduvvojit lea hálddahus addán árvalusaid/mearkkašumiid. Gaskaoapmin dahkat boazodoallu dovddusin lea hálddahus bidjan interneahttasiidduidasas areálageavahankárttaid mat čájehit boazodoallu areálageavaheami. Kárttat lea deaŧalaš gaskaoamit gielddaide ja fylkkagielddaide areálahálddašeami oktavuođas, juoga maid lassanan geavaheapmi orru čájeheame. Maŋemus jagiid lea beroštupmi ásahit bieggamilluid lassánan. Ollu fápmodoaimmahagat leat ohccon biddjon boazoguohtunguovlluide. Boazodoallohálddahus lea ovttas NVE’ain almmuhan raportta <span type="quote">”bieggafápmu ja boazodoallu”</span>. Raporta juohká dieđuid Bieggafápmohuksejeddjiide ja eiseváldiide. Dasa lassin buohtástahtta raporta buot dutkama boazodoalu ja bieggamilluid birra. Boazodoalloealáhusa jagi 2003/2004 oppalaš rehketdoallu čájeha ahte leat oktiibuot 586 doaibmaovttadaga, ja 95 doaibmaovttadagas lea nissonolmmoš jođiheaddjin. Lea áigumuš lea lasihit boazodoallonissoniid oassálastima boazodoalus. Dán oktavuođas leat doaimmat biddjon johtui čalmmustahttit nissonolbmuid rolla boazodoalus ja boazodoalu dállodoalus. Jagi 2004 ráhkaduvvui raporta mii árvvoštalla doaimmaid ovdanahttin dihte ođđa ja ulbmilaš ovttadássášvuođapolitihka boazodollui. Raporttas leat maiddái oppalaš dieđut nissonolbmo rolla ovdáneami birra boazodoalus, ja mán lágán guottut sáhttet váikkuhit nissonolbmo árvui ealáhusas. Viidáseappot leat váttisvuođat boazodoallolága ektui, ortnegat mat čatnasit boazodoallošiehtadussii ja guovddáš čálgoortnegiid hástalusat guorahallon. Rekrutteren, ásahuvvon oahpahalliortnet, vearro- ja divvarievttalaš dilli ja sohkabealovddasteapmi stivrrain ja hálddašeamis leat maiddái árvvoštallon. Boazodoalu ovdánahttinfoanddas lea juolluduvvon 2 mill kruvnno sámi ovdánahttinfoandii. Boazodoallit sáhttet dál buktit dieđáhusskoviid ja doarjjaohcamiid/boraspirevahágiid buhtadusohcamiid elektrovnnalaččat. Boazodoalloođđasat leat almmuhuvvon 4 geardde. Bláđis leat sullii 1400 abonneantta ja lea boazodolliid ja hálddahusa várás. Lea ásahuvvun sierra mearkaregisttár Boazodoallohálddahusa neahttasiidduin. Boazodoallohálddahus lea ráhkadan ođđa ekonomiijabagadusa. </p>
<p><em type="italic">Bušeahttaevttohus 2006 </em>23 </p>
<p>Eaktudáhtolaš váikkuhandoaimmat mat ásahuvvo dan oktavuođas maid boazodoallostivra mearridii hárrái Oarje- Finnmárkku guohtunguovllu geasseguohtumiid bajemus boazologu birra lea dál loahpahuvvon. Jagi 2005’ giđa čájehii boađus erohusa mii lei sullii 26.000 bohcco meari ektui. Departementa árvvoštalla dál dili dainna lágiin ahte boazolohkounnideapmi ovddosguvlui dušše ekonomalaš váikkuhandoaimmaiguin ferte dál eanas rehkenastot leamen nohkan. Viidáseappot čuovvoleamis fertejit juridihkálaš váikkuhuhangaskaoamit leat vuođđun. Dán oktavuođas galgá Boazodoallohálddahus leat árjjalaš čuovvolit gustojeaddji njuolggadusaid, ja leat duvdileaddji láhka- ja njuolgga-dusrievdademiid ektui mat stivrejit resurssadili. Boazodoallostivra lea meannudan rammaeavttuid mearrideami njuolggadusaid. Viidáseappot lea hálddahus ráhkadan 3-jagáš plána mearridit váilevaš rammaeavttuid mas Finnmárku deattuhuvvo eanemusat. Dát guoská omd. Finnmárkku siidajuohkimii, ođđa orohat- ja juohkooráijiid bidjamii, guohtunáiggiid mearrideapmái ja bajemus boazologu čuovvoleapmái. Earret bajit boazologu bidjama ja čuovvoleami Finnmárkkus, galgá hálddahus vuoruhit 3-jagáš plána čađahanbarggu. Boazodoallohálddahus galgá dábuhit gáibibiduvvo vuođđodieđuid vai guohtundili ja njuovvandeattut dárkkistuvvot dan muddui go dárbbašuvvo. Boazodoallohálddahus galgá ain ásahit fierpmádagaid ja ovttasbargolihtuid eará almmolaš orgánaiguin, ja oahpásnuhttit sin dárbui bisuhit oktilis areálaid ja dasa movt iešguđetlágán doaimmat boazoguohtuneatnamiin váikkuhit boazodollui. Viidáseappot galgá hálddahusa bargui gullá maiddai duođáštit boazodoalu areálageavaheami ja almmustahttit dan gielddaide ja fylkkaide. Boazodoallohálddahus galgá áŋgirit oččodit areála stivrejeaddji lágaid ja njuolggadusaid nuppástuhttot. Viidáseappot galgá hálddahus bidjat árjjaid loktet sihke bargiid ja boazodolliid gelbbolašvuođa gustojeaddji lágaid ja njuolggadusaid birra. Boazodoallohálddahus galgá ain bargat boazodoalu areálaid árvoklassifiseremiin, ja oččdit oažžut ođastuvvom orohatplánaid gárvvistuvvot. Sierra metoda ásaheami oktavuođas árvvoštallat riiddu earenoamažit guovlluin gos galget huksejuvvot bieggamillut, galgá hálddahus ráhkadit fáddalaš riidoárvvoštallama boazodoalu várás dieđihuvvon ja ohccon bieggafápmoprošeavttaid dáfus. Boazodoallohálddahus galgá veahkkin loktet boazodoalu árvoháhkama. Hálddahus galgá ovttaráđiid ealáhusa orgánaiguin ja eará oassálastiiguin váikkuhit dasa ahte ekonomalaš boazodoallošiehtadusa vuođđodieđuid ressurssat geavahuvvot ulbmilaččat ja mii lokte árvoháhkama buoremusat. Dán oktavuođas galgá hálddahus bargat ahte boazodoalu ovdánahttifoandda ja Boazodoalu árvoháhkanprográmma gaskaoamit ovttastahttojuvvojit vai dát guokte ortnega leaba nu beaktilat go vejolaš. Dasto galgá hálddahus láhčit dili boazodoalloealáhusa, Innovasjon Norge ja iežas hálddahusa positiiva ovttasbargui čađahit árvoháhkansprográmma. Boazodoallohálddahus galgá áŋgirit bargat oainnusindahkat dárbbu ja láhčit dili nannet nissonolbmuid saji boazodoalus. Ásahuvvon nissonfierpmádagat leat guovddážis dán barggus. Viidáseappot lea guovddážis ahte boazodoalu árvoháhkanbargu gehččo ovttas nissonolbmuid doaimmaid áŋgiruššamiin. Dasa lassin galgá Boazodoallohálddahus bargat ođđa ja boares doaimmaid árvvoštallamiin, ja bargat guottuiguin nissonolbmuide boazodoalus. Rekrutteren lea deaŧalaš ovttadássásašvuođa dáfus. Boazodoallohálddahus galgá leat mielde fuolaheame ahte doarjjasortnegat adnojit vuogálaččat olahit stuorát árvoháhkama álkit ja buoret njuolggadusaiguin. Jagi 2005 galgá Boazodoallohálddahus ain láhčit dili hálddahusasa elektrovnnalaš iešbálvalančovdosiidda, vuogádatovddi-24deapmái ja álkidahttit boazodoallošiehtadusa ekonomalaš gaskaomiid ortnegiid. Dasto galgá hálddahus fuolahit ahte iešguhtetge boazodoalloguovlluid ovttaskas boazodolliid áššit gieđahallojit johtilit ja vuoiggalaččat. Oassin bearráigeahččanbarggus galgá hálddahus joatkit boazolohkamiid iešguđetge guohtunguovlluin, ja dalle vuoruhit Finnmárkku boazodoalloguovlluid. Jus boazolohkanbohtosiin ja boazodolliid iežaset raporteremiin lea stuorra vealla, de galget doaimmat álggahuvvot. Boazodoallohálddahus galgá áŋgirit bargat ovdánahttit riidoeastadeaddji doaimmaid eará ealáhusberoštumiid ektui. Boazodoallus areálageavaheami ja vuoigatvuođaid duođašteapmi mearrida ealáhusa boahtte áigái. Fierpmádagat ja ovttasbargolihttut eará almmolaš orgánaiguin galget almmustuvvat vai boazodoallu dohkkehuvvo buorebut. Dasto gáibiduvvo oktavuohta ealáhusa ovddasteddjiid ja Boazodoallohálddahusa gaskka oaččuhan dihte luohttámuša ja ipmárdusa. Dákkár ovttasbargu lea vealtatmeahttun jus galgá joksat nanu ja ceavilis ovdáneami. Boazodoallohálddahus galgá leat doaibma mii geavaha resurssaidis beaktilit, ja hálddašemiin ja ráđđeaddimiin sihkkarasta geavaheddjiidasas beaktilis bálvalusaid. Viidáseappot galgá hálddahus atnit Riikarevišuvnna iskkádeami mii lea dan birra movt geavahit Finnmárkku boazoguohtunresurssaid ceavcilit buoridit hálddahusa ruhtageavaheami ja bargguid doaimmaheami. Boazodoallohálddahus galgá ain áŋgiruššat ovddidit bargiid ja bálkápolitihka, gelbbolaš-vuođa loktema, organisašuvdnaovddideami, ekonomiijastivrema, jođiheaddjiovddideami, sikkáldas doaimmaid ja IKT. Gelbbolašvuođa huksema ektui galgá hálddahus earenoamážit vuoruhit sámegiela oahpaheami bargiidasas. <em type="bold">Kapihttal 1151 Boazodoallošiehtadusa čađaheapmi </em>25 </p>
</body></document>
