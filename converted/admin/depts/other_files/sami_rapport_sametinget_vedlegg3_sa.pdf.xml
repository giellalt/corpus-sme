<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>1360</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://www.regjeringen.no/Upload/AID/temadokumenter/sami/sami_rapport_sametinget_vedlegg3_SA.pdf</origFileName><parallel_text xml:lang="nob" location="sami_rapport_sametinget_vedlegg3.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">3. mielddus Válddi ja doarjjaortnegiid sirdin Sámediggái </em></p>
<p>Lovdata, bušeahttaproposišuvnnaid, stuoradiggedieđáhusaid ja juolludusreivviid vuođul Sámediggái 1989 rájes 2007 rádjái.</p>
<p><em type="italic">Válddahallan ii soaitte leat ollislaš.  </em></p>
<p>Sámeláhka addá njuolggadusaid Sámedikki ásaheami birra ja Sámedikki bargosurggiid ja válddi birra.</p>
<p><em type="bold">1989, ásaheami oktavuođas </em></p>
<p>Sámediggi váldá badjelasas doaimma Norgga sámiráđis Gieldadepartemeanta: Sirdá Sámedikki háldui  - Sámi organisašuvnnaid doarjaga juolludeami (1990:s 2,35 milj. kruvnno).  - Duodjedoarjaga juolludeami (sámi duodji/sámi dáiddavisttiide) (1990:s 2,85 milj. kruvnno). Doarjagat juolluduvvojedje departemeantta njuolggadusaid mielde. - Sámi ovdánahttinfoandda doarjagiid juolludeapmi (1990:s 8,2 milj. kruvnno) Gon.res. 31.10.1975 njuolggadusaid mielde mat maŋŋel rievdaduvvojedje.</p>
<p>Gieldadepartemeanta:  Sámediggi fápmuduvvo nammadit stivrra Sámi ovdánahttinfondii.</p>
<p>Gieldadepartemeanta:  - 700 000 kruvnno doarjjan Sámedikki joavkočalliide. Sámediggi mearrida eavttuid juolludit ruđaid seammaládje go Stuoradikki sullasaš ortnet.  - dáhttu Sámedikki árvvoštallat viiddidit Sámi ovdánahttinfoandda doaibmaguovllu.</p>
<p>Gieldadepartemeanta:  Gon. res. guovvamánu 7.b. 1992 oažžu Sámediggi viidát fápmudusaid Sámi ovdánahttinfoandda hárrái.</p>
<p>Kulturdepartemeanta:  Sámeláhka rievdaduvvo, kap. 3 sámegiela birra lasihuvvo. Sámediggi nammada Sámi giellaráđi.</p>
<p>Mánáid- ja bearašdepartemeanta:  Doarjjahálddašeami sámi mánáid bajásšaddaneavttuid doaimmaide (1,23 milj. kruvnno).</p>
<p>Girko-, oahpahus- ja dutkandepartemeanta:  Sámi nuoraid oahppostipeandda hálddašeapmi (0,7 milj. kruvnno). Departemeanta mearrida njuolggadusaid. Sámediggi sáhttá árvalit rievdadusaid.</p>
<p>Dasa lassin oažžu Sámediggi válddi nammadit Sámi oahpahusráđi, sámi joatkkaskuvllaid stivrra, Arborde sámi vuođđoskuvlla stivrra ja vejolaččat ovddasteddjiid Sámi allaskuvlla stivrii.</p>
<p>Gieldadepartemeanta:  - Departemeanta sirddii Sámediggái válddi juolludit doarjaga guovttegielalaš gielddaide ja fylkkagielddaide, ja Sámediggi mearridii ahte Sámi giellaráđđi galggai juolludit ruđaid (Sámi giellaráđđi heaittihuvvui 2005:s ja Sámedikki doarjjastivra juolluda dál ruđaid). Sámediggi oažžu juolludusreivves válddi ráhkadit njuolggadusaid doarjaga juolludeapmái (16,65 milj. kruvnno). - Sámediggi fápmuduvvui mearridit njuolggadusaid sámi organisašuvnnaid ja sámi duoji doarjjajuolludeapmái. Dábálaš váidinvuogi rievdadusevttohusat galget ovddiduvvot Gonagassii.</p>
<p>Kulturdepartemeanta sirdá čuovvovaš ortnegiid Sámediggái: - Norgga kulturráđi oasi sámi kultuvrii (ásahii Sámi kulturfoandda 1994 stáhtabušeahtas) - Doarjja sámi lágádusdoibmii - Doarjja sámi dáiddárorganisašuvnnaide - Doarjja Sámi dáiddaguovddážii Kárášjogas - Doarjja Sámi kulturguovddážii Arbordes  Dása juolluduvvui oktiibuot 8 milj. kruvnno. Sámediggi ”hálddaša juolludusa kulturulbmiliidda iežas árvvoštusa mielde” (reive 25.1.1993). Juolludusreivves celkojuvvo ahte jus váidda ii ovddiduvvo Kulturdepartementii de eaktuda departemeanta ahte Sámediggi ráhkada evttohusa sierranjuolggadusaide. Sámediggi ásahii Sám</p>
<p>Dasto sirdojuvvui Sámediggái váldi nammadit stivrra Sámi sierrabibliotehkii ja sámeradio prográmmaráđđái.</p>
<p>Birasgáhttendepartemeanta sirddii  sámi kulturmuitosuodjalusa ovddasvástádusa Sámi kulturmuitoráđđái. Ráđi nammadii Sámediggi ja hálddahuslaš ruđaid hálddaša Sámediggi. Sámi kulturmuitoráđđi ásahuvvui 1.9.1994:s ja das lei sierra fágahálddahus. Fápmudanmearrádusas (borgemánu 31.b. 1994) celkojuvvo ahte Sámi kulturmuitoráđis lea kulturmuitolága mielde seamma váldi ja doaimmat sámi kulturmuitosuodjalusas go fylkkagielddain lea kulturmuitosuodjalusas muđui. Riikaantikváras lea bajemus fágalaš ovddasvástádus ja fágalaš bagadanváldi, ja lea maiddái váidinásahus. Dat mearkkaša ahte Sámi kulturmuitoráđi politihkalaččat válljejuvvon lahtuin lea politihkalaš ovddasvástádus Sámedikki guovdu muhto leat fágalaččat Riikaantikvára vuollásaččat.</p>
<p>Kulturdepartemeanta/Gieldadepartemeanta:  - Sámi kulturfoanda ásahuvvo 1994`stáhtabušeahtas (vrd. St.prp. nr. 1 (1993-1994)).  . Stuoradiggi guorrasa dasa ahte Sámediggi mearrida dárkilet njuolggadusaid foandda ruhtageavaheami hárrái. Sámediggi mearrida ahte Sámi kulturráđđi lea foandda stivra (2005 rájes Sámedikki doarjjastivra). - 700 000 kruvnno sirdojuvvo Árran julevsámi guovddáža doibmii Divttasvuonas.</p>
<p>Eanandoallodepartemeanta:</p>
<p>Čuovvovaš váldi addojuvvo boazodoallolága olis (fápmuiboahtán suoidnemánu 1.b. 1996:s):</p>
<p>§ 6. <em type="italic">Boazodoallostivra.</em> Sámediggi nammada 3 lahtu (oktan várrelahtuiguin).  </p>
<p>§ 7. <em type="italic">Guovllustivra.</em>   Juohke boazodoalloguovllus galgá leat guovllustivra mas leat 5 dahje 7 lahtu peršovnnalaš várrelahtuiguin. Fylkkadiggi nammada 3 dahje 4 lahtu (várrelahtuiguin), ja Sámediggi nammada 2 dahje 3 lahtu (várrelahtuiguin). </p>
<p>Girko-, oahpahus- ja dutkandepartemeanta: <em type="italic">Oahpahuslága § 6-4</em> addá Sámediggái láhkaásahusválddi ja doaimmaid vuođđoskuvlla ja joatkkaoahpahusa sisdoalu hárrái. Sámediggi addá láhkaásahusaid departemeantta mearri rámmaid siskkobealde, dahje ráhkada ovttasráđiid departemeanttain láhkaásahusevttohusaid. </p>
<p>Gielda- ja guovlodepartemeanta: Sirddii Sámediggái politihkalaš joavkodoarjaga hálddašeami (0,45 milj. kruvnno). Ortnega ásahii GGD 1996:s. Departemeanta bidjá dihto čujuhusaid ruhtajuolludeapmái.</p>
<p>Birasgáhttendepartemeanta: Riikaantikvára bušehttii ásahuvvo doarjjaortnet sámi kulturmuitosuodjalusa konkrehta suodjalandoaimmaide. Sámi kulturmuitoráđđi hálddaša doarjaga. 1998:s juolluduvvo 0,5 milj. kruvnno ulbmilii (kap. 1429, poasta 72.7) Doarjja sámi kulturmuittuide – eahpesihkar goas dát doarjjaortnet ásahuvvui).</p>
<p>Gielda- ja guovlodepartemeanta: Jahkásaš juolludus biddjo Sámedikki háldui ovtta 50-poastta vuollái, spiehkastuvvo Juolludusnjuolggadusaid § 4:s (dál § 3). Prinsihpalaččat eai galgga biddjot eará čujuhusat dasa movt juolludus galgá juhkkojuvvot go dat váldovuoruheamit mat dahkkojit bušeahttaproseassas.</p>
<p>Girko-, oahpahus- ja dutkandepartemeanta:  Sámi oahpahusráđi čállingoddi (sullii 25 virggi) sirdojuvvo Sámediggái. Seammás ásahuvvo departemeantta bušeahtas (spiehkasteapmi Juolludusnjuolggadusaid § 3:s) sierra 50-poasta Sámediggái. 2000` juolludus lei 23,5 milj. kruvnno, ja gokčá doaibmagoluid Sámedikki oahpahusossodaga hálddahusas, sámi ohppiid oahpponeavvui ráhkadeami goluid, erenoamáš pedagogalaš oahpponeavvuid, ja rávvagiid ja bagademiid oahpaheddjiide geat barget sámi mánáidgárde-, vuođđoskuvla- ja joatkkaskuvlaohppiiguin. Juolludusreivves oalle dárkilis</p>
<p>čujuhusat Sámedikki doibmii.</p>
<p>Kulturdepartemeanta: Sirdá Sámi sierrabibliotehka hálddašeami Sámediggái (3,6 milj. kruvnno, beali stuorát juolludus ovddit jagi ektui ja bibliotehkii ásahuvvojit oktiibuot njeallje virggi).</p>
<p>Mánáid- ja bearašdepartemeanta: Sirdá sámi mánidgárddi sierra doarjaga hálddašeami Sámediggái</p>
<p>Birasgáhttendepartemeanta: Sámediggi oažžu sámi kulturmuittuid hálddašanovddasvástádusa</p>
<p><em type="italic">kulturmuitolága</em> lága vuođul (ovdal lei váldi fápmuduvvon Sámi kulturmuitoráđđái). Bi</p>
<p>rasgáhttendepartemeanttas ja Riikaantikváras lea bagadanváldi ja rievdadangelbbolašvuohta váidagiid hárrái ja iežas oainnu mielde, vrd. láhkaásahusa fágalaš ovddasvástádusjuohkima birra kulturmuitolága mielde, kap. 3 Fápmudeapmi kulturmuitolága mielde § 12.</p>
<p>Kulturdepartemeanta: Ođđa poasta 320, poasta 53 Sámi kulturulbmilat ásahuvvo. Sámediggi hálddašišgoahtá ja juolludišgoahtá doarjaga   - Sámi festiválaide (0,4 milj. kr) - Sámi dáiddárstipeandda ja stipeandalávdegoddebuhtadusa (1,2 milj. kr) - Čájáhusbuhtadusa sámi dáiddaásahusaide (0,1 milj. kr) - Beaivváš Sámi Teáhterii (10,2 milj. kr) - Báikenammabálvalussii (1 virgi, 0,5 milj. kr)  - Sámi giellanjuolggadusaid čuovvoleapmi. Eahpesihkar maid dat mearkkaša.   - Johtti girjeráđusbálvalus – sámi girjebusset (3,2 milj. kr) - Sámi museat museadoarjaortnegis  - Sámi vuorkádávvirat (2,87 milj. kr) - Sámi arkiiva (0,65 milj. kr) (2005:s sirdojuvvon Riikaantikvárii) Ollislaš juolludus 29,1 milj. kruvnno. Vrd. juolludusreivve masa lea biddjon <span type="quote">”2 milj. kruvnno duohtalassáneapmin namuhuvvon ulbmiliid nannemii ja hálddašeapmái”</span>. Eahpesihkar makkár fápmudusat leat addon ortnegiid njuolggadusaid dohkkeheami hárrái.</p>
<p>Gielda- ja guovlodepartemeanta Sámedikkis lea <em type="italic">sámelága § 1-6</em> nuppi lađđasa mielde váldi mearridit láhkaásahusaid sámi leavgga geavaheapmái (lasihuvvon Cuoŋománu 11.b. 2003 lágas nr. 22). Dakkár njuolggadusat dohkkehuvvojedje Sámedikkis miessemánu 27.b. 2004:s.  </p>
<p>Birasgáhttendepartemeanta: Juolludus Sámediggái addo 50-poastta bokte (kap. 1429, post 50 Doarjja sámi kulturmuitosuodjalus bargui). Seammás duppalastui doarjja 2 milj. kruvdnui.</p>
<p>Kulturdepartemeanta: Sámediggi válddii badjelasás Sámi arkiiva vuođđudusa hálddašeami 2002:s, seammás go olu eará kulturortnegiid hálddašanovddasvástádus sirdojuvvui Sámediggái. Sámediggi bivddii Riikaantikvára 2002:s čielggadit sámi álbmoga arkiivabálvalusaid huksema ja organiserema. Maŋŋel dan čielggadeami ja Sámedikki mearrádusa sirdojuvvui Sámi arkiiva 2005:s organisatoralaččat ja ekonomalaččat Riikaantikvára vuollái. Seammás sirdojuvvui Sámedikkis 0,7 milj. kruvnno Riikaantikvárii. Sámi arkiiva lea Arkiivadoaimmahaga vuollásaš ossodat ja ruhtaduvvo stáhtabušeahta bokte ja Guovdageainnu suohkana doarjaga bokte.  http://www.riksarkivet.no/samisk/om.html.</p>
<p>Máhttodepartemeanta:</p>
<p><em type="italic">Universitehta ja allaskuvlalágas</em> (fápmuiboahtán borgemánu 1.b. 2005), § 9-4 (5), oažžu </p>
<p>Sámediggi válddi nammadit olggobeal stivralahtuid Sámi allaskuvlii.</p>
<p>Birasgáhttendepartemeanta:</p>
<p><em type="italic">Láhkaásahusas láhkaásahusa rievdaeami birra fágalaš ovddasvástádusjuohkima hárrái j.ea. kulturmuitolága mielde </em>(fápmuiboahtán ođđajagimánu 1.b. 2005) oažžu Sámediggi válddi </p>
<p>kulturmuitosuodjalussuorggis (ovdal lei Sámi kulturmuitoráđis dát váldi). Sámediggi lea sámi kulturmuitosuodjalusa suorgeeiseváldi plána- ja huksenáššiin plána- ja huksenlága olis. Lassin</p>
<p>formála mearrádusgelbbolašvuhtii kulturmuitolága bokte, lea Sámedikkis ovddasvástádus áittardit sámi kulturmuitobeliid plána- ja huksenáššiin plána- ja huksenlága olis. Dasto leat Sámedikki doaimmaide njuolggadusat.</p>
<p>Birasgáhttendepartemeanta:</p>
<p><em type="italic">Láhkaásahusas boraspiriid hálddašeami birra </em>(fápmuiboahtán cuoŋománu 1.b. 2005), § 5 </p>
<p>oažžu Sámediggi válddi nammadit lahtuid guovlluid boraspirenammagottiide Hedmárkkus davás.</p>
<p>Justiisadepartemeanta: Finnmárkkuláhka (fápmuiboahtán suoidnemánu 1.b. 2006) addá Sámediggái čuovvovaš válddi (dás jorgaluvvon): - § 4: S�</p>
<p>Máhttodepartemeanta:</p>
<p><em type="italic">Láhkaásahus mánáidgárddiid sisdoalu ja doaimma rámmaplána birra</em>, kap. 5 Ovttasbargu, </p>
<p>čuokkis 5.6. Sámediggi:. ”Sámediggi hálddaša ruđaid mat geavahuvvojit mánáidgárddiid sámi</p>
<p>mánáid doaimmaide ja sáhttá addit bagadeami ja veahki bargiide beroškeahttá das gos riikkas mánáidgárdi lea.”</p>
<p>Bargo- ja searvadahttindepartemeanta</p>
<p><em type="italic">Sámeálbmotfoandda njuolggadusain, </em>dohkkehuvvon čakčamánu 22.b. 2006 gon.res. </p>
<p>čilgejuvvo Sámedikki rolla foandda hálddašeamis, ee. ahte Sámediggi nammada foandda</p>
<p>stivrra ja sáhttá mearridit dárkilet njuolggadusaid ja vuoruhemiid foandda vuoittu hálddašeami dáfus njuolggadusaid vuođul. Maiddái foandda stivrra mearrádusaid váidingeaidnu čilgejuvvo.</p>
<p>Kulturdepartemeanta:</p>
<p><em type="italic">Báikenammalágas </em>(rievdadus fápmuiboahtá borgemánu 1.b. 2006) addo čuovvovaš váldi </p>
<p>Sámediggái (dás jorgaluvvon):  § 10 Váidin: ”Prinsihpalaš váidináššiin sáhttá váidinnammagoddi addit Norgga giellaráđđái, Sámediggái ja departementii vejolašvuođa buktit cealkámuša.” §  11: Sámediggi nammada sámi báikenammakonsuleanttaid.</p>
<p>Ealáhus- ja gávpedepartemeanta</p>
<p><em type="italic">Báktelágas </em>§ 7a. Sierranjuolggadusat roggama birra Finnmárkkus lea Sámediggi okta dain </p>
<p>ásahusain maiddá roggi galgá dieđihit. § 22a:s Sierranjuolggadusat ohcama birra Finnmárkkus lea Sámediggi okta dain ásahusain mii galgá oažžut vejoalšvuođa buktit cealkámuša ohcanlobiid birra. Jus Sámediggi dahje Finnmárkkuopmodat vuođđoeaiggádin hilgu ohcamuša, de galgá departemeanta mearridit ohcamuša.</p>
<p>Kulturdepartemeanta:</p>
<p><em type="italic">Láhkaásahusas kulturbiergasiid olggosdoalvuma ja sisafievrrideami birra </em>(fápmuiboahtán </p>
<p>ođđajagimánu 1.b. 2007), § 7 lea Sámediggi nammaduvvon váidinásahussan sámi kulturmuittuid áššiin.</p>
</body></document>