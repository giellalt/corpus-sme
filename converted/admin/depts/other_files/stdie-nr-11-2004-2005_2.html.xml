<document xml:lang="sme" id="no_id">
  <header>
    <title>St.die nr. 11 (2004-2005)</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2004</year>
    <place>http://www.regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-.html?id=461192</place>
    <publChannel>
      <publication>
        <publisher>Arbeids- og inkluderingsdepartementet</publisher>
      </publication>
    </publChannel>
    <wordcount>182</wordcount>
    <conversion_status type="standard"/>
    <availability>
      <free/>
    </availability>
    <multilingual>
      <language xml:lang="nob"/>
    </multilingual>
    <origFileName>1.html</origFileName>
    <parallel_text xml:lang="nob" location="2_id_405801.html"/>
    <metadata>
      <uncomplete/>
    </metadata>
    <version>XSLtemplate  1.16 ; file-specific xsl  $Revision: 1.7 $; common.xsl  $Revision: 154948 $; </version>
  </header>
  <body>
    <p>2 Sámedikki ja guovddáš... - regjeringen.no</p>
    <p/>
    <p/>
    <p/>
    <p>St.dieđ. nr. 11 (2004-2005)</p>
    <p type="title">Sámedikki 2003’ doaibma</p>
    <p type="title">2 Sámedikki ja guovddáš eiseváldiid&#13;  ovttasbargu</p>
    <p>ILO-konvenšuvnna nr. 169’ eamiálbmogiid ja čearddalaš álbmogiid hárrái iešmearrideaddji riikkain (1989) 6. artihkkal nanne sápmelaččaid rievtti beassat ráđđádallat dalle go meannuduvvojit áššit mat njuolga gusket sidjiide. Dál lea eiseváldiin ja Sámedikkis sihke politihkalaš ja hálddahuslaš čoahkkin- ja guorahallanvuogádat daid áššid oktavuođas main lea mearkkašupmi sápmelaččaide. </p>
    <p>Ráđđehus dáhttu eiseváldiid ja Sámedikki ovttasbargovuogi ovddiduvvot ain buorebun, ja ain dohkálaččat fuolahit álbmotrievttálaš geatnegasvuođa ráđđádallat sápmelaččaiguin, mii lea eamiálbmot. Lea maiddái deaŧalaš ahte eiseváldit ja Sámediggi ovttasráđiid gávnnahit buriid ja ulbmillaš prosedyraid daid áššiid meannudettiin mat váikkuhit sámi beroštumiide.</p>
    <p>Lea ásahuvvon bargojoavku mas Sámedikki ja Gielda- ja guovlodepartemeantta hálddahuslaš dási ovddasteaddjit leat fárus. Bargojoavku galgá ráhkadit oktasaš čállosa mas eamiálbmogiid vuoigatvuohta ráđđádallat čilgejuvvo, ja evttohit movt geavatlaččat sáhttá ráđđádallamiid čađahit. Čálus galgá adnot politihkalaš dási ságastallamiid vuođđun. Njuolggadusat šaddet departemeanttaid ja daid vuollásaš etáhtaid njuolggadussan.</p>
    <p>Gielda- ja guovlodepartemeanta ja Sámediggi leat maiddái ovttaoaivilis dárkileappot geahčadit Sámedikki bušeahttaráhkadeami prosedyraid.</p>
    <p xml:lang="nob">1</p>
    <p>Geahča maiddái st. dieđ. nr. 10 (2003–2004) kap. 2.</p>
    <p xml:lang="nob">2</p>
    <p>Geahča st. dieđ. nr. 10 (2003–2004) kap. 2.1.</p>
  </body>
</document>
