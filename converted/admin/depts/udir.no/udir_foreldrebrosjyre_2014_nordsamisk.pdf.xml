<document xml:lang="sme" id="no_id"><header><title/><genre code="admin"/><author><unknown/></author><wordcount>309</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/PageFiles/82438/UDIR_Foreldrebrosjyre_2014_NORDSAMISK.pdf</origFileName><parallel_text xml:lang="sma" location="udir_foreldrebrosjyre_2014_sorsamisk.pdf"/><parallel_text xml:lang="smj" location="udir_foreldrebrosjyre_2014_lulesamisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="bold">Dán giđa kártengeahččalemiid birra </em>2014 giđa galget 1., 2. ja 3. cehkiid oahppit čađahit kártengeahččalemiid lohkamis ja rehkenastimis. </p>
<p>Kártengeahččalemiid galget skuvla ja oahpaheaddjit geavahit gávnnahit geat dárbbašit lasi čuovvoleami álgooahpahusas. Eanaš oahppit máhttet buot hárjehusaid, ja máŋgasiid mielas ges lea geahččaleapmi álki. Geahččaleamit eai muital olus ohppiid birra geain leat buorit gálggat.</p>
<p>Rehkenastinbihtáid ovdamearkkat sáhttet leat lohkat, sirret loguid sturrodagaid mielde, loahpahit lohkogurgadasaid ja rehkenastit plussain ja minusain. Lohkamis sáhttá leat sáhka ovdamearkka dihtii bustávaid čállimis, sániid lohkamis ja cealkagiid lohkamis.</p>
<p>Lohkama ja rehkenastima geahččaleamit eai leat geahččaleamit dárogielfágas eaige matematihkkafágas, muhto vuođđogálggain fágaid rastá.</p>
<p type="listitem">Oahppoplánain leat vuođđogálggat definerejuvvon ná:</p>
<p type="listitem">njálmmálaš gálggat</p>
<p type="listitem">máhttit lohkat</p>
<p type="listitem">máhttit čállit</p>
<p type="listitem">máhttit rehkenastit</p>
<p type="listitem">digitála gálggat</p>
<p><em type="bold">Buot oahppit galget čađahit </em></p>
<p>Buot oahppit galget čađahit geatnegahtton kártengeahččalemiid. Oahppit, geat leat eret geahččalanbeaivvi, galget čađahit geahččaleami maŋŋelis.</p>
<p>Kártengeahččalemiide leat sierra luvvennjuolggadusat. Vaikko oahppi deavddášii luvvema eavttuid, de sáhttá oahppi ieš dahje su váhnemat dattetge mearridit ahte oahppi galgá čađahit geahččaleami.</p>
<p><em type="bold">Geatnegahtton kártengeahččaleamit </em></p>
<p type="listitem">Leat geatnegahtton kártengeahččaleamit:</p>
<p type="listitem">Lohkamis 1., 2. ja 3. cehkiin</p>
<p type="listitem">Rehkenastimis 2. ceahkis</p>
<p><em type="bold">Eaktodáhtolaš kártengeahččaleamit </em></p>
<p>Geatnegahtton kártengeahččalemiid lassin fállá Oahpahusdirektoráhtta eaktodáhtolaš kártengeahččalemiid.</p>
<p>Jus skuvla dahje skuvlaeaiggát mearridit čađahit eaktodáhtolaš kártenge ahččalemiid, de fertejit buot oahppit mearriduvvon ceahkis váldit geahččaleami.</p>
<p type="listitem">Fállojuvvojit eaktodáhtolaš kártengeahččaleamit:</p>
<p type="listitem">Rehkenastimis 1. ja 3. cehkiin</p>
<p><em type="bold">Bohtosat ja čuovvoleapmi </em></p>
<p>Kártengeahččalemiid bohtosiid ii galgga rapporteret Oahpahusdirektoráhttii ii ge geavahit buohtastahttit skuvllaid, gielddaid dahje fylkkaid.</p>
<p>Bohtosiid galgá vuosttažettiin geavahit siskkáldasat skuvllas láhčin dihtii oahpahusa nu, ahte oahppit, geat dárbbašit dan, ožžot lassi bagadallama ja doarjaga. Oahpaheddjiide leat ráhkaduvvon bagadallanmateriálat mat čilgehit mo geahččalemiid bohtosiid sáhttá čuovvolit.</p>
<p>Jus čađaheami bohtosat čájehit ahte oahppis lea dárbu lassi čuovvoleapmái, de galgá váhnemiidda dieđihit geahččalanbohtosiid birra ja muitalit makkár doaibmabijuid áigot álggahit.</p>
<p>Váhnemat sáhttet váldit oktavuođa skuvllain jus ležžet gažaldagat.</p>
<p xml:lang="deu"><em type="bold">Eanet dieđut </em></p>
<p>Eanet dieđut kártengeahččalemiid birra leat dáppe: http://www.udir.no/Vurdering/</p>
<p xml:lang="nno">Kartlegginggs/</p>
<p>Máhttoloktema oahppoplánabuvttus lea dáppe: http://www.udir.no/Lareplaner/</p>
<p xml:lang="nob">Kunnskapsloftet/</p>
<p><em type="bold">Diehtu 2014 giđa kártengeahččalemiid birra </em></p>
<p><em type="bold">Váhnemiidda geain leat mánát 1., 2. ja 3. cehkiin </em></p>
<p><em type="bold">Davvisámegillii </em></p>
</body></document>
