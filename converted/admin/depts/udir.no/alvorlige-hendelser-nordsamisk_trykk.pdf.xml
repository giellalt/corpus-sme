<document xml:lang="sme" id="no_id"><header><title/><genre code="admin"/><author><unknown/></author><wordcount>1411</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/upload/laringsmiljo/beredskap/alvorlige-hendelser-nordsamisk_trykk.pdf</origFileName><parallel_text xml:lang="nno" location="nyn-alvorlege-hendingar_2.korr.pdf"/><parallel_text xml:lang="nob" location="udir_veileder-alvorlige-skolehend_web.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Mánáidgárddiid ja oahppoásahusaid gearggusvuođaplánema bagadus </em></p>
<p>Bagadus lea váldobagadus, ja das leat liŋkkat málaide, muitolisttuide, rávvagiidda ja eará dieđuide main leat praktihkalaš rávvagat gearggusvuođabargui. Dat maid bagada beaktilis eastadanbarggu.</p>
<p><em type="bold">Ulbmil </em></p>
<p>Dán bagadusa ulbmilin lea nannet máhtu ja dihtomielalašvuođa buriid ja ođasmahtton gearggusvuođaplánaid mearkkašumi ektui ja láhčit nana gearggusvuođa. Dát galgá leat veahkkeneavvun gielddaide, mánáidgárddiide, skuvllaide, fágaskuvllaide ja alit oahppoásahusaide geat fertejit buoridit iežaset gearggusvuođa plánaid ja fuolahit ahte plánat sisttisdollet duođalaš dáhpáhusaid. Bagadusas definerejuvvo duođalaš dáhpáhus dáhtul dáhpáhussan mas geavaha dahje áitá geavahit vearjju(id) dahje eará veahkaválddálašvuođa. Duođalaš dáhpáhusat leat iešguđetláganat mánáidgárddiin ja oahpahusásahusain, ja ásahusat fertejit ieža kártet iežaset riskadiliid. Bagadus galgá maiddái nannet rolla ja ovddasvástádusáddejumi duođalaš dáhpáhusaid eastadeamis.</p>
<p><em type="bold">Ulbmiljoavkkut: </em></p>
<p type="listitem">Barggu ulbmiljoavku leat almmolaš ja priváhta mánáidgárddiid,  skuvllaid, fágaskuvllaid ja alit oahppoásahusaid buot jođiheaddjit.</p>
<p type="listitem">Gielddas lea váldoovddasvástádus báikkálaš gearggusvuođabarggus.</p>
<p type="listitem">Fylkkagielddat ja politiijat.</p>
<p xml:lang="est"><em type="bold">Eastadeapmi </em></p>
<p><em type="bold">Eastadeapmi leat doaibmabijut geahpedit riskka sávakeahtes dáhpáhusaid geavvamis, ja doaibmabijut mat geahpedit sávakeahtes dáhpáhusaid váikkuhusaid. </em></p>
<p type="listitem">Mánáidgárddiin ja oahpahusásahusain leat jo olu gáibádusat mat  čujuhit ovddasvástádussii mii sektoris lea eastadit sávakeahtes  dáhpáhusaid ja sihkkarastit dan ahte buohkat leat oadjebasat.  Láhkaásahus birasguvllot dearvvašvuođasuodjalusa birra máinnaša  ee. <span type="quote">«sihkkarvuođa ja dearvvašvuođalaš gearggusvuođa»</span>:</p>
<p type="listitem">Ásahus galgá plánejuvvot ja jođihuvvot nu, ahte eastada vahágiid ja lihkohisvuođaid.</p>
<p type="listitem">Ásahusas galget leat rutiinnat ja rusttegat dustet lihkohisvuođaid ja váralaš dilálašvuođaid.</p>
<p type="listitem">Buohkat, dása gullet mánát ja oahppit, galget diehtit rutiinnaid ja sihkkarvuođarusttegiid birra.</p>
<p>Politiijaid bargu lea eastadit rihkolašvuođa ja dáistalit dan vuostá ja várjalit olbmuid, opmodaga ja buot lobálaš doaimmaid. Vearjogeavahanáitagat dahje vearjogeavaheapmi mánáidgárddi dahje oahpahusásahusa mánáid, nuoraid ja bargiid vuostá lea duođalaš rihkolašvuohta, ja danne lea politiijaid bargu eastadit dákkár rihkolašvuođa ja dáistalit dan vuostá.</p>
<p>Mánát ja nuoratulbmiljoavku vuoruhuvvojit vuosttažin rihkolašvuođa eastadanbarggus. Árra seahkaneapmi áššái lea buotlágan eastadanbarggu deháleamos vuođđoprinsihppa. Lea dehálaš gávdnat buriid čovdosiid mat árra dásis sáhttet bissehit rihkolaš eallima.</p>
<p><em type="bold">Akuhtta eahpádusa, imašlaš áđaid gávdnama dahje áitagiid erenoamášdáhpáhusaid birra nugo skuvlabáhčin ja dáhpáhuvvi veahkaválddálašvuohta, galgá vajot dieđihit politiijaide telefovdnii 112. </em></p>
<p><em type="bold">Báikkálaš politiijaid oažžu ságaide telefonnummaris 02800. </em></p>
<p>Buot mánáidgárddiid, skuvllaid, fágaskuvllaid ja alit oahppoásahusaid jođiheddjiin lea dehálaš rolla plánet ja ovttastahttit barggu eastadit duođalaš dáhpáhusaid. Mánáidgárddiid ja oahpahusásahusaid bagadusain leat rávvagat eastadanbarggus. Dehálaš bealit leat fuolla ja áicilvuohta olbmuid ektui geat beroštit veahkaválddálašvuođas, terrorismmas dahje goddimiin. Geahča liŋkkaid dieđuide eastadeami ja kriisahálddašeami birra neahttasiidduin: www.udir.no ja www. politiet.no</p>
<p>Dárbbašuvvojit iešguđetlágan doaibmabijut hálddašit áitagiid ja veahkaválddálašvuođa dan mielde man duođalaččat dat leat. Lea dehálaš ahte buot áitagat, sihke eahpečielga ja ságat daid birra, váldojit duođalažžan árrat. Doaibmabijuin ii galgga vuhttot panihkka, muhto ásahus ferte jođánit váldit oktavuođa politiijaiguin, geain lea máhttu, ja geat leat buoremusat ráhkkanan árvvoštallat áittadili.</p>
<p><em type="bold">Gearggusvuohta </em></p>
<p><em type="bold">Gearggusvuođaplánen mearkkaša leat ráhkkanan kritihkalaš dilálašvuođaide ja ovddidit oadjebas birrasa. Gearggusvuođa bargu galgá áimmahuššat sihke eastadeami, gáržžideami ja hálddašeami. </em></p>
<p>Gielddain lea vuođđoovddasvástádus áimmahuššat álbmoga sihkkarvuođa ja dorvvolašvuođa. Gielddat leat báikkálaš vuođđu nationála gearggusvuođas ja leat danne dehálaš geađgejuolggit norgga gearggusvuođabarggus, ja sis lea erenoamáš rolla sihke eastadanbarggus ja gearggusvuođa ja kriisahálddašeamis. Gielddat leat geatnegahtton – ovttas mánáidgárddiiguin, skuvllaiguin, fágaskuvllaiguin ja alit oahppoásahusaiguin ja eará áigeguovdilis ásahusaiguin – árvvoštallat riskka ja fuolahit buori gearggusvuođa. Gielda ferte leat ráhkkanan dáhpáhusaide ja geahpedit riskka juoidá dáhpáhuvvamis. Gielddas fertejit leat plánat ja hárjehallamat hálddašit kritihkalaš dilálašvuođaid.</p>
<p>Mearrádusat gielddalaš gearggusvuođageatnegasvuođa birra láhčet dasa, ahte gielda galgá geahččat gearggusvuođabarggu oktilažžan ja plánet dan vuođul. Dát ii buhtte, muhto dievasmahttá gearggus vuođageatnegasvuođaid mat čuvvot eará sektornjuolggadusaid ásahusain mat leat gielddas.</p>
<p>Dehálaš doaibma gielddalaš gearggusvuođageatnegasvuođas lea čađahit ollislaš riska ja hearkivuođaanalysaid (ROS).</p>
<p><em type="bold">Duođalaš dáhpáhus, ovdamearkka dihtii skuvlabáhčin, buollin, pántafáŋgadilálašvuohta dahje sullasaš, lea dakkár dáhpáhus mii berre leat mielde ollislaš ROS-analysas. Dákkár dáhpáhusat sáhttet dagahit stuorra ja duođalaš váikkuhusaid gildii ja álbmogii, ja lea dehálaš leat ovdagihtii ráhkkanan doaibmabijuide vai sáhttá hálddašit dákkár dáhpáhusaid. </em></p>
<p>Siviilasuodjalanlága vuođul geatnegahttojit gielddat kártet makkár sávakeahtes dáhpáhusat sáhttet geavvat, árvvoštallat daid dáhpáhuvvama jáhkehahttivuođa, ja mo dát sáhttá váikkuhit gildii ja ássiide. Gielda galgá danne fuolahit ahte ROSanalysat, gearggus  vuođa plánat ja hárjehallamat fátmmastit mánáidgárddiid ja buot oahppoásahusaid mat leat gielddas.</p>
<p><em type="bold">Gearggusvuođaplánaid vuođđun galget plánemis leat njeallje vuođđoprinsihpa: Ovddasvástádusprinsihppa: Sus, geas dábálaš dilis lea ovddasvástádus, galgá maiddái leat dát ovddasvástádus vejolaš erenoamášdáhpáhusain. Seammaláganprinsihppa: Organisašuvdna, guhte galgá hálddašit kriissa, sulastahttá eanemusat beaivválaš organisašuvnna. Lagašvuođaprinsihppa: Kriissaid galgá hálddašit vuolimus vejolaš dásis. Ovttasdoaibmanprinsihppa: Gearggusvuođaplánat galget ráhkaduvvot ovttas buot relevánta etáhtaiguin gielddas ja báikkálaš politiijaiguin. </em></p>
<p xml:lang="smj"><em type="bold">Ovddasvástádusjuohkin </em></p>
<p type="listitem">Doaibmajođiheaddji (jođiheaddji/rektora/direktevra) berre:</p>
<p type="listitem">fuolahit ahte buot bargit leat dihtomielalaččat sihkkarvuođa ektui, dovdet riskadilálašvuođaid ja leat ožžon oahpu siskkáldas  sihkkarvuođaprosedyrain.</p>
<p type="listitem">fuolahit ahte ásahusas leat gelbbolaš bargit geat áimmahuššet, čuovvolit ja dieđihit fuolastuvvamiin.</p>
<p type="listitem">ásahit ovttasbargorutiinnaid fágabirrasiid ja etáhtaid rastá eastadandoaibmabijuid várás.</p>
<p type="listitem">kártet iežas riskadilálašvuođaid (fysalaš ja psykososiála beliid) gos bargit, mánát, oahppit ja studeanttat sáhttet geavvat  váralašvuođaid sisa.</p>
<p type="listitem">geahčadit ja analyseret kártema gávdnosiid ja árvvoštallat sihkkarvuođadoaibmabijuid.</p>
<p type="listitem">ráhkadit gearggusvuođaplánaid ovttas gielddain ja heahteetáhtain, mat válddahit mo jođihangoddi ja bargit galget  hálddašit iešguđet dilálašvuođaid.</p>
<p type="listitem">jeavddalaččat hárjehallat (omd. <span type="quote">“bargobeavdehárjehallamiid”</span>) gearggusvuođaplánaid iežas doaimma bargiiguin. Plánaid berre  geahčadit ja ođasmahttit jahkásaččat dahje dárbbu mielde.</p>
<p type="listitem">fuolahit ahte leat hárjehallon rutiinnat duođalaš dáhpáhusaid oktavuođas.</p>
<p type="listitem">fuolahit ahte lea ráhkaduvvon plána kriisagulahallamii oapmahaččaiguin, bargiiguin ja mediain.</p>
<p type="listitem">Gielddas:</p>
<p type="listitem">galgá leat váldoovddasvástádus gieldda gearggusvuođabarggus.</p>
<p type="listitem">Dát guoská buot ásahusaide, buot dásiin, beroškeahttá  eaiggátvuođadilis.</p>
<p type="listitem">galget veahkehit mánáidgárddiid ja oahppoásahusaid gearggusvuođabarggus.</p>
<p type="listitem">galget ovttastahttit ja doallat oktasaš hárjehallamiid siskkáldasat gielddas ja heahteetáhtaid ektui.</p>
<p type="listitem">galget ovttasbargat báikkálaš politiijaiguin nannet ovttaskas mánáidgárddi, skuvlla ja oahppoásahusa gearggusvuođa ja  sihkkarvuođa. Gielda galgá dárbbu mielde jearrat veahki ja  rávvagiid báikkálaš politiijain.</p>
<p type="listitem">galgá leat fágagealbu ja rutiinnat áimmahuššat olbmuid geat dárbbašit veahki ja čuovvoleami.</p>
<p type="listitem">galgá leat kriisajoavku mii doaibmagoahtá duođalaš dáhpáhusaid oktavuođas.</p>
<p type="listitem">galgá leat plána kriisagulahallamii álbmogiin, mediain ja iežas bargiiguin.</p>
<p type="listitem">Heahteetáhtat   Politiijat/politiijain</p>
<p type="listitem">vástidit jođánit ja váldet ovddasvástádusa hálddašit áitagiid ja  dáhpáhusaid.</p>
<p type="listitem">várjalit ja sihkkarastet olbmuid ja opmodaga.</p>
<p type="listitem">dutket áitagiid ja dáhpáhusaid.</p>
<p type="listitem">veahkehit ovttaskas ásahusa rávvagiiguin ja evttohusaiguin mo akuhtta dilálašvuođaid gearggusvuođaplánat galget hábmejuvvot dieđiheami,  evakuerema jna. hárrái.</p>
<p type="listitem">addet rávvagiid mo eastadit rihkolašvuođa ja mo eastadit duođalaš, sávakeahtes dáhpáhusaid.</p>
<p type="listitem">leat eastadanprográmma duođalaš dáhpáhusaid birra mat leat heivehuvvon mánáidgárddiide ja oahpahusásahusaide.</p>
<p type="listitem">Buollinetáhta</p>
<p type="listitem">vástidit jođánit dáhpáhusaid oktavuođas.</p>
<p type="listitem">dovdet gieldda mánáidgárddiid ja oahppoásahusaid, dovdet visttiid ja gos dat leat.</p>
<p type="listitem">rávvejit ja leat olámuttus hárjehallamiid oktavuođas.</p>
<p type="listitem">Báikkálaš dearvvašvuođaeiseválddit</p>
<p type="listitem">vástidit jođánit dáhpáhusaide.</p>
<p type="listitem">leat oassin gieldda doarjja ja gearggusvuođajoavkkus.</p>
<p type="listitem">leat gelbbolaš bargit, ja sis galget leat rutiinnat hálddašit hearkkes olbmuid.</p>
<p type="listitem">leat mielde gieldda gearggusvuođaplánemis ja barggus eastadit sávakeahtes dáhpáhusaid.</p>
<p><em type="bold">Gearggusvuođabarggu čuovvoleapmi </em></p>
<p>Justiisa ja gearggusvuođadepartemeanta ja Máhttodepartemeanta leat gohččon Politiijadirektoráhta ja Oahpahusdirektoráhta ráhkadit dán bagadusa. Ulbmilin lea nannet barggu eastadit duođalaš dáhpáhusaid riikka mánáidgárddiin, skuvllain, fágaskuvllain ja alit oahppoásahusain. Dasto lea ulbmilin láhčit dili nu, ahte ráhkaduvvojit buorit gearggusvuođa ovttasbargorutiinnat ásahusaid, gielddaid ja báikkálaš politiijaid gaskkas duođalaš dáhpáhusaid ja eastadandoaimmaid várás.</p>
<p>Politiijadirektoráhtta ja Oahpahusdirektoráhtta jođihit barggu implementeret ulbmiliid. Politiijadirektoráhtta čuovvola politiijaguovlluin ja lea gohččon sin čađahit barggu báikkálaččat, ja dat galgá nannejuvvot báikkálaš politiijaráđiin mas leat báikkálaš politiijahoavda ja sátnejođiheaddji/ráđđealmmái. Galgá čađahuvvot sierra eastadanprográmma, ja politiijat galget veahkehit rávvagiiguin ja bagademiiguin oppalaš gearggusvuođabarggus.</p>
<p>Oahpahusdirektoráhtta čuovvola oahpahussektora ja ođasmahttá ja ovdánahttá bagadusa ruovttusiidduin.</p>
<p type="listitem">Gearggusvuođaplána sisdoalu ovdamearka</p>
<p type="listitem">Válddahit áigeguovdilis dáhpáhusaid main plána galgá geavahit.</p>
<p type="listitem">Ollislaš govva gearggusvuođajođiheamis mas leat kriisahálddašeami, kriisa ja gulahallanbargiid ja dáid  koordinerema ovddasvástádus ja rollačielggadeamit</p>
<p type="listitem">Válddahit kriisabargojoavkku ásaheami, vejolaš gearggusvuođabáikki ásaheami, molssaevttolaš  gearggusvuođabáikkiid ja ásaheami dásiid.</p>
<p type="listitem">Dieđihanlistu gearggusvuođajoavkku ja eará dehálaš oassálastiid telefonnummariiguin</p>
<p type="listitem">Kriisajođihangotti ja ovttaskas miellahtuid bargguid válddahus</p>
<p type="listitem">Doarjjadoaimmaid válddahallan, nugo HR/bargit, IKT, sihkkarvuohta, dikšun, ekonomiija.</p>
<p type="listitem">Válddahit diehtojuohkin ja mediahálddašeami rutiinnaid ja rutiinnaid hálddašit čuozáhallan olbmuide.</p>
<p><em type="bold">Plána ferte heivehuvvot doibmii, dan berre hárjehallat jahkásaččat ja dan berre ođasmahttit jotkkolaččat. Sáhttet leat ollesskáláhárjehallamat, bargobeavdehárjehallamat, hárjehallamat kriisabargiide ja hárjehallamat eará bargiide. </em></p>
<p><em type="bold">Gearggusvuođaplána mildosat </em></p>
<p>Doaibmabidjokoarttat, muitolisttut, instruvssat: Dát lea smávit gearggusvuođaplánaid čoakkáldat mat válddahit mo ásahus galgá hálddašit iešguđet ovttaskasdiliid. Ávžžuhuvvo ahte ásahus válddaha njuolggohálddašeami, doaibmabijuid čuovvovaš beivviide ja doaibmabijuid guhkesáigge čuovvoleami.</p>
<p>Geahča eanet dieđuid gearggusvuođaplánaid birra dáppe: <em type="italic">www.udir.no </em></p>
<p type="listitem">Relevánta dokumeanttat:</p>
<p type="listitem">Oahpahusdirektoráhta gearggusvuođa ja kriisahálddašeami mildosat:  www.udir.no/beredskap</p>
<p type="listitem">Servodatsihkkarvuođa ja gearggusvuođa direktoráhta válddahusat ROSanalysain ja gearggusvuođavuogádagain:   www.dsb.no</p>
<p type="listitem">Rihkolašvuođaeastadanráđđi addá rávvagiid rihkolašvuođaeastadeami birra:   www.krad.no</p>
<p type="listitem" xml:lang="nno">Justiisa ja gearggusvuođadepartemeantta "Instruks for departementenes arbeid med samfunnssikkerhet og beredskap,  Justis og beredskapsdepartementets samordningsrolle,  tilsynsfunksjon og sentral krisehåndtering" http://www.lovdata. no/cgi-wift/ldles?ltdoc=/for/ff-20120615-0535.html</p>
<p type="listitem" xml:lang="smj">Máhttodepartemeantta <span type="quote" xml:lang="nno">"Styringsdokument for arbeidet med samfunnssikkerhet og beredskap i kunnskapssektoren"</span> http:// www.regjeringen.no/upload/KD/Vedlegg/StyringsdokumentHele.pdf</p>
<p type="listitem">Dearvvašvuođadirektoráhta bagadus láhkaásahussii birasguvllot dearvvašvuođasuodjalusa birra mánáidgárddiin ja skuvllain:  http://www.helsedirektoratet.no/publikasjoner/veileder-til-forskriftom-miljorettet-helsevern-i-barnehager-og-skoler-mv/Sider/default. aspx</p>
<p><em type="bold">Láhkačujuhusat </em></p>
<p type="listitem">Politiijaláhka</p>
<p type="listitem">§ 1 nubbi lađas. Politiijaid geatnegasvuođat:  www.lovdata.no/all/hl-19950804-053.html#1</p>
<p type="listitem">§ 2 nubbi čuokkis. Eastadeami birra:   www.lovdata.no/all/hl-19950804-053.html#2</p>
<p type="listitem">§ 2 viđát čuokkis. Veahkehit eará almmolaš eiseválddiid.</p>
<p type="listitem">§ 2 guđát čuokkis. Eastadeaddji, gieđahalli ja veahkeheaddji doaibma.</p>
<p type="listitem">Gielddalaš gearggusvuođageatnegasvuođa, siviila várjalandoaimmaid  ja Siviilasuodjalusa láhka</p>
<p type="listitem" xml:lang="smj">§ 1 Ulbmil:   http://www.lovdata.no/all/hl-20100625-045.html#1</p>
<p type="listitem">§ 14 Gielddalaš gearggusvuođageatnegasvuođa birra:   http://www.lovdata.no/all/hl-20100625-045.html#14</p>
<p type="listitem">§ 15 Gielddalaš gearggusvuođageatnegasvuođa birra:   http://www.lovdata.no/all/hl20100625045.html#15</p>
<p type="listitem">Gielddalaš gearggusvuođageatnegasvuođa láhkaásahus   Plánema ja huksenáššemeannudeami láhka (plána- ja huksenláhka)</p>
<p type="listitem">§ 31 Plánema barggut ja vuhtiiváldimat lága mielde. Geahča a), f) ja h): http://www.lovdata.no/all/tl-20080627-071-006.html#3-1</p>
<p type="listitem">Vuođđoskuvlla- ja joatkkaskuvlaoahpahusláhka (oahpahusláhka)</p>
<p type="listitem">§ 9a4 Systemáhtalaš bargu ovddidit ohppiid dearvvašvuođa, birrasa ja oadjebasvuođa (siskkáldas dárkkisteapmi):   http://www.lovdata.no/all/hl-19980717-061.html#9a-4</p>
<p type="listitem">Mánáidgárdeláhka</p>
<p type="listitem">§ 7 Mánáidgárdeeaiggáda ovddasvástádus   Álbmotdearvvašvuođaláhka</p>
<p type="listitem">3. kapihtal Birasguvllot dearvvašvuođasuodjalus</p>
<p type="listitem">Láhkaásahus birasguvllot dearvvašvuođasuodjalusa birra   mánáidgárddiin ja skuvllain</p>
<p type="listitem">§ 4 Ovddasvástádus. Siskkáldas dárkkisteapmi</p>
<p type="listitem">§ 14 Sihkkarvuohta ja biraslaš gearggusvuohta</p>
</body></document>
