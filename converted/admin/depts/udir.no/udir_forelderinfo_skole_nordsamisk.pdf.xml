<document xml:lang="sme" id="no_id"><header><title>Diehtu skuvlamánáid váhnemiidda</title><genre code="admin"/><author><person firstname="" lastname="Udir" sex="unknown" born="" nationality=""/></author><year>2020</year><wordcount>358</wordcount><conversion_status type="standard"/><availability><license type="standard"/></availability><origFileName>https://www.udir.no/contentassets/a7d84e333b6c4391b3e212c1b9af6ef9/udir_forelderinfo_skole_nord-samisk.pdf</origFileName><parallel_text xml:lang="eng" location="udir_forelderinfo_skole_engelsk.pdf"/><parallel_text xml:lang="nno" location="udir_forelderinfo_skole_nynorsk.pdf"/><parallel_text xml:lang="nob" location="udir_forelderinfo_skole_bokmaal.pdf"/><parallel_text xml:lang="sma" location="udir_forelderinfo_skole_sorsamisk.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header>
<body>
<p><em type="bold">Diehtu skuvlamánáid váhnemiidda </em></p>
<p>Ovdal go Norgga skuvllaid giddejedje, de eai lean makkár ge dieđut ahte mánaidgárdde dahje skuvlla 1.-4.lk mánáide livčče njommon virus. Go buohtastahttá mánáid ja rávis olbmuid, de leat unnán mánát geaidda virus lea njoammuduvvon</p>
<p>Norggas ja muđui máilmmis. Dássážii lea čájehuvvon ahte lea leamaš unnán riskka ahte mánát ja nuorat duođalaččat buohccájit koronavirusa geažil. Lea unnánat go eará vuoiŋŋahatvigiid geažil mainna mánát sáhttet buohccát, omd influeansa. <em type="bold">Mánáide lea oadjebas leat skuvllas </em>Skuvllaid rahpagohtet dađistaga, ja eastadan dihtii njoammuma de mii leat bidjan moanat doaibmabijuid. Boahttevaš áigodagas leat mii erenoamáš dárkilat sihkkarastit eastadit njoammudávdda. Lea sorjavaš das ahte buohkat dahket ja čuovvulit ođđa rávvagiid. Skuvllas beroštat erenoamážit das ahte: - gieđaid bassat ja oahpahit ohppiide buriid giehtabassan dábiid - buhtisin doallat skuvllaid - jeavddálaččat bassat veahkkeneavvuid, nugo dihtordulbosa - ohppiiguin leat ollu olgun, maiddái dábálaš skuvlatiimmain ja AÁF:s - oahpahus ja čoagganeamit galget dáhpáhuvvat smávit joavkkuin - doalahit doarvái gaskka ohppiid gaskka </p>
<p>Mii galgat ain áimmahuššat ahte ohppiin galgá leat oadjebas ja buorre skuvlabiras. Buohkat geat skuvllas barget galget gozihit ahte ohppiin lea buorre dilli.</p>
<p><em type="bold">Jos mánná lea illáveaje </em></p>
<p>Jos du mánás orrot leamen dávdamearkkat, vaikke leat ge láivvi, de ii galgga skuvlii vuolgit.</p>
<p>Lea dehálaš ahte orru ruovttus unnimus jándora maŋŋá go dávdamearkkat leat jávkan. Váhnemiin geain vuoiŋŋahagain orro vihki, eai galgga buktit eai ge viežžat mánáid. Jos ruovttuin earáin lea vuoiŋŋahagain dávdamearkkat dahje lea duođaštuvvon kroronuvirusdávda, de ehpet galgga dii ge boahtit skuvlii. </p>
<p>Jos mánná šaddá illáveajuide skuvllas, de mii gulahallat váhnemiiguin. Mánát fertejit ruovttuide vuolgit dahje vižžot skuvllas nu johtilit go vejolaš.</p>
<p><em type="bold">Váhnemat eai berrešii skuvlla siskkobeallai boahtit </em></p>
<p>Mii geahččalat mánáid vuostáiváldit olgun ja eat ge hálit ahte váhnemat čuvvot mánáid skuvlla siskkobeallai dahje gárvodanlanjaide.</p>
<p>Bassat gieđaid lea seamma dehálaš ruovttus go skuvllas ge lea. Basset gieđaid ovdal go skuvlii vuolgibehtet, ja dakkaviđe go ruktui boahtibehtet.</p>
<p>Mii ávžžohat ahte mánát astoáiggis eai leat ovttas eará mánáiguin, ja ahte berrešit olgun stoahkat.</p>
<p><em type="bold">Skuvlasáhttu </em>Jos ohpit johtet skuvlabussiin, de fertejit muitit ahte sis lea doarvái gaskka, sihke busse vuorddedettiin ja ja busses. Seammá gusto jos ohpit skuvlii johtet fearggain dahje eará almmolaš fievrruiguin. Jos lea vejolaš de galgá hilgut skuvlasáhtu ja iige almmolaš fievrruiguin johtit. </p>
</body></document>
