<document xml:lang="sme" id="no_id"><header><title/><genre code="admin"/><author><unknown/></author><wordcount>8458</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/filer/vurdering/kartlegging/veiledning_kp_regning_1trinn_nordsamisk.pdf</origFileName><parallel_text xml:lang="nno" location="150211_rettleiing_1trinn_nn.pdf"/><parallel_text xml:lang="nob" location="150211_veiledning_1trinn_bm.pdf"/><parallel_text xml:lang="sma" location="veiled_kp_regning_1trinn_sorsamisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sisdoallu</p>
<p>Ođas jagi 2014 rájes</p>
<p>Jagi  2014 rájes  čađahuvvijit  ođđa  reviderejuvvon  kártengeahččaleamit  lohkamis  ja rehkenastimis 1.-3.  jahkeceahkkái.  Geahččalemiin  lea  ođđa  hápmi  ja  muhtun bargobihttáhámit  ja  sisdoalut  leat  rievdaduvvon  ovddit  geahččalemiid  ektui.  Ulbmil  ođđa geahččalemiiguin lea earuhit buorebut ohppiid vuolabealde ja bajábealde sierra beroštumi ráji.</p>
<p>Geahččaleamit galget maiddái addit eanet dieđuid ohppiid birra geat rahčet. Dain leat danne ollu álkes bargobihtát eaige mihtit ulbmilolahusa oahppoplánaid ektui ohppiide geat eai raža. Kártengeahččalemiin lea eallináigi 5 jagi ovdalgo reviderejuvvojit, ja seamma geahččaleapmi</p>
<p>čađahuvvo dan dihte vihtta jagi maŋŋalagaid.</p>
<p xml:lang="deu">1. GEAHČČALEAMI BIRRA</p>
<p>Dát bagádus lea čállon dutnje geas leat oahppit geat galget čađahit 1. jahkeceahki kártengeahččaleami rehkanastimis. Ulbmil geahččalemiin lea fuomášit ohppiid geat</p>
<p>dárbbašit liige čuovvoleami vai ožžot buoret vuođu viidásit bargui rehkenastima vuođđo máhtolašvuođain. Bagadusas leat rávvagat ja dieđut dasa maid galggašii bargat ovdal geahččaleami, geahččaleami čađaheamis ja maŋŋil geahččaleami. Bagadusa maŋemus</p>
<p>oassi, mas leat rávvagat maid galgá bargat maŋŋil geahččaleami čađaheami, čilge mo bohtosiid sáhttá geavahit daid ohppiid čuovvoleapmái geat leat sierra beroštumi ráji vuolábealde. Geahččaleami birra sáhtát maiddái lohkat dieđuid Oahpahusdirektoráhta neahttasiidduin<em type="italic"> (www.udir.no)  </em>  </p>
<p>KÁRTENGEAHČČALEMIID BIRRA  Mii lea ulbmil geahččalemiin?</p>
<p>Kártengeahččaleamit galget almmustahttit leat go oahppit geat eai leat oahppan dárbbašlaš máhtolašvuođaid álgooahpahusas. Geahččaleami bohtosat galget veahkehit oahpaheddjiid  ja skuvlajođiheddjiid identifiseret ohppiid geat leat vuolábealde <span type="quote">”sierra beroštumi ráji”</span>ja geat dárbbašit liige čuovvoleami. Geahččalemiid dieđuid ferte geahččat searválagaid eará dieđuiguin mat skuvllas leat ohppiid birra. Jus muhtun oahppi geahččaleami bohtosat čájehit váilevaš doabaipmárdusa ja/ dahje rehkenastinmáhtolašvuođa, de sáhttá leat dárbu eanet kártemii ovdalgo oahppi oažžu liige čuovvoleami.</p>
<p>Maid mihtida geahččaleapmi<em type="italic">? </em> </p>
<p>Kártengeahččaleapmi galgá iskat man muddui oahppi doabaipmárdus ja vuođđomáhtolašvuođat leat dan ektui mii oahppoplánain lea mihttun vuođđo máhtolašvuohtan guhtege fágas. Geahččaleamis leat ollu álkes bargobihtát ja addá danne unnán dieđu ohppiid birra geat máhttet buot dahje measta buot bargobihtáid. Áidna maid sáhttit dadjat ohppiid birra geat leat máhttán ollu dahje visot bargobihtáid lea ahte sis lea doarvái máhtolašvuohta vuođđun viidásit oahpahussii, muhto diehtit unnán man ollu sii rievttimielde máhttet. Dainna lágiin lea kártengeahččalemiin erohus nationála geahččalemiin main leat maiddái váttis bargobihtát ja mat addet dieđuid ohppiin buot máhtolašvuođa dásiin.</p>
<p>Fertejit go buot oahppit čađahit geahččaleami?  1. jahkeceahkkái lea geahččaleapmi eaktodáhtolaš, muhto jus skuvla dahje suohkan mearridit ahte skuvlla oahppit galget čađahit kártengeahččaleami, de galget buot oahppit ceahkis čađahit geahččaleami. Oahppit geat leat buohccit geahččaleami čađahanbeaivvi, dahje leat eret eará sivaid dihte, galget beassat váldit geahččaleami maŋŋil. Eanet dieđut das geat eai dárbbaš váldit geahččaleami leat čađaheami njuolggadusain<em type="italic"> Retningslinjer for gjennomføring. </em>   </p>
<p>Sáhttá go geahččaleami heivehit ohppiide?</p>
<p>Skuvllas lea ovddasvástádus ahte oahppit geat dárbbašit heivehusaid maiddái sáhttet čađahit kártengeahččaleami. Heiveheapmi sáhttá leat earret eará ahte čađahit geahččaleami smávit joavkkuin, dahje čađahit geahččaleami okto, dahje ahte leat bottut. Skuvla ii sáhte ráhkadit sierra ortnegiid mat sáhttet váikkuhit ohppiid bohtosiidda nugo veahkkeneavvuid geavaheamit dahje eanet áigi juohke siiddu čađaheapmái. Skuvlajođiheaddji ferte árvvoštallat ovttaskas oahppi dárbbuid sierra heiveheapmái.</p>
<p>Geas lea ovddasvástádus kártengeahččaleami čađaheapmái?</p>
<p>Skuvlajođiheaddjis  lea  bajimus  ovddasvástádus  láhčit  dili  nu  ahte  oahppit  oassálastet geahččaleami čađaheamis.</p>
<p>Sierra beroštumi rádji</p>
<p>Kártengeahččalemiin lea sierra beroštumi rádji dan váste ahte galgá identifiseret ohppiid geat dárbbašit liige čuovvoleami ovdánahttit lohkodoahpagiid ja rehkenastinmáhtolašvuođaid. Sierra beroštumi rádji mearriduvvo go buohtastahttet bohtosiid ohppiidjoavkkus mat sáhttet leat ovddasteaddjin vuosttaš gearddi go</p>
<p>geahččaleami čađahit. Rádji biddjo nu ahte lea dat poeaŋŋa dahje unnit poeaŋŋa go mii lea riikkadásis 20 proseantta ohppiin geat leat ožžon heajumus bohtosiid.</p>
<p>Sierra beroštumi rádji almmuhuvvo loahpageahčen borgemánu 2015. Gaskaboddosaš sierra beroštumi ráji gávdná dieđihanskovis oasis <em type="italic">Instruksjon for gjennomføring </em></p>
<p><em type="italic">Vurderingsveiledning</em> mii lea almmuhuvvon neahttabáikkis PAS. Gaskaboddosaš ja loahpalaš sierra beroštumi rájis ii dáidde ollu erohus.  </p>
<p>Sierra beroštumi ráji ii ábut atnit áibbas čavga rádjin. Muhtun oahppit geat leat juste bajábealde sierra beroštumi ráji, dárbbašit maiddái liige čuovvoleami. Dasa lassin sáhttá</p>
<p>oahpaheaddji vásihit ahte oahppit ožžot poeaŋŋaid jur vuolábealde dahje sierra beroštumi ráji lahkosis, vaikko ovdalaš áicamat oahppis eai leat čájehan váilevaš máhtolašvuođaid. Danne lea dehálaš geavahit veahkkin eará dieđuid oahppi birra su viidásit čuovvoleamis.</p>
<p>Maid mihtida 1. jahkeceahki kártengeahččaleapmi rehkenastimis?  Kártengeahččaleapmi galgá geavahuvvot kártet rehkenastima vuođđo máhtolašvuohtan, ráddjejuvvon ohppiid lohkoipmárdussii ja rehkenastinmáhtolašvuhtii<em type="italic">. U</em>lbmil </p>
<p>geahččalemiin lea identifiseret ohppiid geain lea váilevaš doabaipmárdus ja geain leat váilevaš lohkan- ja rehkenastinmáhtolašvuođat. Geahččaleapmi váldá vuođu rehkenastima definišuvnnas ja progrešuvdnačilgehusas  <em type="italic">Rammeverk for grunnleggende ferdigheter </em> <em type="italic">oahppoplána gelbbolašvuođamihtus</em><em type="italic">.  </em> </p>
<p>Geahččaleapmi lea ráhkaduvvon dakkárin ahte galgá addit eanemus dieđuid ohppiid birra geaid čuoggát leat sierra beroštumi ráji lahkosis. Lea dehálaš diehtit ahte oahppit</p>
<p>vuolábealde sierra beroštumi ráji sáhttet hui iešguđet ládje máhttán geahččaleami ja sis sáhttet iešguđetlágan rahčamušat. Danne lea dárbbašlaš ovttaskas oahppi bohtosiid árvvoštallat searválaga eará dieđuiguin oahppi birra, ovdal go mearrida maid berre viidásit bargat. Dehálaš lea daid ohppiid váhnemiidda - geat dárbbašit čuovvoleami, ovddidit</p>
<p>makkár bohtosat ja rávvagat sidjiide leat, nu ahte váhnemat sáhttet doarjut mánáideaset ovdánahttima matematihka vuođđo máhtolašvuođain.</p>
<p>Eanas ohppiid maid kártengeahččaleamit áiccalmahttet, sáhttá čuovvolit heivehuvvon oahpahusa rámma siskkobealde. Muhtun ohppiid berre guorahallat viidáseappot, iskat leago dárbu sierraoahpahussii.   Vuođđo máhtolašvuođat rehkenastimis leat juhkkojuvvon njealji máhtolašvuođasuorgái:</p>
<p type="listitem">• Dovdat ja čilget lea 1. dásis čilgejuvvon ná: <span type="quote">“Dovdá konkrehta diliid mat sáhttet čovdojuvvot rehkenastimiin, ja ráhkada gažaldagaid daidda”</span>. Lunddolaš lea dan čatnat dilálašvuođaide mat siskkildit loguid ja sturrodagaid. 1. jahkeceahkkái mearkkaša dat máhttit ráhkadit rievttes rehketvuogi dilálašvuođain mat čilgejuvvojit illustrašuvnnaiguin, ovdamearka dihte rehkenastit man ollu guokte diŋgga mákset</p>
<p>oktii. Sáhttá maiddái leat nu álki go ipmirdit ahte čieža eappela  (beallekonkrehta/sárgosat) sáhttet ovddastit (lohko)symbola 7, dahje sáhttit buohtastahttit guokte ovddasteaddji seamma lohkui (ovdamearka dihte lohkosymbola ja konkrehtaid).</p>
<p type="listitem">• Geavahit ja ávkkástallat lea 1. dásis čilgejuvvon ná: “ Geavaha álkes strategiijaid lohkat ja juogustit hivvodagaid ja geometralaš hámiid. Rehkenastá álkes</p>
<p xml:lang="nno"><em type="italic"> http://www.udir.no/Vurdering/Kartlegging-gs/  </em></p>
<p xml:lang="nno"><em type="italic"> www.udir.no/Lareplaner/Forsok-og-pagaende-arbeid/Lareplangrupper/Rammeverk-for-grunnleggendeferdigheter/  </em> </p>
<p><em type="italic"> www.udir.no/Lareplaner/Finn-lareplan/#matematikk  </em> rehketbihtáid iešguđetlágan vugiiguin. 1. jahkeceahki geahččaleamis lea lunddolaš ráddjet dan máhttui geavahit strategiijaid loguidlohkamis ja juogustit hivvodagaid ja </p>
<p>sáhttit čađahit aritmehtalaš rehkenastimiid (sihke gárvvisin biddjon ja ii gárvvisin biddjon bargobihtáid).</p>
<p type="listitem">• Suokkardit ja árvvoštallat leat čilgejuvvon ná: “Mearridit leago boađus vástádus</p>
<p>gažaldahkii mas jerrojuvvui”. Dien lea dábálaččat ohppiide hui gáibideaddji árvvoštallat <span type="quote">“ii-njálmmálaš”</span> dilálašvuođas ja dat dahká ila stuora rievddademiid ohppiid gaskkas makkár máhttu sis lea hámuhit čálalaččat. Danne dat oassi ii árvvoštallojuvvo.</p>
<p type="listitem">• Kommunikašuvdna lea čilgejuvvon ná: <span type="quote">“Geavaha iešguđetlágan veahkkeneavvuid čilget álkes rehkenastimiid”</span>. Kártengeahččalemiid rámmaplánaid mielde eai galgga</p>
<p>geahččaleamis mihtidit ohppiid máhtuid čállimis ja lohkamis. Kommunikašuvnna eai danne árvvoštala das, muhto dat mihtiduvvo eahpenjuolgadit: Go oahppit čovdet geahččaleamis bargobihtáid, de fertejit sii geavahit matematihkalaš symbolaid riekta nu ahte earát maid ipmirdit maid sii leat bargan. Oahppit</p>
<p>kommuniserejit go čállet loguid ja symbolaid.</p>
<p>Eanas bargobihtát leat ráhkaduvvon suorgái <em type="italic">Geavahit ja ráhkadit</em>. Aspektii <em type="italic">Dovdat ja čilget</em> leat maiddái ráhkaduvvon bargobihtát. Dasa lassin leat ráhkaduvvon muhtun bargobihtát mat isket vuođđo doabaipmárdusa mii lea dárbbašlaš eaktun matematihka vuođđo máhtolašvuođaid ovdánahttimis.  </p>
<p>1 .jahkeceahki kártengeahččalemiid bargobihtáid sáhttá juohkit njealji temái :</p>
<p type="listitem">• Loguidlohkan temá mearkkaša máhttit lohkat struktuvrralaš ja eahpestruktuvrralaš hivvodagaid, lohkagoahtit viidásit muhtun logus (sihke bajásguvlui ja vulosguvlui), ja máhttit lohkat guvttiin-ja guvttiin, viđáin-ja viđáin ja nu ain viidásit.</p>
<p type="listitem">• Lohkodoahpagiid temá mearkkaša ipmirdit guovddáš doahpagiid nugo stuorit go, unnit go, lohku ovdal, lagamus lohku ja nu ain. Dasa gullá maiddái máhttit čatnat oktii galle-leat rievttes symbolii, ja ipmirdit ja geavahit sadjevuogádaga.  </p>
<p type="listitem">• Lohkoráidu ja lohkolinnjá temá sisdoallá ahte galgá nákcet bidjat loguid lohkolinnjái, galgá diehtit loguid gaskka, galgá  čatnat lohkomeari dasa man ollu</p>
<p>leat, ja geavahit dan ovdamearka dihte sirret loguid sturrodaga mielde.</p>
<p type="listitem">• Rehkenastinmáhtolašvuohta temá siskkilda máhtu geavahit gelbbolašvuođa loguid ja meriid birra ovttas strategiijaiguin nu ahte sáhttá čoavdit gárvvisin biddjon ja ii biddjon bargobihtáid (artimetihkas).</p>
<p>Mo geavahit bohtosiid vuođđun viidásit oahpaheamis?  Buot árvvoštallamiid maid addá ohppiide dađimielde go oahpaha sin, gohčodit</p>
<p>dađistagaárvvoštallamin ja dat galget ovddidit oahppama. Buot ohppiin lea riekti dasa, ja lea dehálaš ahte oahppit ipmirdit daid mihtuid mat vurdojuvvojit sin oahpaheamis. Dehálaš lea ahte oahpaheaddjit geavahit dieđuid geahččalemiid bohtosiin heivehit ohppiid oahpahusa ovddosguvlui ohppiid oahppandárbbuid mielde.</p>
<p>Mii geavahit tearpma sadjevuogádat (posisjonssystemet). Molssaeaktun livčče sáhttán čállit logešvuogádat</p>
<p>dahje sadjeárvovuogádat (plassverdisystemet) Oahppoplána geavaha sadjeárvovuogádaga.</p>
<p>Buorre  dađistaga-árvvaštallan  gohčoduvvo  maiddái  Vurdering  for  læring/  Árvvoštallan oahpaheami várás, ja njeallje prinsihpa leat guovddážis go geavaha geahččalemiid bohtosiid viidásit barggus. Čuovvovaš prinsihpat leat čilgejuvvon oahpahuslága láhkaásahusas,3.kap.  NJEALLJE PRINSIHPA   Ohppiid oahppaneavttuid sáhttá nannet jus oahppit</p>
<p type="listitem">• ipmirdit maid sii galget oahppat ja mii sis vurdojuvvo.</p>
<p type="listitem">• ožžot responssa ja besset gullat makkár kvalitehta sin barggus dahje olahusas</p>
<p>lea.</p>
<p type="listitem">• ožžot rávvagiid movt sáhttet buorebut bargat.</p>
<p type="listitem">• oassálastet iežaset oahppamis earret eará nu ahte árvvoštallet iežaset barggu</p>
<p><em type="italic">Dehálaš poeaŋŋa lea: Makkár mihtuid galggan oláhit, man muttus mun lean daid mihtuid ektui, ja mo galggan mun ollet dohko? </em>   </p>
<p>Oahppit galget ipmirdit maid sii galget oahppat ja mii sis vurdojuvvo</p>
<p>Go bargá geahččalemiiguin ja árvvoštallamiin, de lea dehálaš ahte oahppit dihtet mii sis vurdojuvvo ja manne sin árvvoštallet. Oahppit fertejit maid diehtit manne lea dehálaš bargat rehkenastimiin vuođđo máhtolašvuohtan. Ságastala ohppiiguin mii lea geahččaleami ulbmil, ja maid geahččaleapmi galgá mihtidit.</p>
<p>Muital ohppiide sin bargguid birra ja rávve mo viidásit sáhttet bargat</p>
<p>Árvvoštallan- ja čuovvolanbarggus lea guovddáš oassi addit ohppiide fágalaš dieđuid sin barggus. Dat galget muitalit makkár kvalitehta sin barggus dahje doaimmas lea ja galgá sisdoallat rávvagiid ja bagadusaid mo oahppit sáhttet bargat buorebut. Geahččaleami bohtosat ja dieđut sáhttet addit dutnje gova oahppi máhtuin, ja das mainna oahppi berre bargat eanet. Dieid dieđuid berret geahččat ovttas eará dieđuiguin mat dus leat oahppi birra ovdalaččas, ja dan berre geavahit dialogas ohppiiguin ja váhnemiiguin.</p>
<p>Oaččo ohppiid searvat árvvoštallamii  Ohppiid berre oažžut searvat geahččalemiid árvvoštallamii. Go jearahallá ohppiin maid sii doivot sii leat máhttán bargat, ja mainna galggaše eanet bargat, de sáhttá ohppiid oažžut suokkardallat iežaset máhtolašvuođas. Maŋŋil go bohtosiid lea geahčadan, de sáhttá leat</p>
<p>ávkkálaš ohppiiguin searvalaga suokkardallat sin vástádusaid ja plánet movt oahppit sáhttet buorebut bargat. Ohppiid árvvoštallamat iežaset barggus sáhttet addit dehálaš dieđuid das mii sin mielas lea váttis, ja mainna sii galggaše eanet bargat. Iežasárvvoštallan sáhttá maiddái dahkat ohppiid eanet diđolažžan iežaset gelbbolašvuođas rehkenastimis.</p>
<p xml:lang="deu">MO GALGÁ DAĐISTAGAÁRVVOŠTALLAMA NJEALLJE PRINSIHPA OVTTASTAHTTIT GEAHČČALEAMI ČAĐAHEMIIN?</p>
<p type="listitem"> Movt ráhkkanahttit ohppiid geahččaleami ulbmiliidda?</p>
<p type="listitem"> Movt galggan geavahit bohtosiid vai sáhtán addit fágalaš relevanta</p>
<p>árvvoštallamiid ruovttoluotta mat ovddidit viidásit oahppama?</p>
<p type="listitem"> Movt mun sáhtán seavadahttit oahppi viidásit bargui bohtosiiguin?</p>
<p type="listitem"> Movt oahppit sáhttet searvat iežaset barggu árvvoštallamii?</p>
<p xml:lang="deu">2. OVDAL GEAHČČALEAMI</p>
<p>Kártengeahččaleami čađahan bagadussii <em type="italic">Instruksjon for gjennomføring</em> lea dehálaš oahpásmuvvat bures ovdal čađahanbeaivvi. Dan gávnnat PAS:s. Dat instruksa sisdoallá dan maid oahpaheaddji galgá dadjat ohppiide ovdal geahččaleami ja geahččaleami čađhettiin. Dasa lassin čilgejuvvojit das čađaheami rámmat.  </p>
<p>Kártengeahččaleapmi galgá čađahuvvot guovtti vuorus. Vuoruid gaskkas galgá ohppiin leat boddu. Dat lea danne go oahppit geain leat oahppanváttut dávjá váibet eanet go oahppit</p>
<p>geain eai leat dakkár hástalusat. Buot oahppit galget beassat čájehit kártengeahččaleamis maid sii máhttet, ja ahte boasttu vástádusaid sivva ii leat dat go leat váiban.</p>
<p>Geahččaleapmegihppagis lea merkejuvvon gokko galggašii bisánit bottus. Dat lea dušše láidehus, muhto ávžžuhit ahte eai váldde bottu maŋŋelis dan. Bottu guhkkodat galggašii leat unnimusat 10 minuhta, áinnas borranboddu dahje fitnan olggu ovddas. Geahččaleami sáhttá maiddái juohkit guovtti skuvlabeaivái. Oktiibuot almma bottu haga lea</p>
<p>geahččaleami čađahanáigi sullii 60 minuhta<em type="italic">.  </em>   </p>
<p>Ovdal geahččaleami lea dehálaš ahte sihke oahppit ja sin váhnemat/ovddasteaddjit leat ožžon dieđuid kártengeahččaleami birra ja dan čađaheami ulbmila.</p>
<p>Diehtu váhnemiidda/ovddasteddjiide</p>
<p>Oahpahusdirektoráhta lea ráhkadan diehtojuohkigihppaga váhnemiidda/ovddasteddjiide man namma lea: <span type="quote" xml:lang="nob">”Informasjon om kartleggingsprøver, våren 2015”</span>.<em type="italic">  </em> Váhnemiid diehtojuohkingihpa sáddjejuvvo ohppiid mielde ruovttuide ja dan galggašii maiddái sáhttit viežžat skuvlla ruovttusiiddas dahje oahpahusneahttabáikkis.    </p>
<p>Gihpa lea jorgaluvvon sámegillii (davvi, lulli- ja julevsámegillii) ja eŋgelasgillii. Daid sáhttá viežžat pdf-fiilan Oahpahusdirektoráhta ruovttusiiddus. Gihpa almmuhuvvo buori áiggis ovdal kártengeahččaleamit lohkamis ja rehkenastimis galget čađahuvvot.</p>
<p>Ohppiid bargoáigi geahččaleami osiide lea ovdal bottu 17, 5 minuhta ja 13,5 minuhta maŋŋil bottu. Dasa</p>
<p>lassin boahtá áigi bagadusaide ja nu ain.</p>
<p>Diehtu ohppiide</p>
<p>Oahppit galget oažžut dieđuid kártengeahččalemiid birra dalle go váhnengihppagat juhkkojuvvojit ohppiide. Lea dehálaš ahte geavahat buori áiggi čilget mii</p>
<p>kártengeahččaleapmi lea, manne galgá dakkár geahččaleapmi, ja mo geahččaleapmi galgá čađahuvvot.</p>
<p>Ovdal geahččaleami čađaheami sáhtát oahpasnuhttit ohppiid geahččaleamidilálašvuhtii.  Oahpahusdirektoráhta ruovttusiiddus <em type="italic">(www.udir.no) </em>leat geahččaleamit almmuhuvvon. Dan geahččaleami sáhttibehtet čađahit ráhkkaneapmin kártengeahččalemiide, hárjehallat intruksaid ja bargobihtáid vástideami. Oahppit galggaše oažžut dieđu ahte galget bures </p>
<p>guldalit oahpaheaddji ja dahkat nu go son sihtá, ja vuordit mannamis nuppi dassážii ožžot dieđu. Oahpaheaddji sáhttá das maiddái čilget ahte sus ii leat lohpi veahkehit sin bargobihtáiguin go sis lea dat albma kártengeahččaleampi. Albma kártengeahččalemiid ii galgga geavahit hárjehallamii.</p>
<p>OAHPAHEADDJI DÁRKKISTANLISTU OVDAL GEAHČČALEAMI  Mun lean</p>
<p type="listitem"> várren áiggi geahččaleami čađaheapmái</p>
<p type="listitem"> lohkan ovdagihtii oahpaheaddjibagadusa ja  geahččaleami instruksa</p>
<p type="listitem"> <em type="italic">doaimmahan váhnemiidda diehtogihppaga geahččaleami birra ja dieđu </em></p>
<p><em type="italic">geahččaleami čađaheami ja čuovvoleami birra. </em>  </p>
<p type="listitem"> ságastallan ohppiiguin dan birra ahte geahččaleapmi galgá leat veahkkin</p>
<p>oahpaheaddjái addit ohppiide nu buori oahpahusa go vejolaš</p>
<p type="listitem"> várren áiggi maŋŋil geahččaleami ovttaskas oahppi bohtosiid árvvoštallamii ja</p>
<p>čuovvoleapmái</p>
<p>3. GEAHČČALEAMI ČAĐAHEAPMI  Instruksa mii čilge movt galggát rahkkanit ja čađahit geahččaleami<em type="italic">,</em> lea almmuhuvvon </p>
<p>dárogillii namain<em type="italic"> Instruksjon for gjennomføring </em>geahččaleamivuogádaga fierpmádagas, Prøveadministrasjonssystemet (PAS),<em type="italic"> https://pas.udir.no. </em>Doppe gávnnat maiddái bohtosiidčilgehusa/fasihta mii čilge movt galggát divvut geahččalemiid. Skuvlla rektor galgá ordnet nu ahte beasat PAS:i.  </p>
<p>Don fertet lohkat ja oahpasmuvvat bures instruksii,<em type="italic"> Instruksjon for gjennomføring,</em>  buori áiggis ovdal kártengeahččaleami čađaheami ohppiiguin. Dus ferte leat alddát </p>
<p>geahččaleami gihpa klássalanjas maid geavahat veahkkin bagadallamis. Dasa lassin dárbbašat diimmu mainna geahčat áiggi. Geahččaleami instruksas čuožžu man guhkes áigi ohppiin lea guhtege siiddu bargobihtaid bargamii. Jus diktá ohppiid bargat nu guhká go sii háliidit, de nákcejit maiddái oahppit geat bargat eahpevuogálaččat čoavdit bargobihtáid</p>
<p>riekta. Dat leat oahppit geaid geahččaleapmi galgá gávdnat go váilelvaš strategiijaovdáneapmi lea stuorimus prediktora vejolaš matematihkkaváttuide maŋŋil. Danne ferte čuovvut dárkilit áigemeriid mat leat instruksas.</p>
<p xml:lang="deu">4. GEAHČČALEAMI MAŊŊIL</p>
<p>Vuollelis gávnnat dieđuid dan birra mo galgá dulkot ja čuovvolit kártengeahččalemiid bohtosiid. Kártentgeahččaleapmi mihtida guokte máhtolašvuođasuorggi rehkenastima vuođđo máhtolašvuođain. <em type="italic">Dovdat ja čilget</em>  sisdoallá oahppi máhtolašvuođa identifiseret </p>
<p>dilálašvuođaid maidda gullet logut ja sturrodagat. Geahččaleami bargobihtát čilgejit čielga dilálašvuođaid maid sáhttá čoavdit rehkenastima bokte. Oahppit fertejit ipmirdit ahte logut čatnasit dilálašvuođaide, ja sii fertejit máhttit ráhkadit mentála modealla matematihkalaš oktavuhtii, ovdamearka dihte oastit ja vuovdit. <em type="italic">Geavahit ja ráhkadit</em> sisdoallá máhtu válljet strategiijaid váttisvuohtačoavdimii. Geahččaleapmi mihtida ohppiid máhtu geavahit álkes </p>
<p>strategiijaid hivvodagaid juohkimii ja juogusteapmái ja álkes rehkenastimii.</p>
<p>Ohppiid rehkenastima vuođđomáhtolašvuođaid mihtideapmái leat ráhkaduvvon bargobihtát njealji temás: <em type="italic">Lohkan, lohkodoahpagat, lohkoráidu ja lohkolinnjá </em>ja<em type="italic"> rehkenastin.</em> Buot dát njeallje temá čilgejuvvojit vuollelis. Juohke temái govviduvvo ohppiid ovdáneapmi ja dás leat maiddái ovdamearkkat ohppiin. Dás čilgejuvvojit maiddái hástalusat mat sáhttet leat ohppiin geat ráhčet guhtege temá siskkobealde, ja dás leat evttohusat aktivitehtaide mat sáhttet veahkehit ohppiid birget daiguin hástalusaiguin.  </p>
<p>Maŋŋelis temáid leat čilgehusat golmma oahppis (ohppiidportreahtat) geain leat hui iešguđetlágan bohtosat. Dat portreahtat leat čállon dan vuođul maid muhtun oahppit leat</p>
<p>vástidan go oasálaste  kártengeahččalemiid ráhkadeamis. Portreahtat muitalit maid oahppit leat čájehan ahte sii máhttet ja maid eai máhte geahččaleamis. Juohke ohppiidportreahtas lea árvalus mo sáhttá viidásit čuovvolit oahppi.</p>
<p>Mo čuovvolit ohppiid geat leat sierra beroštumi ráji vuolábealde  Kártengeahččaleapmi rehkenastimis deattuha lohkoipmárdusa ja rehkenastin</p>
<p>máhtolašvuođa. Dat leat dárbbašlaš vuođđogeađggit rehkenastima vuođđomáhtolašvuođaid oahppamis ja matematihka oahppamis. Bohtosat 1. jahkeceahki matematihka kártengeahččaleamis galget geavahuvvot vuolggasadjin ságastallamii</p>
<p>ohppiiguin ja váhenmiiguin go pláne mo galgá čuovvolit oahppu. Ovttas sáhttibehtet vuoruhit movt ovddosguvlui bidjabehtet oahppomihtuid barggus. Ságastallet movt oahppi sáhttá oláhit mihtuid maid bidjabehtet. Dehálaš lea bidjat deattu muhtun moatti, realisttalaš mihttui hávális.</p>
<p xml:lang="deu">BOHTOSIID ČUOVVOLEAPMI</p>
<p type="listitem"> Ohppiid vuolábealde sierra beroštumi rájiid galgá čuovvolit</p>
<p type="listitem"> Oahpaheaddji ferte dieđihit váhenmiidda kártengeahččalemiid bohtosiin jus oahppi bohtosat leat vuolábealde sierra beroštumi ráji ja nu</p>
<p>dárbbašit liige čuovvoleami</p>
<p type="listitem"> Oahppit geat leat juste bajabealde sierra beroštumi ráji, sáhttet maiddái</p>
<p>dárbbašit čuovvoleami</p>
<p type="listitem"> Guhtege oahppi bohtosiid ferte geahččat ovttas eará dieđuiguin ohppi</p>
<p>birra  Go dulko ohppiidvástádusaid, de lea dehálaš geahččat geahččaleami ollislaččat. Leage várrogas ovtta bargobihtá vástádusa vuođul dadjat maidege. Sáhttá ollu dieđuid oažžut jus guorahallá olles oahppi gihppaga. Geahča bliánttamearkkaid lohkolinnjáin ja figuvrrain, geahča maiddái notáhtaid dahje liigečállosiid maid oahppi soaitá čálistan márggaide dahje sierra báhpirii. Dat sáhttet addit lassi dieđuid das mo oahppi jurddaša. Jus eahpidat, huma ohppiin ja jeara sus muitá go mo son jurddašii.</p>
<p>Geahččaleami berre mannat čađa ovttaskas ohppiiguin geain leat bohtosat juste bajabealde dahje vuolábealde sierra beroštumi ráji. Árvvoštala leago ohppiide vuolábealde</p>
<p>sierra beroštumi ráji ávkkálaš mannat olles geahččaleami čađa. Vejolaččat sáhttá válljet muhtun siidduid maid manná čađa ohppiin, dat galggaše leat siiddut maid sisdoallu lea lagamusas oahppi ovdánandási. Ohppiide geat ožžot čuoggáid ollu vuollelis sierra beroštumi ráji (geahča Lena portreahta) sáhttá dovdot váivin jus oahpaheaddji bláđe olles</p>
<p>geahččaleami čađa ja nu oidnojit buot bargobihtát maid ii leat máhttán dahje vástidan. Danne sáhttá leat vuogas válljet dušše moadde siiddu maid geahčada searvalaga ohppiin.</p>
<p>Go geahčada geahččaleami olles klássain, de sáhttá válljet geahččaleamis muhtun temáid dahje siidduid maiguin sáhttá bargat ovttas. Muitte ahte lea maiddái vejolaš ráhkadit <span type="quote" xml:lang="fin">“kurssa”</span> ohppiiguin daidda dihto doahpagiidda dahje máhtolašvuođaide maiguin buohkat joavkkus rahčet. Dat sáhttá mearkkašit ahte okta oahppi lea mielde ovtta kurssas, muhtun eará oahppi soaitá mielde máŋgga kurssas.</p>
<p>Evttohusat gažaldagaide  ohppiide sierra beroštumi ráji vuolábealde</p>
<p type="listitem"> Sáhtát go čájehit dan siiddu geahččaleamis mii du mielas lei buot</p>
<p>suohttaseamos?</p>
<p type="listitem"> Ledje go muhtun bargobihtát maid don it ipmirdan mo galget bargat?</p>
<p type="listitem"> Makkár bargobihtát ledje váddásat?</p>
<p type="listitem"> Makkár bargobihtáid manai bures bargat?</p>
<p>Evttohusat gažaldagaide ohppiide go bargá olles luohkain maŋŋil geahččaleami:</p>
<p type="listitem"> Maid jáhkkibehtet mii galgat gávdnat dáinna siidduin?</p>
<p type="listitem"> Mo sáhttit jurddašit go galgat čoavdit dán bargobihtá?</p>
<p>Oahppit vuolábealde sierra beroštumi ráji geavahit dávjá guhkes áiggi danne go sis leat eahpevuogálaš strategiijat, heajos doabaipmrádusat, dahje beare viiddis</p>
<p>dárkkistanstrategiijat. Daid dáhttut fuobmát kártengeahččalemiiguin, ja danne čađahit geahččaleami áigemeriiguin ja veahkkeneavvuid haga. Maŋŋil go geahččaleapmi lea divvojuvvon, de sáhttá láhčit ohppiide vejolašvuođa bargat bihtáid maid eai vástidan</p>
<p>geahččaleamis. Jus nu, de divo vuos geahččaleami, ja divtte dasto ohppiid muosis bargat loahppa bargobihtáid ivdnebliánttain. De gal ožžot geavahit veahkkeneavvuid. Oahppit leat juo gullan bagadusa ja sáhttet geahččat ovdamearkkaid geahččaleamis. Máŋgasiidda lea dat doarvái dasa ahte nagodit iešheanalaččat bargat bihtáiguin mat leat báhcán. Oahppit EAI oaččo divvut boasttu vástádusaid.</p>
<p>Ohppiide geat rahčet ii leat nu ollu ávki bargat iešheanalaččat geahččaleami bargobihtaiguin, ja nu ii ávžžuhuvvo sidjiide dat bargovuohki. Okta vuohki lea ahte oahppi</p>
<p>ovttas oahpaheddjiin bargá bargobihtáid maid son ii ollen geahččaleamis. De lea oahpaheaddjis buorre vejolašvuohta jearrat čuovvolahttingažaldagaid ja nu oažžut liige dieđuid das maid oahppi ii ipmir, ja mainna son rahčá. Dat sáhttá leat vuosttaš oassi oahppi viidásit kártemis.</p>
<p>Doahpagiid ja máhtolašvuođaid ovdánahttin</p>
<p>Digaštallet oahppá go oahppi álggos doahpagiid ovdalgo máhtolašvuođaid, dahje máhtolašvuođaid ovdal go doahpagiid, vai ohppet go daid buohtalaga. Jáhku mielde dat ovdánit buohtalaga. Oahppit geat eai hálddaš lohkodoahpagiid nu bures rahčet dávjá lohkamiin ja lohkorehkenastimiin. Oahppit geat rahčet lohkat dávjá eai ipmir nu bures doahpagiid mat čatnasit loguide.</p>
<p>Ohppiin leat juo doahpagat ja máhtolašvuođat go sii álget skuvlii. Árra giellaovdánemiin ja lohkamiin leat sii háhkan dehálaš gelbbolašvuođa mii lea vuođđun vuođđo</p>
<p>máhtolašvuođaide rehkenastimis ja dasa ahte oahppat matematihka. Ipmárdus doahpagiidda nugo ovdamearka dihte stuorit go, eanet, dahje lohkosánit ja lohkanmáhtolašvuođat leat reaiddut viidásit oahppamii.</p>
<p>Juo skuvlaálgima áiggi sáhttet oahpaheaddjit áicat ahte ohppiin leat iešguđetlágan gelbbolašvuođat. Muhtun oahppit eai máhte lohkat meaddel viđá kardinála ipmárdusain, muhtun oahppit ges máhttet adderet loguid 0-100 gaskkas. Skuvllas sáhttá áicat</p>
<p>matteuseffekta, erohus ohppiid gaskkas stuorru árra skuvlajagiid. Ulbmil kártengeahččalemiiguin lea fuobmát erohusaid nu ahte sáhttá bargat dihtomielalaččat ovddidit doabaipmárdusa ja rehkenastimáhtolašvuođa ohppiin geat rahčet eanemusat.</p>
<p>Ii leat dušše okta geaidnu háhkat vuođđo máhtolašvuođaid rehkenatimis – ohppiin lea individuealla ovdáneapmi, muhto leat muhtun oktasašvuođat maiddái. Jus oahppit galget šaddat čeahpit rehkenastit, de fertejit leat guokte vuođđo ášši sajis: sii fertejit máhttit</p>
<p>lohkat sihkkarit ja geabbilit, ja sis fertejit leat nanu lohkodoahpagat. Vuosttaš jagiid skuvllas lea vuđolaš bargu lohkanaktivitehtaiguin hui dehálaš ohppiid ovdáneapmái. Lohkan lea dárbbašlaš ohppiid lohkoipmárdusa ovddideapmái, dasa lassin geavahit oahppit ollu lohkanstrategijiaid bargobihtaid čoavdimii. Eanas oahppit ohppet dađistaga beaktileabbo ja geabbileabbo strategijiaid dađimielde go šaddet čeahpibut lohkat ja</p>
<p>háhket buoret lohkoipmárdusa. Muhtun ohppiid ovdáneapmi bisána, dainna oaivvilduvvo ahte sii jotket geavahit álkes strategiijaid (geahča <em type="italic">Rehkenastin</em> vuollelis). Dat oahppit sáhttet oažžut matematihkkaváttuid. Danne lea dehálaš veahkehit ohppiid ovdánit viidásit </p>
<p>ovttageardánis ja ovttamállet lohkanstrategiijain beaktileabbo strategijjaide ja geabbileabbo strategiijageavaheapmái.</p>
<p>Davviriikkain earuhit erenoamáš matematihkkaváttuin ja dábálaš matematihkkaváttuin.  Dávjá geavahit doahpagiid gáržžes ja viiddis definišuvnna (geahča ovdamearka dihte Lunde, 2008)<em type="italic"> </em>Muhtun ohppiin geat rahčet matematihkain, leat erenoamáš matematihkkaváttut. Erenoamáš matematihkkaváttuid čatnet ovdamearka dihte </p>
<p>muitinváttuide, kognitiivafaktoriidda dahje abstrakšuvdnaváttuide (Holm, 2002). Ohppiide</p>
<p>Dán teavstta referánssat leat evttohuvvon lassi lohkamušaid listus.</p>
<p>geain leat erenoamáš matematihkkaváttut berre árvvoštallat lea go dárbu liige čuovvoleapmái maiddái olggobealde heivehuvvon oahpahusa vrd oahpahuslága.</p>
<p>Johtočálus F-04-13 geatnegahttá skuvlla árvvoštallat oahpahusa doaibmama ovdalgo vuolggaha ášši PPT:I ja vejolaččat erenoamáš oahpahusa mearrádussii. Dakkár árvvoštallamis sáhttá kártengeahččaleami geavahit oassin.</p>
<p>Lassin ohppiide geain leat erenoamáš váttut matematihkas, de dáidet maiddái leat oahppit geain leat dábálaš váttut matematihkas. Lunde (2008) mielde mearkkaša dat ahte lea váilevaš oktavuohta oahppi kognitiiva doaibmama, oahpahusa ja eará fáktoriid</p>
<p>gaskkas mat váikkuhit oahpahussii, ja ahte dat váilevašvuohta hehtte oahppi oahppamis matematihka. Muhtun ohppiin geat leat ožžon bohtosiid vuolábealde sierra beroštumi ráji leat dábálaš matematihkkaváttut. Daidda ohppiide galgá plánet doaibmabijuid</p>
<p>heivehuvvon oahpahusa siskkobealde oassin árra doaimmain. Dábálaš matematihkkaváttuid dovdomearkkat leat heajos doabaipmárdus ja ovttageardánis  ja rievddakeahtes strategiija geavaheapmi. Danne go heajos strategiijageavaheapmi addá heajos vuođu viidásit oahppamii, de dat sáhttá addit váttisvuođaid matematihkain maŋŋel</p>
<p>skuvlaáigodagas jus ii bija johtui doaibmabijuid (geahča ovdamearka dihte Lunde, 2008 dahje Ostad, 2008 ja 2010).</p>
<p>Kártengeahččaleami vuosttaš oassi (ovdal bottu) mihtida eanas doabaipmárdusa ja</p>
<p>lohkanmáhtolašvuođa. Geahččaleami nubbi oassi mihtida eanas lohkorehkenastima (adderema, subtraherema ja multiplikašuvnna). Oahppit geat rahčet geavahit dávjá lohkanstrategiijaid go galget čoavdit bargobihtáid lohkorehkenastimis. Vai galgá daid</p>
<p>ohppiid fuomášit, de lea juohke siidui biddjon áigemearri. Áigemearri lea biddjon nu ahte oahppit geat geavahit eahpevuogálaš ja unnán beaktilis strategiijaid, eai árvvu mielde nákce geargat buot bargobihtáiguin siiddus mearriduvvon áigái. Geahččaleami vuosttaš oasis lea eanet áigi bargat bihtáid.</p>
<p>Ohppiid doaba ja máhtolašvuođa ovddidemiin lea dehálaš bargat buohtalaga. Oahppit geat rahčet eanemus dárbbašit geavahit eanet áiggi</p>
<p type="listitem">• Lohkanaktivitehtat: lohkat ovddos guvlui ja maŋos guvlui , lohkat viidásit muhtun logus ja nu ain.</p>
<p type="listitem">• Buohtastahttit hivvodagaid: gos lea eanemus? Gos unnimus?</p>
<p type="listitem">• Čatnat hivvodagaid lohkosymbolaide, hivvodagaid juohkit joavkkuide</p>
<p type="listitem">• Bargat olles lohkoguovlluin 0-20, iige dušše lohkoguovllus 10:  dat lea dehálaš rahkkanahttit oahppi ipmirdit mo sadjevuogádat lea huksejuvvon ovttežiiguin ja logežiiguin</p>
<p type="listitem">• Ovdánahttit iežas strategiijageavaheami: oahppit geat rahčet dárbbašit veahki ja doarjaga ovdánit <span type="quote">“lohkat-buot”</span>-strategiijas “lohkat</p>
<p>viidásit”strategiijai</p>
<p type="listitem">• Temát vuollelis ja ohppiidportreahtat evttohit mo sáhttá joatkit bargat</p>
<p>ohppiiguin.</p>
<p>Evttohus lassi lohkamuššii</p>
<p type="listitem" xml:lang="dan">• <em type="italic">Matematikvanskeligheder</em>  </p>
<p>Lohkan</p>
<p>Buorit lohkanmáhtolašvuođat leat hui dehálaččat ovddidit lohkoipmárdusa, rehkenastinmáhtolašvuođaid ja makkár strategiijaid vállje go čoavdá bargobihtáid. Oahppit dárbbašit vuođđo ipmárdusa viđa prinsihpas vai galget šaddat čeahpes (lohko)lohkkit: Oahppit fertejit máhttit lohkoráiddu (loguid namaid) ja diehtit ahte loguin lea dihto vuorru</p>
<p>(ordinalitehta). Sii fertejit maiddái ipmirdit okta-ja-okta korresponderema, dainna oaivvilduvvo ahte juohke diŋga lohkko okte ja dušše okte, ja ahte ii leat dadjamuš makkár vuorus diŋggaid lohká. Dasa lassin ferte oahppi oahppat ahte lea maŋemus lohku mii ovddasta hivvodaga maid lea lohkan (kardinalitehta). Ii leat vejolaš vástidit gažaldaga <span type="quote">“man galle”</span> jus ii ipmir kardinála aspeavtta. Dan ohppet eanas oahppit ovdal go álget</p>
<p xml:lang="smn">skuvlii.</p>
<p>Oahppiovdamearka  Janne galgá lohkat muorrabihtáid mat leat guhpan beavddis. Oahpaheaddji lea bidjat 17 fiskes čuoggá su ovddabeallái. Janne hoigada ovtta ja ovtta muorrabihtá sierra</p>
<p>seammás go lohká dan. Son lohká vuosttaš logi bihtá váttisvuođaid haga, de son lea eahpesihkár ovdalgo lohká oktanuppelogáda, dasto son bisána, ja lea hui eahpesihkár.</p>
<p>Omar ovddabealde lea logiruvdno, guokte vihttaruvnno ja guokte ruvdnobihtá. Omar geaigguha logi suorpma ja lohká ovtta ja ovtta logi rádjái. Son bisána, ja geige ovtta gieđa suorpmaid, ja lohkágoahtá viidásit 11, 12, 13, 14, 15. De son cuige guovtti</p>
<p>ruvdnobihttá ja lohká 16, 17.</p>
<p>Janne ii dovdda lohkoráiddu namaid dahje sadjevuogádaga struktuvrra. Son dárbbaša eanet hárjehallat lohkat. Jannes soitet váilevaš lohkodoahpagat (geahča temá <em type="italic">Lohkodoahpagat</em> vuollelis). Omar čájeha ahte máhttá lohkat ruovderuđaid, muhto son ii </p>
<p>geavat strukturerejuvvon joavkkuid lohkat logi ja vihtta hávális. Seammás Omat čájeha ahte máhttá doallat ortnegis dan maid lea lohkame.</p>
<p>Ovdalgo oahppit leat ipmirdan mo lohkovuogádagat leat huksejuvvon, logežiiguin ja ovttežiiguin, de orrot logut eavttuid haga dušše lohkun ja jietnan. Logešrasttideapmi sáhttá leat váttis máŋgga oahppái, nugo Jennii ovdamearkkas badjelis. Dasa lassin sáhttet logut 11-20 leat erenoamáš hástaleaddji. Dat logut eai čuovo dábálaš njálmmálaš minstara</p>
<p>(guoktelogi-okta, guoktelogi –guokte...,njealljelogi-okta, njealljelogi-guokte, jna), muhto dain lea iežaset logihkalaš struktuvra. Ohppiide geat rahčet sáhttá leat buorre goansta hárjehallat erenoamážit daiguin loguiguin, sihke lohkosániid ja struktuvrra. Vai oahppit galget fuobmát oktavuođaid ja minstariid lohkoráidduin, de lea dehálaš ahte oahppit barget loguiguin gitta čuođi rádjái. Buorre lohko ipmárdus loguide gitta 100 rádjái</p>
<p>mearkkaša ahte oahppit máhttet lohkat viidásit (sihke bájas ja vulos), logežiid, guokte ja guokte, vihtta ja vihtta ja logežiiguin ja logežiiguin vaikko makkár guovttesiffar logus.</p>
<p>Lohkanmáhtolašvuođa ovdánahttin  Ollu oahppit geavahit suorpmaid go lohket, mii doaibmá nuorra agis buorrin strategiijan. Lohkan suorpmaiguin sáhttá maiddái leat juoga maid oahppit dahket vai čatnet oktii dan mii lea konkrehta dainna mii lea abstrakta. Oahppit dábálaččat dađistaga heitet lohkamis suorpmaiguin ja álget lohkat jitnosit, nivkkuhit ja lohket dahje lohket mentála lohkolinnjain 2.-3. ceahkis. Dat dahká oahppái álkibun geavahit</p>
<p>rehkenastinstrageiijaid maiguin rehkenastet oaivvis –mii lea vuođđun matematihka gelbbolašvuhtii. Oahppit šaddet dađistaga oadjebasabut prinsihpaide mat leat loguidlohkamis, nugo namuhuvvon badjelis, ja sii šaddet sihkkareappot ja dárkileappot go sii hárjehallet dan bargat. Oahppit ohppet dađistaga lohkat sihke bajasguvlui ja vulosguvlui, guvttiin ja guvttiin, viđain ja viđain ja logežiin ja logežiin.</p>
<p>Vásáhusat maid oahppit háhket go lohkamiin čovdet váttisvuođaid ja bargobihtáid, dahket ahte sii ohppet bajil lohkofáktaid, nugo ovdamearka dihte ahte 2 + 3 lea vihtta. Váilevaš ipmárdus lohkamis sáhttá hehttet lohkoipmárdusa ovdaneami. Heajos lohkanmáhtolašvuohta sáhttá čujuhit mahtematihkkaváttuide maŋitáiggi. Vaikko</p>
<p>mánát geain leat matematihkkaváttut dávjá máhttet ja ipmirdit lohkama deháleamos prinsihpaid, nugo ovdamearka dihte lohkoráiddu ja ovttas oktii korrenspondása, de sis sáhttá leat váttisvuohta ipmirdit ahte ii leat dehálaš makkár vuoru mielde diŋggaid lohká. Dat lea váilevaš ipmárdus ja máhtolašvuohta lohkamis.</p>
<p>Bargu viidáseappot</p>
<p>Ovdal go sáhttá čuovvolahttit oahppi viidásit bargguiguin, de lea dehálaš oažžut eanet dieđuid mo oahppi lohká, go dan mii lea boahtán ovdan kártengeahččaleamis. Njuolggo gulahallamis ohppiin sáhttá oahpaheaddji áicat mo oahppi čoavdá lohkan bargobihtáid, ja</p>
<p>beassá ságastallat dan birra maid áicá. Man guhkás máhttá oahppi lohkat? Máhttá go oahppi lohkat iežas siste? Máhttá go oahppi lohkat vulos guvlui ja bajas guvlui vaikko makkár logus lohkoguovllus 0-20. Viidásit oahppamii lea ohppiide ovdamunnin máhttit lohkat logežiid meaddel, lohkat guokte ja guokte, logi ja logi hávális ja nu ain.</p>
<p>Oahpaheamis berre leat mihttun bargat ulbmillaččat daid ohppiid lohkanmáhtolašvuođain geat rahčet eanemus. Go oahppit besset hárjehallat lohkat 20 rájes 100 rádjái, de sáhttá</p>
<p>dat addit ohppiide ipmárdusa loguid struktuvrrain nu mo ii dáhpáhuva jus bargá dušše 0 ja 20 gaskksa, go dan intervállas lea juohke logus ođđa namma.</p>
<p>Divtte oahppi čilget ja jeara čuovvolangažaldagaid. Ságastallama bokte háhká diđolašvuođa das mo oahppi jurddaša, ja mo oahppi ipmirda loguid lohkama. Ságastallama ulbmil lea oahppi dahkát diđolažžan iežas lohkanmáhtolašvuođaide ja mainna galgá bargat viidásit vai šaddá sihkkaris lohkkin. Siskkil áinnas váhnemiid ohppiid čuovvoleapmái. Oahppis ferte leat vejolašvuohta beassat bargat lohkamiin sihke</p>
<p>iistrukturerejuvvon ja strukturerejuvvon joavkkuin. Geavat áinnas konkrehtaid, lohkolinnjá (main leat merkejumit ja guoros lohkolinnjá) ja čuđeskártta doarjjan lohkamii. Mihttu lea ahte oahppi háhka alcces mentála lohkolinnjá, ja ipmirda lohkoráiddu struktuvrra (geahča temáid <em type="italic">Lohkodoahpagat</em> ja <em type="italic">Lohkoráidu ja lohkolinnjá</em>.)  </p>
<p>Lohkama geavahit dávjá strategiijan čoavdit bargobihtáid ja praktihkalaš váttisvuođaid. Ollu oahppit jotket geavahit eaŋkilis lohkanstrategiijaid go galget čoavdit addišuvdna- ja subtrakšuvdnabargobihtáid. Eanet dan birra temás <em type="italic">Rehkenastin. </em> </p>
<p>Evttohus lassi lohkamuššii  </p>
<p type="listitem" xml:lang="nob">• <em type="italic">Tall og tanke</em>, kapihtal 3  </p>
<p type="listitem" xml:lang="nno">• <em type="italic">Matematikk på småskoletrinnet </em> </p>
<p type="listitem" xml:lang="nob">• <em type="italic">Alle teller</em>, oassi B  </p>
<p>Lohkodoahpagat</p>
<p>Buorre ipmárdus matematihkka doahpagiin lea okta deháleamos eavttuin ovddidit vuođđo máhtolašvuođaid rehkenastimis. Doahpagat nu go ovdamearka dihte galle, stuorimus, eanemus, unnit, guokte unnit, man ollu, gaskkas, vuolde ja bajábealde leat dehálaš doahpagat giellaovdáneapmái oppalaččat ja oahppi matematihkka giela ovdáneapmái</p>
<p>erenoamážit. Doahpagiid ferte čatnat  loguide, sihke lohkosymbolaide ja lohkosániide. Mánát ohppet vásáhusa bokte go lohket ovdamearka dihte ahte vihtta lea juste ovtta eanet go njeallje. Vihtta lea stuorit go golbma, guokte lea unnit go njeallje ja nu ain.</p>
<p>Lohkodoahpagiid oahppama álgu lea ipmirdišgoahtit doahpagiid maid ovdalis leat namuhan, maid eanas oahppit dahket go álget skuvlii. Dasa lassin fertejit oahppit ipmirdit kvantitehta, dat mearkkaša ahte logut čujuhit dihto hivvodagaide. Dávjá lea</p>
<p>giellageavaheapmi čatnon lohkui ja loguidmeannudeapmái gitta das makkár dilálašvuođas lea sáhka, ja dat sáhttá leat hástalus ohppiide. Stuora logus ovdamearka dihte ii leat álo čielga sturrodat. Muhtomin lea stuora lohku okta millijovdna. Eará oktavuođas sáhttá logi leat stuora lohku.</p>
<p>Buorit lohkodoahpagat ohppiin mearkkaša maiddái ahte galget ipmirdit ja máhttit geavahit iešguđetlágan vugiid barggus. Okta valljodat mas leat vihtta eahppela sáhttá almmuhuvvot go čállá sáni <span type="quote">“vihtta”</span>, vihtta sázu |||||dahje lohkosymbola 5. Oahppit galget maiddái máhttit ovddasteddjiid gaskkas dulkot.</p>
<p>Loguin leat iešvuođat. Guokte logu maid bidjá oktii, šaddet ođđa lohkun. Sáhttá gávdnat erohusa guovtti logus jus geassá nuppi logu nuppis. Loguid sáhttá juohkit ja geardut.</p>
<p>Oahppiovdamearka</p>
<p>Luohkká lea leamaš olgun ja lea coggan rássái sarridiid. Dál sii galget gávnnahit man ollu sarridiid sii leat čoaggán. Anja lea gávnnahan ahte son lea ovtta rássái coggan 17 sarriha. Son čállá duhtavaččat čállingirjásis 71.</p>
<p>Luohkká bargá sadjevuogádagain ja hukse loguid unifix-birccuiguin. Oahpaheaddji sihtá Nigá hukset 14. Nigá ráhkada rukses logeža ja bidjá njeallje birccu ruoksada nala vai čájeha ahte  14:s lea okta logeš ja njeallje ovtteža.</p>
<p>Anja ii dovdda loguid čállima konvenšuvnna, ahte ovttežat galget olgešbealde ja logežat galget gurutbealde. Čállá go son álo ovttežiid gurutbeallái, vai dáhpáhuvvá go dat dušš muhtomin?Jus galgá háhkat dieđu ipmirda go Anja sadjevuogádaga ja dušše čállá boastut,</p>
<p>Girječálli ja lágádus lea almmuhuvvon girjjálašvuođalistus loahpageahčen dán dokumeanttas.</p>
<p>vai ii go son ipmir sadjeárvvu, de ferte guorahallat maid Anja jurddaša, ja manne son čállá 71 iige 17. Muhtun oahppit geain lea dysleksia rahčet lohkanguovlluin go sii lohket ja</p>
<p>čállet loguid. Ohppiide sáhttá leat ávkkálaš jus bidjá dokusa dasa mo galgá čállit loguid.</p>
<p>Buriide lohkadoahpagiidda lea vuođđun buorre ipmárdus sadjevuogádagas, loguid huksehusas ja loguid siffariid árvvus. Dađistaga go dat ipmárdus ovdána, de eai geahča šat logu 12 dušše 12 ovttadahkan, muhto maiddái ovttasteapmin guovtti oasis 10 ja 2, dahje 1 logešjoavku ja 2 ovtteža. Nigá máhttá juohkit 14 ovtta logešjovkui ja njeallje ovttežii. Oahpaheaddji sáhttá ovdamearka dihte čuovvolahttit Nigá vástádusa nu ahte sihtá su čilget luohkkái mo son jurddašii, ja manne njeallje leat eará ivnnis go logeš.</p>
<p>Geabbilis lohkodoahpagat leat dárbbašlaš eavttut jus galgá sáhttit rehkenastit beaktilis máŋggasiffarloguiguin dalle go daiguin álget. Danne lea dehálaš bargat vuođđo</p>
<p>doabaipmárdusain ja lohkodoahpagiiguin daiguin ohppiiguin geat rahčet eanemusat vuosttaš luohkás. Dat bargu čatnasa maiddái lohkamii (geahča temá <em type="italic">Lohkan</em> vuollelis). Oahppit geat rahčet ipmirdemiin ja sadjevuogádaga geavahemiin, deaividit stuora hástalusaid go galget rehkenastigoahtit addišuvnnain ja subtrakšuvnnain máŋggasiffar </p>
<p>loguiguin.</p>
<p>Lohkodoahpagiid ovdanáhttin  Lohkodoahpagiid ovdánahttin álgá árra giellaovdáneamiin ja vásáhusain maid háhket loguid lohkamiin. Ohppiid sátneriggodat ovdána, ja gielalaš doahpagat čatnojit matematihkalaš oktavuođaide ja sisdoaluide.</p>
<p>Dađistaga čatnet oahppit loguid hivvodagaide. Go oahppit álggos oidnet loguid, de sii atnet daid oktan ollislašvuohtan, ja sii čujuhit logu olles hivvodahkii beroškeahttá galle siffára logus leat. Siffárat máŋggasiffár loguin eai mearkkaš sierra maidege ohppiide, ja sii eai geavat sadjevuogádaga lohkat dahje almmuhit ahte dihto siffár čujuha dihto árvui. Áitto go sii leat ipmirdišgoahtán sadjevuogádaga, lea ohppiin doarvái gelbolašvuohta geavahit loguid geabbilit. Sii sáhttet dál juohkit logu ovttažiidda ja</p>
<p>logežiidda, sii dihtet makkár árvu iešguđetge siffárat ovddastit, ja sii oidnet olles logu  supmin osiin. De lea ohppiin buorre vuođđu ovdánahttit alccaseaset vugiid lohkorehkenastimii (máŋggasiffár loguiguin) ja oahppat ja ipmirdit njealji</p>
<p>rehkenastinvugiid algoritmaid.</p>
<p>Ollu oahppit geat rahčet oahppat lohkodoahpagiid, atnet loguid vaikko man stuorisin, ja ovttadimenšunála lohkoráidun main siffáriin ii leat makkárge sierra mearkkašupmi. Dasa lea váikkuhus ahte šaddá váttis lohkat, čállit ja rehkenastit máŋggasiffár</p>
<p>loguiguin. Oallugat dain ohppiin geavahit álkes lohkanstrategiijaid nugo lohkat-visotstrategiijaid (geahča teamá <em type="italic">Rehkenastin</em> vuollelis).    </p>
<p>Bargu viidáseappot  Barggu ovddos guvlui sáhttá álggahit kártemiin ohppiid ipmárdusa doahpagiin nugo stuorimus, unnimus, eanemus, unnimus. Geahččal maiddái gávnnahit man stuora loguid oahppi nákce govahallat masa čatná konkrehta hivvodaga. Lea dehálaš ahte oahppit rahčet maiddái besset hárjehallat čállit ja lohkat čállojuvvon loguid 10 rájis 20 rádjái.</p>
<p>Ollu ohppiide lea guhkes gaska das ahte lohkat 14 radjái dasa ahte ipmirdit ahte 14 sisdoallá 1 logeža ja 4 ovtteža. Oahppit dárbbašit máŋga ja máŋggalágan hástalusaid mat</p>
<p>čatnasit siffarárvvuide. Konkretiserenmateriála mii fokusa dasa ahte galgá deavdit logeža ja molsut, sáhttá veahkehit oahppi ipmirdišgoahtit siffarárvvu (ovdamearka dihte abakus ja ruđaid). Dađistaga berrejit oahppit maiddái háhkat hárjáneami hukset loguid ovttežiiguin ja logežiiguin (dasa sáhttá geavahit ovdamearka dihte base-logi materiála dahje</p>
<p>unifixbirccuid). Daid seamma lohkohivvodagaid berre maiddái sárgut ja čállit addišuvdnan. Čuđeškárta sáhttá geavahuvvot loguid struktuvrra guorahallamii. Go guorahallá mii dáhpáhuvvá go njuke bajas guvlui, vulos guvlui ja doarrás, de sáhttet oahppit háhkat ipmárdusa loguid huksehusas.</p>
<p>Dehálaš lea ahte oahppit molsot geavaheamis iešguđet lágan ovddasteaddjihámiid. Jus bidjá deasttu logežiidda dahje ovttežiidda rehkenastima ja rehketbihtáid bidjama oktavuođas, de šaddá maiddái deaddut bargobihtáidčoavdimii. Dat daguha unnit</p>
<p>vejolašvuođaid ovdánahttit doabaipmárdusa.</p>
<p>Evttohus lassi lohkamuššii</p>
<p type="listitem">• <em type="italic">Alle teller</em>, B oassi sadjevuogádaga birra  </p>
<p type="listitem" xml:lang="nob">• <em type="italic">Tall og tanke</em>, kapihtl 3  </p>
<p type="listitem" xml:lang="nob">• <em type="italic">Hvorfor tall går i ball</em>, kapihtal 4 og 5  </p>
<p type="listitem">• <em type="italic">GLSM</em>, kapihtal 5  </p>
<p type="listitem" xml:lang="nno">• <em type="italic">Matematikk på småskoletrinnet</em>, kapihtal 3 ja 6  </p>
<p>Lohkoráidu ja lohkolinnjá</p>
<p>Lea hui dehálaš ahte oahppit dovdet bures lohkoráiddu. Dat siskkilda ahte oahppit máhttet namaid loguin ja dihtet struktuvrra lohkoráiddus. Dasa lassin fertejit oahppit leat</p>
<p>oadjebasat loguid sirremis sturrodagaide, jorbet loguid ja dovdat loguid dihto gaskkaid. Dađistaga háhket oahppit mentála lohkolinnjá mii sáhttá geavahuvvot bargobihttáčoavdimii. Kártengeahččaleamis vuhtto dat das go oahppit beaktilit sáhtte</p>
<p>bidjat loguid ja hivvodagaid rievttes sadjái lohkolinnjás, ja ahte máhttet identifiseret ovdamearka dihte lagamus logeža.</p>
<p>Matematihkkaoahpaheamis geavahit dávjá iešguđetlágan lohkolinnjáid čájehit lohkoráiddu struktuvrra ja mii lea veahkkeneavvun lohkorehkenastimis. Jus galgá sáhttit geavahit lohkolinnjá geabbilit rehkenastimis, de gáibiduvvo ohppiin buorre lohkoipmárdus. De sáhttet oahppit geavahit lohkolinnjá vulos- ja bajás guvlui, ja geavahit mearkkaid linnjás ovdamearka dihte dasa ahte lohket viidásit 10:s.</p>
<p>Oahppiovdamearka</p>
<p>Emil galgá merket gokko 13 lea lohkolinnjás mas dušše logežat leat merkejuvvon. Son bidjá mearkka juste gasku 10 ja 20 gaskii.</p>
<p xml:lang="nob">Anders har en tallinje teipet fast på pulten sin som han bruker som støtte for tallregning. Han skal regne 15 – 3. Anders setter fingeren på 15 og sier en, så flytter han seg nedover tallinjen og teller to mens han peker på 14, og tre mens han peker på 13.</p>
<p>Emila merken sáhttá čujuhit dasa ahte son lea eahpesihkár lea go 13 lagabus 10 go 20, ja ii ge oro ipmirdeame loguid mearriduvvon gaska. Heajos ipmárdus lohkolinnjás vuolgá dávjá váilevaš lohkoipmárdusas. Eará mearkkat heajos lohkolinnjá ipmárdussii sáhttet leat ahte oahppi lohká 0 rájes ja lohká ovtta ja ovtta bajás guvlui dassái olle rievttes lohkui</p>
<p xml:lang="smn">lohkolinnjás.</p>
<p>Ánte rahčá oaidnit loguid lohkolinnjás ovddasteaddjin dan bargui maid son galgá doaimmahit (15 – 3). Ánte dárbbaša veahki geavahit lohkolinnjá veahkkeneavvun lohkorehkenastimii.</p>
<p>Lohkoráiddu ipmirdusa ovdánahttin  Lohkoráiddu ja lohkolinnjá ipmirdeapmi álgá dainna go oahppá lohkosániid ja lohkosymbolaid  ja makkár vuorus dat galget leat. Dat máhttu vuolgá loguidlohkamis. Dađistaga ipmirdit oahppit man stuora intervállat loguid gaskkas leat, nugo ahte buot viđežat leat guovtti logeža juste gaskkas. Sii ipmirdit ahte 23 lea lagabus 20 go 30. Sii ipmirdit maiddái ahte okta segmentta lohkolinnjás sáhttá álgit eará loguin go 0, ja</p>
<p>ahte sáttet leat eará juogut go 1. Oahppit geavahit máhtuset lohkoráiddu birra loguid árvvuid birra vai dihtet gosa galget bidjat loguid lohkolinnjás.</p>
<p>Dađistaga ovdánahttet oahppit mentála lohkolinnjá maid sáhttet geavahit lohkat vulos- ja baja guvlui ja bargobihtáid čoavdimii (eanet dan birra <em type="italic">Rehkenastin</em> temás). Viidásit ovdáneapmi mielddisbuktá ahte oahppi ovdána das ahte máhttá lohkolinnjá bajas- ja vulosguvlui atnit dasa ahte álgá lohkolinnjá geabbilit geavahit čoavdit  bargobihtáid.  </p>
<p>Oahppit geavahit mentála lohkolinnjá go sirrejit loguid sturrodaga mielde. Go sii dovdet lohkolinnjá struktuvrra, de sii sáhttet geavahit dan mearridit guovtti logu gaskka,</p>
<p>ovdamearka dihte lea go 18 lagabus 15 vai 20. Mentála lohkolinnjá ovdánahttin lea gitta das ahte oahppi beassá bargat sihke smávva ja stuora loguiguin.</p>
<p>Bargu viidáseappot  Viidásit barggu ohppiiguin sáhttá álggahit guorahallamiin man bures oahppit dovdet lohkoráiddu. Ovdamearka dihte sáhttá ohppiid geat rahčet eanemusat diktit lohkát viidásit muhtun logus, sihke bajás guvlui ja vulos guvlui. Buot ohppiide sierra beroštumi ráji</p>
<p>vuolábealde berre álgit kártengeahččalemiid bargobihtáiguin ja diktit oahppi čilget mo son lea sirren loguid sturrodaga mielde ja mo lea mearridan man stuora interválla guovtti logu gaskkas lea.</p>
<p>Iska maiddái makkár lohkosturrodagaid oahppit sáhttet bidjat lohkolinnjái. Geahča lohká go oahppi ovtta ja ovtta dassážii olle lohkui gosa galggai, vai geavaha go oahppi mearkkaid lohkolinnjás. Man ollu gaskamearkkaiguin ferte merken lohkolinnjá ovdalgo oahppi sáhttá bidjat logu rievttes sadjái? Viidásit barggus sáhttá diktit oahppi vásihit lohkolinnjá</p>
<p>geavaheami (main leat mearkkat iešguđet ládje), bidjat loguid lohkolinnjái, lohkat loguid ja lohkat bajás guvlui ja vulos guvlui lohkolinnjás, áinnas iešguđetlágan intervállaiguin.</p>
<p>Go oahppit barget loguid sirremiin sturrodagaid mielde dahje lagamus loguid gávdnamiin, de sii fertejit geavahit iežaset mentála lohkolinnjá. Sáhttá leat stimulerejeaddji oahppi ovdáneapmái jus bargá konkrehtaiguin sihke fysalaš lohkolinnjá vehkiin ja dan haga. Ohppiide sáhttá leat álkibut ipmirdit loguid ja lohkorehkenastima go geavahit ollu</p>
<p>konsekveantta visuála representašuvdnahámiid nugo lohkolinnjá. Dakkár representašuvdnahámiid lea dehálaš čatnat matematihkalaš symbolaide. Lohkolinnjáid geavaheapmi luohkkálanjain sáhttá stimuleret oahppi háhkat alcces mentála lohkolinnjá maid son sáhttá geavahit lohkorehkenastimis. Ánte rahčá geavahit lohkolinnjá beavddis</p>
<p>nalde riekta. Sutnje lea dehálaš ipmirdit sihke manne ja mo sáhttá geavahit veahkkeneavvuid ja representašuvnnaid.</p>
<p>Kártengeahččaleapmi ii iská máhttá go oahppi geavahit lohkolinnjá veahkkeneavvun lohkorehkenastimis. Lohkolinnjá sáhttá leat buorre veahkkeneavvun matematihka vuođđo máhtolašvuođaid oahppamis. Geahča evttohuvvon lassi lohkamušaid vuollelis.</p>
<p>Evttohusat lassi lohkamušaide</p>
<p type="listitem" xml:lang="nno">• Tall og tanke – den tomme tallinja, kapihtal 3 ja 5</p>
<p type="listitem">• Dyskalkulia, kapihtal lohkovuogádaga birra</p>
<p>Rehkenastin</p>
<p>Buriid rehkenastingelbbolašvuođaid háhkamis lea dehálaš ahte lea bures oahppan lohkodoahpagiid ja lohkoráiddu. Eaktun oahppat buriid rehkenastinstrategiijaid lea ahte ipmirda loguid juohkima logežiidda ja ovttežiidda, dovdat logešolbmáid (ja eará lohkoolbmáid) ja máhttit duppalastit ja juohkit beliin. Viidásit leat buorit lohkanmáhtut ja</p>
<p>lohkan bajás guvlui ja vulos guvlui gitta čuođi rádjái guovddáš oassi lohkorehkenastin máhtolašvuođa vuođus.</p>
<p>Ollu oahppit rahčet addišuvnnain ja subtrakšuvnnain. Dutkan čájeha ahte subtrakšuvdna lea erenoamáš váttis. Dasa lea ollu sivvan ahte ohppiin lea heajos doabaipmárdus. Oahppit geat rahčet geavahit dávjá ovttageardánis  ja rievddakeahtes strategiijaid go galget čađahit rehkenastimiid dego Ánná ovdamearkkas vuollelis. Sii lohket baicca eai ge</p>
<p>rehkenaste. Sivvan dasa dáidá leat oktavuođain lohkodoahpagiid, lohkama ja lohkofáktáid bajiloahppama gaskkas.</p>
<p xml:lang="nob">Oahppiovdamearka  3 + 5 = ____  Anna teller først opp tre fingre på venstre hånd. Så teller hun opp fem fingre på høyre hånd. Til slutt teller hun alle fingrene og får åtte.</p>
<p xml:lang="nob">7 + 5 = ___  Line <span type="quote" xml:lang="nno">”fyller opp”</span> til hel tier ved å regne 7 + 3. Da vet hun at det er to igjen av femmeren, og at summen er 12.</p>
<p>Ánná strategiija gohčoduvvo <span type="quote">“lohkat-buot”</span>-strategiijan. Nu ádjána, ja oahppit geat rahčet lohkamiin sáhttet jođánit lohkat boastut. Lohkat-buot strategiijat lea maiddái heajos vuohki lohkat go oahppit galget bargat máŋggasiffar loguiguin. Oahppit geat leat oahppan lohkofáktáid, dihtet ahte supmi golmmas ja viđas lea gávcci. Dakkár dieđuid maid lea čađa oahppan sáhttá álkit viežžat guhkesáigge muittus.</p>
<p>Line geavaha máhtuidis loguid birra ja rehkenastinstrategiijain go čoavdá bargobihtá. Son diehtá ovdamearka dihte ahte loguid sáhttá juohkit joavkkuide. Oahpahusa mihttu lea ovdánahttit ohppiid lohkanstrategiijain rehkenastinstrategiijaide. Dasa lassin lea dehálaš</p>
<p>ahte oahppit ohppet bajil lohkofáktáid.Go oahppit ohppet lohkofáktáid de geahpida dat rehkenastima ohppiide dainna lágiin ahte kognitiiva noađđi njiedjá go oahppi de ii dárbbaš geavahit návccaid lohkamii. Bahá lea maid vajálduhttit maid lea juo lohkan, ja mii lei vel</p>
<p>báhcán lohkat, jus ovdamearka dihte galgá rehkenastit  25 + 13 logiin suorpmaiguin. Jus muhtun oahppi rehkenastá hejot kártengeahččaleami addišuvdna ja subtrakšuvdna bihtáin, de sáhttá dat mearkkašit ahte oahppis leat heajos rehkenastinstrategiijat, ovdamearka dihte ahte oahppi geavaha <span type="quote">“lohkat-buot”</span>-strategiija addišuvdna bargobihtáin.</p>
<p>Áigemearri dain siidduin lea biddjon nu ahte diekkár heajos strategiijageavaheapmi galggašii dagahit ahte oahppi ii háhppet bargat buot bargobihtáid. Ohppiid strategiijaid lea dehálaš kártet, danne go strategiijaovdáneapmi lea hui dehálaš oahppi rehkenastinmáhtolašvuođaid ovdáneamis.</p>
<p>Rehkenastinstrategiijaid ovdánahttin  Oahppit ohppet dábálaččat vuos <span type="quote">“lohkat-buot”</span><span type="quote">”-strategiijaid addišuvdnii ja de dađistaga “lohkat-viidásit”</span><span type="quote">“lohkat-viidásit”</span>-strategiijaid. Alggos sáhttá dat leat nu ahte lohket viidásit dan logus maid leat addán álggos, muhto dađistaga galggaše oahppit lohkat viidásit dan stuorimus logus. Dat leat rasjonála strategiijat, ja lohkagoahtit viidásit stuorimus logus lea beaktilileappot ja geabbileappot go <span type="quote">“lohkat-buot”</span>-strategiija. Dađistaga go oahppit</p>
<p>leat gártadan vásáhusaid lohkamis, de sii muitigohtet ahte  3 + 5 lea gávcci, ja vurkejit dan lohkofáktán maid maŋŋil sáhttet viežžat guhkesáiggemuittus. Mihttu lea ahte oahppit galget geavahit lohkofaktaid searvalaga beaktilis lohkanstrategiiaiguin čoavdit bargobihtáid. De sáhttet 8 + 7 ovdamearka dihte čoavdit nu ahte oahppi jurddaša 8 + 7 lea ovtta eanet go 7 + 7, nappo 15.</p>
<p>Oahppit ohppet maiddái strategiijaid daidda eará rehkenastinmálliide. Ollu oahppit geavahit <span type="quote">“lohkat bajasguvlui”</span><span type="quote">”- dahje lohkat vulosguvlui”</span>-strategiijaid subtrakšuvdna rehkenastimis. <span type="quote">“Lohkat vulosguvlui”</span>-strategiijat leat hui gáibideaddji go dat gáibidit ahte lohká guokte ráiddu oktanagas: Ferte lohkat vulosguvlui ovtta logus nuppi lohkui</p>
<p>ja seammás lohkat dan lohkui mas galgá vulosguvlui lohkagoahtit. Muhtun oahppit čovdet subtrakšuvdna bihtáid dainna lágiin ahte gesset veahážiid mielde ain hávális. Dađistaga máhttigohtet oahppit čoavdit subtakšuvdnabargobihtáid nu ahte čovdet álkibut váttisvuođa ja geavahit dan vuolggasadjin gávdnat vástádusa bargobihttái, dahje nu ahte geavahit sihke lohkafáktaid ja strategiijaid.</p>
<p>Váilevaš strategiijaovdáneapmi lea nannoseamos prediktáhtor mahtematihkkaváttuide maŋitáiggi. Dat mearkkaša ahte go muhtun oahppi joatká geavahit <span type="quote">“lohkat-buot”</span>-strategijaid go eará oahppit leat juo geavahišgoahtán</p>
<p><span type="quote">“lohkatviidásit”</span>-strategija ja lohkofáktá-máhtuset, de lea dat várrehus. Jáhku mielde oahppi ii leat ovdánan vuođđo rehkenastinmáhtolašvuođain nu go vuordit, ja oahppi sáhttá oažžut oppalaš matematihkkaváttuid. Oahppit geain leat matematihkkaváttut rahčet eanet go eará oahppit lohkamiin gávdnat vástádusa álkes addišuvdnabargobihtaide</p>
<p>(supmi guovtti logus vuollil logi). Dat erohus lassána agimielde.</p>
<p>Mo bargat ovddosguvlui</p>
<p>Go viidásit galgá čuovvolahttit ohppiid de lea dárbbašlaš kártet mo oahppit čovdet addišuvdna- ja subtrakšuvdnabargobihtáid, sihke čállon bargobihtáid ja bargobihtáid mat leat muhtun konteavsttas. Jus oahppi lohká loguid, mo dasto lohká oahppi? Geavaha go</p>
<p>oahppi seamma čoavdinvuogi (lohkanstrategiija) buot bargobihtáin? Makkár lohkofáktáid máhttá oahppi?</p>
<p>Sáhttá leat ávkkálaš veahkehit oahppi oahppat bajil lohkofáktáid. Bargoáigi mii biddjo dasa, galggašii leat oalle oanehaš. Stoahkanhárjehallan, nugo bircospealut, dahje eará spealut mat leat heivehuvvon lohkofáktáid hárjehallamii dihto lohkoguovlluin, sáhttet geavahuvvot ohppiid movttiideapmái. Ohppiide berre leat čielggas mii lea aktivitehtaid ulbmil.</p>
<p>Oahppit galggaše maiddái oažžut vejolašvuođa oahppat bajil lohkofáktáid mat muitalit differánssa loguid gaskkas, ovdamearka dihte ahte 5 – 2 = 3, ja ahte 5 – 3 = 2. Dakkár ipmárdus addá maiddái ohppiide eanet máhtu loguid gaskasaš oktavuođain. Oallugat</p>
<p>hárjehallet loguid gearduntabeallas. Muitte ahte sáhttá leat stuora veahkkin ohppiide maŋŋil skuvlavázzimis ahte veahkeha sin maiddái máhttit gearduntabealla <span type="quote">“maŋos guvlui”</span>, dat mearkkaša ahte sii maiddái ohppet lohkofáktáid nugo ahte 21 lea seamma go golmma geardde čieža.</p>
<p>Oahpaheaddji sáhttá veahkehit oahppi oahppagoahtit máŋggalágan ja beaktilis strategiijaid ja geavahanguovlluid ja ahte daid besset geahččaladdet sihke unnán ja ollu</p>
<p>doarjagiin. Go galgá veahkehit oahppi ovddidit strategiijaid, de ferte oahpahus heivehuvvon dasa ahte veahkeha oahppi ovdánit boahtte ceahkkái. Jus oahppi geavaha <span type="quote">”lohkat-buot”</span>-strategiija, de ferte mihttu vuos leat ahte veahkehit oahppi lohkanstrategiijai mas oahppi lohká viidáseappot. Ovdamearka dihte sáhttá oahppi dovdat stuorimus ja unnimuslogu addišuvdnabargobihtáin.</p>
<p>Oahppi ferte beassat hárjehallat, álgit stuorimus logus ja suorpmaiguin lohkat veahkkin dan mađe go dat unnimus lohku ovddasta. Ovdamearka dihte sáhttá 3 + 5 =__čoavdit nu ahte gávdná stuorimus logu (5) ja dan unnimus logu (3). Oahpaheaddji cuige ja dadjá stuorimus lohku (5) ja lohká viidásit suorpmaiguin 6,7,8.</p>
<p>Subtrakšuvdna lea hui gáibideaddji ohppiide geat rahčet. Ohppiide dáidá álkimus álgit <span type="quote">“lohkat bajás guvlui”</span>-strategiaiguin go barget intervállaiguin loguid gaskkas. Geavat áinnas</p>
<p>konkretiserenmateriála nu ahte oahppi sáhttá oaidnit ahte differánsa golmma ja viđa gaskkas lea guokte go guokte oažžu golbma lea vihtta.</p>
<p>Evttohus lassi lohkamuššii</p>
<p type="listitem" xml:lang="nob">• Strategier, strategiobservasjon og strategiopplæring, olles girji</p>
<p type="listitem" xml:lang="nob">• Hvorfor tall går i ball, kapihtal 7</p>
<p type="listitem" xml:lang="nob">• Tall og tanke, kapihtal 5</p>
<p type="listitem" xml:lang="nno">• Dyskalkuli, kapihtal Fakta om räkning og tankestrategier</p>
<p type="listitem" xml:lang="nno">• Matematikk på småskoletrinnet, kapihtal 7</p>
<p>Ohppiidportreahtat – Ovllá, Márjá ja Ánná</p>
<p>Vuolábealde leat golbma ohppiidportreahta mat govvidit maid muhtun oahppit vuolábealde, ollu vuolábealde ja ollu bajábealde sierra beroštumi ráji leat máhttán geahččaleamis. Ohppiidportreahtat leat čállon dan vuođul mo golbma oahppi barge geat</p>
<p>ledje mielde ođđa kártengeahččalemiid geahččaleamis. Vástádusminsttár, boasttuvástádusat ja strategiijat maid sáhttá áicat, leat geavahuvvon čujuhussan doabaipmárdussii dahje rehkenastimáhtolašvuhtii.</p>
<p>Ovllá – jur vuolábealde sierra beroštumi ráji</p>
<p>Ovllá vástádusat orrot čájeheame ahte son rahčá lohkat. Sihke dalle go son lohká ovtta ja ovtta, ja dalle go son lohká hivvodagaid mat leat juhkkojuvvon joavkkuide. Dasa lassin son orru eahpesihkár doahpagiin <span type="quote">“lihka ollu”</span>. Bliánttamearkkat Ovlla geahččaleami gihppagis čájehit ahte son láve geavahit ovtta strategiija mas merke figuvrraid mat leat kategoriserejuvvon ja lohkkon, muhto lea vejolaš ahte son ii hálddaš dan strategiija ollásit.</p>
<p>Ovllá čájehat ahte son máhttá lohkat bajasguvlui ovttain ja ovttain ja bidjat loguid ja hivvodagaid rievttes sadjái lohkolinnjás. Son gávdná maiddái stuorimus hivvodaga go galgá</p>
<p>buohtastahttit hivvodagaid mat leat biddjon joavkkuide, ja son máhttá sirret loguid sturrodaga mielde. Ovllás leat baicca váttisvuođat lohkat vulosguvlui ja guvttiin ja guvttiin. Dat sáhttá čujuhit dasa ahte son lea eahpesihkár lohkoráiddu ektui.</p>
<p>Addišuvdna- ja subtrakšuvdnabargobihtát leat váddásat Ovllái. Dat gusto sihke biddjon bargobihtáide ja bargobihtáide muhtun konteavsttas mat eai leat biddjon. Ovlla lea vástidan boastut buot addišuvdnabargobihtáin main vástádus lea stuorit go logi, dasa</p>
<p>lassin son ii leat vástidan máŋga rehkenastin bargobihtá. Dat sáhttá čujuhit dasa ahte sus leat heajos ja áigeáddjás rehkenastinstrategiijat. Son soaitá geavahit <span type="quote">“lohkat-buot”</span> strategijaid? Son soaitá maiddái geavahit lohkanstrategiijaid mas son lohká suorpmaid, ja ahte dat ii leat doarvái bargobihtáin main leat logut stuoribut go galle suorpma leat. Ovlla</p>
<p>iige oro oahppan bajil ollu lohkofáktáid, ja sus orru maiddái heajos ipmárdus Leat-merkii.</p>
<p>Ovllá bargu viidásit</p>
<p>Ovllá lea máhttán ollu kártengeahččaleamis, ja jus jurddaša nugo lávejit sáhttit máhttogeahččalemiin, de lea ártet ahte Ovlla lea sierra beroštumi ráji vuolábealde go son</p>
<p>lea vástidan nu ollu riekta. Goitge go geahččá olles Ovllá geahččaleami, de son sáhttá dárbbašit bargat dáiguin:</p>
<p type="listitem">• Vuođđodoahpagiiguin nugo seamma mađe. Daid berre geahččat ovttas konkrehtaiguin, beallekonkrehtaiguin ja symbolaiguin. Bargu berre addit Ovllái vejolašvuođa ovdánahttit ipmárdusa Leat-mearkii.</p>
<p type="listitem">• Lohkanhárjehallan: lohkat bajás guvlui ja vulos guvlui, lohkat viidáseappot muhtun logus, lohkat guokte ja guokte, lohkat hivvodagaid joavkkuin (logežat, viđežat, ovttažat) ja lohkat čuođi rádjái.</p>
<p type="listitem">• Logut guovllus 10-20: vuosttažettiin ovddidan dihte buriid lohkodoahpagiid ja</p>
<p>ipmirdišgoahtit sadjevuogádaga-logeš ovtteš sadji</p>
<p type="listitem">• Ovdánahttin iežas strategijageavaheami: oahppit geat rahčet dárbbašit veahki ja doarjaga ovdánit lohkat-buot-strategiijas <span type="quote">“lohkat-viidásit”</span> strategiijai</p>
<p>Lea dehálaš ahte oahpaheaddji čájeha Ovllai maid son (Ovllá) máhttá. Oahpaheaddji, Ovllá ja su váhnemat galggaše ságastallat ovttas maid Ovlla galggašii bargat eanet, nu ahte son ipmirda maid son galgá oahppat ja manne. Soaitá sáhttit álgit lohkanhárjehallamiin, dan</p>
<p>sáhttet váhnemat ja Ovlla bargat ovttas. Lea dehálaš ahte Ovlla siskkilduvvo iežas ovdáneami árvvoštallamii dain áššiin. Nagoda go son lohkat buorebut maŋosguvlui vaikko makkár logus? Nagoda go son bargat stuorit loguiguin go ovdal, maŋŋil go lea hárjehallan dan, vai dárbbaša go son hárjehallat vel eanet?</p>
<p>Márjá – ollu vuolábealde sierra beroštumi ráji</p>
<p>Márjá ii leat máhttán bargat go moadde bargobihtá kártengeahččaleamis. Son čájeha ahte sus lea váttisvuohta lohkat objeavttaid mat leat eanet go 10 hivvodagain, ja lohkat bajás guvlui dahje vulos guvlui guovllus 10-20. Son rahčá maiddái gozihit iežas lohkama go lea</p>
<p>lohkame iige muitte maid lea juo lohkan. Márjá nagoda bidjat rievttes sadjái lohkolinnjái lohkosymbolaid vuollel 10, muhto son ii nákce bidjat hivvodagaid lohkolinnjái. Dat soaitá sivvan manne Márjá rahčá sirret loguid lassáneaddji ráidun. Son iige nákce identifiseret stuorimus hivvodaga go galgá buohtastahttit hivvodagaid mat leat juhkkojuvvon</p>
<p>joavkkuide. Dat sáhttá čujuhit Márjjás leat váilevaš ipmárdusa lohkoráiddus ja maiddái heajos doabaipmárdusa.</p>
<p>Su vástádusat addišuvdna- ja subtrakšuvdnabargobihtáin sáhttet čujuhit ahte Márjá ii hálddaš addišuvnna ja subtrakšuvnna, ii smávva loguiguin ge. Ii ge bargobihtáin mat leat biddjon ii ge bargobihtáin mat leat muhtun konteavsttas. Márjá dáidá ain geavahit lohkanstrategiijaid go čoavdá rehkenastinbargobihtáid. Go son rahčá lohkamiid, de daguha dat ahte Márjá dávjá oažžu boasttu vástádusa.</p>
<p>Márjjá bargu viidásit  Eat dieđe doarvái ollu maid Márjá máhttá nu ahte sáhttit plánet sutnje čuovvolahttin bargguid, jus su galgá veahkehit de lea dárbu eanet kártet su. Márjá lea čájehan ahte son máhttá veaháš lohkoguovllus 0-10. Doppe son máhttá lohkat ja bidjat lohkosymbolaid lohkolinnjái. Márjjá geahččaleapmi čájeha sus heajos lohkoipmárduas ja heajos</p>
<p>rehkenastinmáhtolašvuođaid. Dat daguha sutnje stuora váttisvuođaid háhkat vuođđo máhtolašvuođaid rehkenastimis.</p>
<p>Márjjá oahpaheaddji árvala sutnje ja su váhnemiidda ahte sii sáhttet bargat muhtun siidduid kártengeahččaleamis laboratiivalaččat. Dat mearkkaša ahte oahpaheaddji várre áiggi nu ahte Márjá beassá bargat daiguin siidduiguin geahččaleamis dego dat livčče oassi oahppomateriálas. Dan gaskkas go Márjá čoavdá bargobihtáid áicá oahpaheaddji ja jearrá</p>
<p>gažaldagaid. Makkár strategiijaid geavaha Márjá? Man guhkás máhttá son lohkat? Máhttá go son lohkat vulos guvlui? Makkár lohkofáktáid lea son oahppan bajil?  Go geahččaleami geavaha nie, de sáhttá oahpaheaddji maiddái iskat maid Márjá nákce</p>
<p>bargat oahpaheaddji doarjagiin. Dat addá buoret vuođu plánet doaibmabijuid.  Oahpaheaddji oažžu maiddái vuođu ságastallamii Márjjáin dan birra maid son máhttá, ja</p>
<p>mo dat sáhttá leat vuođđun viidásit oahppamii. Márjá beassá leat mielde bidjame oahppomihtuin su bargui ovddosguvlui.</p>
<p>Go váldá vuolggasaji kártengeahččaleamis, viidásit kártemis, luohkkálatnjaáicamis ja ságastallamis Márjjáin ja su váhnemiiguin, de sáhttá árvvoštallat berre go PPT guorahallat su. Dán proseassas lea lunddolaš siskkildit maiddái skuvlla erenoamáš pedagogalaš resurssaid ja oktavuođaid.</p>
<p>Ánná – ollu bajabealde sierra beroštumi ráji</p>
<p>Ánná leat máhttán measta visot kártengeahččaleamis ja lea ollu bajabealde sierra beroštumi ráji. Son čájeha ahte máhttá lohkat hivvodagaid mat leat juhkkojuvvon joavkkuide ja máhttá kategoriseret ja lohkat objeavttaid vuollil 20. Son máhttá maiddái bidjat lohkosymbolaid ja hivvodagaid rievttes sadjái lohkolinnjás, ja sirret loguid</p>
<p>lassáneaddji ráidun ja čállit gárvvisin lohkoráidduid main lohkkojuvvo bajás guvlui, vulos guvlui ja guvttiin ja guvttiin, Ánná čájeha ahte son maiddái máhttá adderet ja subtraheret lohkoguovllus 0-15, sihke biddjon bargobihtáid ja bargobihtáid muhtun konteavsttas, ja son nákce oaidnit lohkoolbmažagaid guovllus 0-10.</p>
<p>Ánná bargu viidásit  Dán kártengeahččaleami vuođul ii sáhte dadjat maidege Ánná lohkoipmárdusa ja rehkenastinmáhtolašvuođaid birra, dahje mainna son dárbbaša bargat eanet. Dan maid sáhttit dadját lea ahte Ánnás eai vuhtto vuođđo váilevašvuođat dihto temáin geahččaleamis. Ánná viidásit čuovvoleapmái ferte leat vuođđun eará diehtu su máhtuin. Ánná soaitá oažžut bargat eanet loguiguin guovllus 0-100. De sáhttiba Ánná ja</p>
<p>oahpaheaddji dađistaga oažžut eanet diđolašvuođa mainna Ánná dárbbaša bargat ovdánahttit máhtolašvuođaidis. Go Ánná beassá bargat stuora loguiguin de oaidná maiddái bargá go son álkes lohkanstrategiijaiguin lohkorehkenastimis, ja berre go su ovdánahttimis bidjat deattu strategiijaovdánahttimii.</p>
<p>Bohtosiid čuovvoleapmi oahpaheaddjijoavkkus  Vuođđo máhtolašvuođat leat siskkilduvvon fágaid gelbbolašvuođamihtuide.</p>
<p>Kártengeahččalemiid čuovvoleapmi lea dehálaš buot oahpaheddjiide ceahkis.  Jahkeceahkki sáhttá doallat čoahkkáigeassima ja ságastallama geahččalemiid bohtosiid birra ovttas -ja rastá luohkáid/ohppiidjoavkkuid. Nu sáhttá badjelgeahčastaga oažžut eaŋkilohppiin sihke bajábealde ja vuolábealde sierra beroštumi ráji, ja ollislaččat</p>
<p>jahkeceahkis. Leat go skuvllas máŋga dahje moadde oahppi sierra beroštumi ráji vuolábealde? Leat go mis oahppit skuvllas mat sulastahttet Lena?</p>
<p>Gávdnojit go bargobihtát maid ii oktage dahje maid dušše moadde oahppi luohkás leat nákcen. Maid dat muitala oahpahusa birra? Galgat go plánet doaibmabijuid olles jahkeceahkkái? Ovtta ohppiidjovkui? Eaŋkiloahppái? Dat berre leat mihttun digaštallat movt sáhttá bargat ovttas ceahkis, ja mainna berre bargat eanet iešguđetge fágain.</p>
<p>Skuvlajođiheaddji ovddasvástádus</p>
<p>Dá čájehuvvo oanehaččat mii lea skuvlajođiheaddji ovddasvástádus ovdal, čađahettiin ja maŋŋel geahččaleami.</p>
<p>Skuvlajođiheaddji galgá:</p>
<p xml:lang="deu">OVDAL GEAHČČALEAMI  GEAHČČALEAMIS   GEAHČČALEAMI MAŊŊIL</p>
<p>- lohkan <em type="italic">Retningslinjer for gjennomføring</em> ja lohkan  oahpaheaddjebagadusa   </p>
<p>- fuolahit ahte skuvlla oahpaheaddjit dovdet oahpaheaddjibagadusa  sisdoalu</p>
<p>- čuovvolahttit bohtosiid skuvladásis báikkálaš  ovdánahttinbarggus</p>
<p>- fuolahit ahte skuvlla kártengeahččalemiid čađaheapmi čuovvu  njuolggadusaid mat leat dasa<em type="italic"> </em> <em type="italic">Retningslinjer for </em> </p>
<p xml:lang="nob"><em type="italic">gjennomføring</em>   </p>
<p>- iskat leat go boahtán</p>
<p>- láhčit dili nu ahte oahpaheaddjit čuovvolit ohppiid sierra beroštumi rájis ja dan vuolábealde.</p>
<p>- fuolahit ahte daid ohppiid</p>
<p>“dehálaš dieđut neahttasiidui</p>
<p xml:lang="eng"><em type="italic">www.udir.no  </em></p>
<p>- fuolahit ahte váhnemat</p>
<p>leat ožžon dieđu čađaheami birra, ja ahte váhnengihpa dahje diehtu eaktodáhtolaš geahččalemiin lea juhkkojuvvon buori áiggis ovdal geahččaleami.   - leat olámuttus oahpaheddjiide jus sii dárbbašit veahki ja doarjaga  čađahettiin</p>
<p>váhnemat geain leat bohtosat sierra beroštumi rájis dahje dan vuolábealde ožžot dieđu bohtosiin ja makkár viidásit doaibmabijut leat, ja ahte dan gehččet ovttas eará áššáigullevaš árvvoštallandieđuiguin mat oahpaheddjiin leat ovdalaččas</p>
<p>Eanet dieđut ja resurssat</p>
<p xml:lang="fkv">GEAHČČALEAMI JA ÁRVVOŠTALLAMA BIRRA</p>
<p>Gos gávnnan eanet dieđuid geahččaleami ja árvvoštallama birra?  Árvvoštallan:<em type="italic"> www.udir.no  </em></p>
<p>Mii lea skuvlajođiheaddji bargu kártengeahččalemiiguin?  Njuolggadusat kártengeahččaleami čađaheapmái</p>
<p xml:lang="nno"><em type="italic">http://www.udir.no/Vurdering/Kartlegging-gs/Artiklerkartlegging/Kartleggingsprover---retningslinjer-ogrettleiing-til-skoleeigarar-og-skoleleiarar- </em></p>
<p>Gos gávnnan instruksaoasi</p>
<p>geahččaleami čađaheapmái?  Prøveadministrasjonssystemet (PAS)</p>
<p xml:lang="nno"><em type="italic">http://pas.udir.no/AuthenticationWeb/?RequestApplic ation=https%3a%2f%2fpas.udir.no%3a443%2fWeb%2 flogin.aspx&amp;returnURL=%2fweb%2fdefault.aspx  </em> </p>
<p>Gos sáhtán lohkat eanet fáttás árvvoštallan oahpaheami várás?  Árvvoštallan oahppama várás (Vurdering for læring)</p>
<p>gávdno dárogillii dáppe<em type="italic">: www.udir.no/vfl  </em> </p>
<p xml:lang="vep">REHKENASTIMA VUOĐĐOMÁHTOLAŠVUOĐAT</p>
<p>Maid oahppit galget máhttit vuođđo máhtolašvuođain?  Máhttoloktema oahppoplána:  www.udir.no/lareplaner/kunnskapsloftet/</p>
<p>Mat leat rehkenastima vuođđo máhtolašvuođat ja mo galgá daid ovddidit?</p>
<p>Vuođđogálggaid rámmaráhkadus</p>
<p>www.udir.no/Lareplaner/Forsok-ogpagaendearbeid/Lareplangrupper/Rammeverkforgrunnleggende-ferdigheter/  Gos gávnnan eanet resurssaid ja  materiála ohppiid viidásit</p>
<p>čuovvoleapmái?</p>
<p>Lassi lohkamuš</p>
<p xml:lang="nno">Dárogielat girjjálašvuohta  Alseth, B. (1998). Matematikk på småskoletrinnet. Oslo: Nasjonalt læremiddelsenter.  Alseth, B. Og Røsseland, M. (2006). Undersøkelseslandskap i matematikk. I Frislid, M. E. Og Traavik, H. (red.) Boka om GLSM: Grunnleggende lese-, skrive- og</p>
<p xml:lang="nob">matematikkopplæring. Kapittel 5. Oslo: Universitetsforlaget  Botten, G. (2003). Meningsfylt matematikk – nærhet og engasjement i læringen. Bergen: Caspar forlag.</p>
<p xml:lang="nob">Holm, M. (2002). <em type="italic">Opplæring i matematikk. For elever med matematikkvansker og andre elever</em>. Oslo: Cappelen akademisk forlag.  </p>
<p xml:lang="nob">Høines, M. J. (2006). <em type="italic">Begynneropplæringen. fagdidaktikk for barnetrinnets matematikkundervisning</em> . Bergen: Caspar forlag.  </p>
<p xml:lang="nob">Lunde, O. (2008). Matematikkvansker. In A.-L. Rygvold &amp; T. Odgen (Eds.), <em type="italic">Innføring i spesialpedagogikk.</em> Oslo: Gyldendal Akademisk.  </p>
<p xml:lang="nob">Lunde, O. (2010). Hvorfor tall går i ball. Bryne: Info Vest.  Ostad, S. A. (2008). <em type="italic">Strategier, strategiobservasjon og strategiopplæring: med fokus på elever med matematikkvansker</em>. Trondheim: Læreboka forlaget.  </p>
</body></document>