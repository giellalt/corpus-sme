<document xml:lang="sme" id="no_id"><header><title>Mánaidgárdde váhnemiidda diehtu</title><genre code="admin"/><author><person firstname="" lastname="Udir" sex="unknown" born="" nationality=""/></author><year>2020</year><wordcount>354</wordcount><conversion_status type="standard"/><availability><license type="standard"/></availability><multilingual/><origFileName>https://www.udir.no/globalassets/filer/kvalitet-og-kompetanse/korona/forelderinfo_nordsamisk.pdf</origFileName><parallel_text xml:lang="eng" location="forelderinfo_engelsk.pdf"/><parallel_text xml:lang="nno" location="forelderinfo_nynorsk.pdf"/><parallel_text xml:lang="nob" location="forelderinfo_bokmaal.pdf"/><parallel_text xml:lang="sma" location="forelderinfo_sorsamisk.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">Mánaidgárdde váhnemiidda diehtu </em>Veahkkin didjiide muitalit mii lea dehálaš go mánáidgárddit ja skuvllat fas rahpasit, de leat mii válljen ráhkadit čállosa maid sáhttibehtet váhnemiidda addit </p>
<p><em type="bold">Diehtu mánáidgárdeváhnemiidda </em></p>
<p type="listitem">Ovdal go Norgga mánáidgárddiid giddejedje, de eai lean dieđut ahte mánaidgárdde mánáide livčče njommon virus. Go buohtastahttá mánáid ja rávis olbmuid, de leat unnán mánát geaidda virus lea njoammuduvvon Norggas ja muđui máilmmis. Dássážii lea čájehuvvon ahte lea leamaš unnán riskka ahte mánát ja nuorat duođalaččat buohccájit koronavirusa geažil. Lea unnánat go eará vuoiŋŋahatvigiid geažil mainna mánát sáhttet buohccát, omd influeansa ja RS-virus.    Mánáide lea oadjebas leat mánáidgárddis    Eastadan dihtii njoammuma de mii leat bidjan moanat doaibmabijuid mánaidgárdái. Boahttevaš áigodagas leat mii erenoamáš dárkilat sihkkarastit eastadit njoammudávdda. Lea sorjavaš das ahte buohkat  dahket ja čuovvulit ođđa rávvagiid. Mánáidgárddis beroštat erenoamážit das ahte:</p>
<p type="listitem">gieđaid bassat ja oahpahit mánáide buriid giehtabassan dábiid</p>
<p type="listitem">mánaidgárddi buhtisin doallat</p>
<p type="listitem">jeavddálaččat bassat duhkorasaid</p>
<p type="listitem">čuovvovaš áigodagas galgat leat mánáiguin liige ollu leat olgun</p>
<p type="listitem">leat smávit mánnájoavkkut ovttas fásta bargiiguin</p>
<p><em type="bold">Mánaidgárddis galgá ain leat ovdamoraš mánáide </em></p>
<p>Mii galgat ain vuhtiiváldit mánáid dárbbu dikšui ja áimmahuššat ahte buot mánát dovdet oadjebasvuođa, gullevašvuođa ja ahte loktet mánáidgárddis. Guoimmuhit ja jeđđet mánáid lea ain dehálaš.</p>
<p><em type="bold">Jos mánná lea illáveaje </em></p>
<p>Jos mánás orrot leamen dávdamearkkat, vaikke leat ge láivvi, de ii galgga mánáidgárdái boahtit.</p>
<p>Lea dehálaš ahte orru ruovttus unnimus jándora maŋŋá go dávdamearkkat leat jávkan.</p>
<p>Váhnemiin geain vuoiŋŋahagain orro vihki, eai galgga buktit eai ge viežžat mánáid. Jos váhnemiin dahje eará dáluolbmuin lea duođaštuvvon kroronuvirusdávda, de ehpet galgga dii ge boahtit mánáidgárdái. </p>
<p>Jos mánná šaddá illáveajuide mánaidgárddis, de fertebehtet viežžat máná nu johtilit go vejolaš.</p>
<p><em type="bold">Váhnemat eai berrešii sisa mánáidgárdái boahtit </em></p>
<p>Nu guhkás go lea vejolaš, de mii geahččalat mánáid olgun vuostáváldit. Mánát berrešit olgoláhkkái gárvodan go bohtet mánáidgárdái</p>
<p><em type="bold">Ii galgga váldit ruovttuduhkorasaid mielde váldit </em></p>
<p>Mánát eai galgga ruovttoduhkorasaid váldit mielde. Jos mánás leaš jiellatguovža mainna nohkkat láve, dan sáhttá váldit mielde. Muhto dalle lea liige dehálaš ahte eará mánáiguin ii juogat dan.</p>
<p>Bassat gieđaid lea seamma dehálaš ruovttus go mánáidgárddis ge lea. Basset gieđaid ovdal go mánáidgárdái boahtibehtet, ja dakkaviđe go ruoktot boahtibehtet.</p>
<p>Mii ávžžohat ahte mánát astoáiggis eai leat ovttas eará mánáiguin, ja ahte berrešit olgun stoahkat.</p>
</body></document>
