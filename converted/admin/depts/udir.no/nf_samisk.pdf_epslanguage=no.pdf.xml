<document xml:lang="sme" id="no_id"><header><title/><genre code="admin"/><author><unknown/></author><wordcount>40840</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/Upload/Rapporter/2009/5/NF_samisk.pdf?epslanguage=no</origFileName><parallel_text xml:lang="nob" location="samisk_1delrapport.pdf_epslanguage=no.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="deu"><em type="bold">ČOAHKKÁIGEASSU </em></p>
<p><em type="bold"> </em><em type="italic">Máhttoloktema 2006 – Sámi árvvoštallama </em>prošeavtta<em type="italic"> </em>bajitdási ulbmil lea gávdnat lea go ja man muddui Máhttolokten sámi lea veahkkin bargui oažžut ovttaárvosaš skuvlla ja oahpaheami sámi álbmotjoavkkuide riikkas. Bargu lea organiserejuvvon golbma belohahkii latnjalaga<em type="bold"> </em>oasseprošektii. 1. oasseprošeakta čohkke fuomášumi ráhkkanemiide  mat  iešguđet  dásiin  leat  dahkkojuvvon  láhčit  dilálašvuođa ođastussii,  ja  2.  oasseprošeakta  fas  árvvoštallá  mot  ja  man  muddui  iešguđet váikkuhangaskaoamit, earret iešalddis oahppoplána, leat leamašan stivrejeaddjin Máhttoloktema  Sámi  atnui  váldimii.  3.  oasseprošeakta  geahčada  iešalddis Máhttoloktema  – Sámi  (OM06S).  Mot  oahpaheaddjit  dulkojit  ja  čađahit  plána? Dán oktavuhtii gullá maiddái árvvoštallat iešalddis oahppoplána.  Dát vuosttaš prošeaktaraporta lea golbma fáddásuorggi birra. Álggahankapihttalis vuosttažettiin  geahčaduvvo  viidát  norgga  skuvlapolitihkka  historjjálaččat  sámi álbmotjoavkkuid ektui, vuosttaš skuvladoaibmabijuid rájes 1700-logus gitta dálá sámi oahppoplánaid rádjái. Oanehis gaskakapihttala maŋŋel  dasto ovdanbiddjojuvvojit ovdalaš gávdnosat Máhttoloktema Sámi atnui váldima proseassa ektui, mii ovdanbuktá vásáhusvuođu 1. ja 2. oasseprošeavttas. Vuosttaš prošeaktaraporterema goalmmát ja maŋemus  váldofáddá lea 3. Oasseprošeavtta birra.  Das  vuosttažettiin  ja  ovddemusat  guorahallojuvvo  iešalddis  oahppoplána OM06S.  Historjjálaš maŋos  geahčasteapmi  lea  dehálaš.  Vuosttažettiin  dat  addá  duogáža daidda doaibmabijuide maid dál oaidnit mii gullá dasa mot skuvla ja oahpaheapmi lea heivehuvvon sámi ohppiidjoavkkuide. Viidáset lea dakkár váldočoahkkáigeassu leamašan  dárbbašlaš  dán  árvvoštallama  čuolbmaásahemiid  ráhkadeapmái  ja earenoamážit  dasa  ahte  dađistaga  sáhttit  dulkot  daid iešguđet reakšuvnnaid  maid sámi oahppoplána, ja doaibmabijut dan čađaheapmái ožžot iešguđet birrasiin, sihke sámi ja dáčča.   <em type="italic">Ovttaárvosašvuohta ja ovttaárvosaš</em> leat  ođđa  doahpagat  Norgga  skuvlla  ja oahpaheami stivrendokumeanttain. Ovttaárvosašvuođaprinsihppa ii mielddisbuvtte seammalágan fálaldagaid buohkaide, muhto fálaldaga mii lea <em type="italic">ovttaárvosažžan</em><em type="bold"> </em>go oahpaheapmi bidjá vuođđun dan maid mánát ja nuorat máhttet, juoga mii gáibida sihke<em type="italic"> individuálalaš heiveheami ja báikkálaš máŋggabealatvuođa. </em>Dál lea dakkár <span type="quote">“ovttaárvosašvuođa”</span>  ideála  dábálaččat dohkkehuvvon njuolggadussan min riikka skuvlafálaldahkii. Muhto guhká lei nu ahte sámiid galggai bágget majoritehtaservodaga skuvlii almmá makkárge eará heivehemiin go ahte sámegiela geavahit veahkkegiellan dalle go lei <span type="quote">“áibbas dárbbašlažžan dan dahkat”</span>.  </p>
<p>Dehálaš duogážin dakkár miellaguddui lei oaidnu mii guhká ráđđii, ahte sámi osku, giella  ja  kultuvra  obbalaččat  ii  lean  seamma  alla  ovdánahttindásis  go  mii majoritehtas  lei  seamma  vástideaddji  áššiin.  Dakkár  dulkojupmi  oaččui  doarjaga gitta gaskamutto 1900-lohkui  nu  gohčoduvvon  sosiáladarw<span type="quote">“buriid dáččaid”</span> nannen dihte našunáladovddu ja čájehan dihte riikkarájiid davvin.  1900-logu loahpas bohte dehálaš gaskariikkalaš konvenšuvnnat álgoálbmogiid vuoigatvuođaid ja našunálastáhtaid geatnegasvuođaid birra dákkár álbmogiid ektui. Dan geažil go sámit dohkkehuvvojedje álgoálbmogin ilbme dehálaš sámi ásahusat nugo Sámediggi ja Sámi allaskuvla ja sierra sámi oahppoplánat, mas O97S lei vuosttaš vuođđoskuvlii ja OM06S vuosttaš olles 13-jagáš skuvlamannolahkii.  Dat ahte sámegiella ja sámi kultuvra árvvoštallojuvvui earáláganin, muhto ovttaárvosažžan  dáčča,  ii  čuvvon  daid  oainnuid  ja  ipmárdusaid  mat  ledje  ráđđen hui guhká. Diekkár oainnuid ii rievdat ija badjel, sihke dan mot sámit áddejit iežaset  kultuvrra  ja  iežaset  gielaid  dahje  dan  mot  majoritehtaálbmot  árvvoštallá sámiid  ja  sápmelašvuođa.  Dát  leat  dilálašvuođat  mat  sáhttet  váikkuhit  sihke doaibmabijuid válljemiidda ja hábmemiidda go dakkár doaibmabijuid reakšuvnnaide.  Vaikko sámit leat dohkkehuvvon <em type="italic">álgoálbmogin</em>, de lea aŋkke belohahkii sáhka hui iešguđetlágan vuolitjoavkkuin ássama, ealáhusvuođu, giela dáfus ja dan dáfus man muddui leat assimilerejuvvon norgga majoritehtakultuvrii.  Dasalassin leat hálddahuslaččat  leamašan  guokte  málle  mat  leat  doaibman,  sámi hálddašansuohkanat ja dat ollu eará suohkanat gos maiddái orrot sámit. Buot dát váddáseabbon dahká doahpagiid nugo <span type="quote">“sámi”</span> ja <span type="quote">“sámi skuvla”</span>, ja dat buktá váikkuhusaid  Nubbi fáddá man birra raporttas muitaluvvo, lea iešalddis Máhttoloktema 2006 Sámi (OM06S) oahppoplánadahkosa atnui váldima rámma  birra. Mot lea rollajuohkin ja ovttasdoaibman leamašan gaskal guovddáš, regionálalaš ja báikkálaš oassálastiid ráhkkanahtti muttos ovdal go ođđa oahppoplána váldojuvvui atnui  ja  árra  atnui  váldima  muttos?  Dán  fáttás  leat  maiddái  veaháš  muddui geahčadan  maid  eará  váikkuhangaskaoamit,  earret  iešalddis  oahppoplána –  nugo oahppogirjjit,  gelbbolašvuođadoaibmabijut  ja  báikkálaš  plánabargu –  lea mearkkašan  dasa  ahte  čađahit  dan  ođđa  oahppoplánadahkosa.  Dán  fáttá gieđahallama  empiralaš  vuođđun  leat,  earret  viiddis  dokumeantaguorahallamiid, semi  –  strukturerejuvvon jearahallamat ja ságastallamat relevánta ásahusaid ja organisašuvnnaid ovddasteddjiiguin.  </p>
<p>OM06S  atnui  váldima  ovddasvástádus  gullá  golmma  iešguđet  ásahussii: Sámediggái  mas earret eará lea ovddasvástádus sámi oahppoplánaide, fylkkamánniide main  lea  bearráigeahččan-  ja bagadallanovddasvástádus skuvlaeaiggádiid<em type="italic"> </em>ektui  mat  galget  skuvlafálaldaga čađahit.  Dan  geažil  go  leat nu ollu oasseváldit, main belohahkii barggut ja stivrenriekti leat latnjalagaid nubbi nuppiin, de leat válljen bidjat <em type="italic">governance</em>-perspektiivva (“ovttasstivren-“)atnui váldima proseassaid guorahallamii.  Sámediggi  raportere máŋga  dilálašvuođa  birra  mat  eai  leat  buorit  Máhttolokten Sámis, mandáhtta čielgaduvvui maŋŋit, gealboriidu Oahpahusdirektoráhtain, beare oanehis áigi gaskal gárvves plána ja atnui váldima ja bagadallanbarggut skuvlajođiheddjiid ektui almmá bagadallanrievtti haga.  Viiddis doarjja- bearráigeahččan-  ja bagadallanbargguid bokte leat fylkkamánnit registreren  ahte  suohkaniid  gearggusvuohta  doarjut  vuoigatvuođa  sámi oahpaheapmái  lea  heajut  dađi  guhkkelis  eret  lea  dábálaš  sámi  ássanguovlluin. Hálddašansuohkaniid olggobealde dahkkojuvvo ollu sámegieloahpaheamis gáiddusoahpaheami bokte. Dákko lea stuora dárbu bagadallat suohkaniid. Fylkkamánnietáhtas belohahkii oidnojuvvo váttisvuohtan ahte guovddáš ulbmilat, višuvnnat ja signálat eai leat doarvái čielgasat ja dasto dulkojuvvojit iešguđet ládje, dainna bohtosiin ahte suohkaniin leat iešguđet bargočađ<em type="italic">governance</em>-  prinsihpa stivrema perspektiivva ektui, juoga mii čuovvoluvvo joatkevaš árvvoštallanbarggus.  Dat golbma davvinorgga fylkkagieldda  <em type="italic">joatkkaoahpahusa skuvlaeaiggádin </em>váldet duođalaččat bargguid sámegiela oahpaheami ektui. Seammás go dálá Finnmárkku skuvllain leat sámegieloahpaheaddjit, de ollu oahpaheapmi Romssa ja Nordlándda skuvllain doaimmahuvvo gáiddusoahpaheapmin Ráissa joatkkaskuvllas. Doarjjaortnet adnojuvvo belohahkii leat váttisvuohtan. Eará váttisvuohta lea heaitin, earenoamážit Finnmárkkus ja earenoamážit fidnofágaohppiin.  Vuođđoskuvlla  skuvlaeaiggádiid  dáfus, de min dilálašvuhtii gullet golbma suohkana sámi hálddašanguovllu siskkobealde; Kárášjohka, Divttasvuotna ja Snoasa, ja guokte olggobealde, namalassii Áltá ja Romsa. Dilálašvuođat leat áibbas earáláganat davvisámi Kárášjogas go Divttasvuonas (julevsámi) ja Snoasas (lullisámi)  mat  goappešagat  leaba  ođđa  hálddašansuohkanat  ja  gos  sámi  oahppit leat  čielga  unnitlogus,  earenoamážit  Snoasas.  Dán guovtti suohkanis adnojuvvo váttisin dustet áigumuša ahte galget leat guovttegielat doaibmi oahppit dan sivas go sámegiella ii leat nanusin ruovttu- ja árgabeaigiellan.  Dan guokte stuora suohkanis, Álttás ja Romssas, sámegielhálddašanguovllu olggobealde lea sámegiel oahpaheapmi ollu skuvllain ja ollu ohppiide. Álttás leat oahpaheaddjit  iešguđet  skuvllain  geat  čađahit  oahpaheami.  Go  iešguđet  skuvlla sámegieloahpaheaddjis leat unnán oahppit ja unnán diimmut, de šaddá gelbbolašvuođadilli  rašši.  Geahččaluvvo  ovttasbargu sámegieloahpaheami dáfus skuvllaiguin mat leat lahkosis. Romssas ovttastahttojuvvo sámegieloahpaheapmi ovtta skuvlla bokte, ja oahpaheapmi eará skuvllain dahkkojuvvo johtti oahpaheaddji bokte. Vuogádat doaibmá, muhto lea gáibidahkes ovttastahttima dáfus. Cuiggoduvvo ahte eai leat buorit ruovttoluottamáksinortnegat suohkaniidda hálddašanguovllu olggobealde.  Goalmmát fáddá dán raporttas lea álgoárvvoštallan iešalddis oahppoplánas.  Okta vuolggasadji MO06S árvvoštallamii lea O97S árvvoštallama konklušuvdna: Buorit áigumušat,  muhto  unnán  realisma  čađaheami  eavttuid  ektui.  Lihkostuvvá  go OM06S  buoret?  OM06S  guorahallamat  dahkkojuvvojit  oahppoplánaguora-hallamiid  obbalaš  modeallaid  vuođul  ja  go  OM06S  buohtastahttojuvvo  ovddeš 097S:in ja parallealla <span type="quote">“dáru”</span>plánain OM06:in dan vuođul ahte dáid oahppoplánaid sisdoallu guorahallojuvvo.  Oahppoplána obbalaš oassi, mii lea jotkojuvvon rievddakeahttá O97 ja joatkkaoahpahusa 1994 oahppoplána (O94) rájes, lea ideanttalaš OM06S:i ja OM06:i, muhto OM06S:i gávdno dat sihke dárogillii ja sámegillii. Dušše ovtta sajis  dán  oasis  lea  mihtilmas  referánsa  sámi  dilálašvuođaide. <em type="italic">Máhttoloktema  – Sámi oahpaheami prinsihpat (</em>PFO-S), mii lea mihá oaneheappot go O97 (muhto ii fal buohtastahttojuvvon O94:in mas dát oassi oalát váillui), das eai leat olus eambbo go deattuheamit Oahpahuslágas ja plána obbalaš oasi momeanttain. <em type="italic">Oahppoplakáhtta</em>, mii lea oassin PSO-S:s, lea seamma go dat dáčča, earret vuosttaš čuoggá,  mii  deattuha  ahte  oahpaheapmi  galgá  dahkkojuvvot  sámegiela,  sámi- kultuvrra ja servodateallima vuođul.   Earret fágaid <em type="italic">sámegiella ja duodji</em>, de OM06S ovttaskas fágaplánat eai spiehkas bearehaga OM06 vástideaddji plánain. Min árvvoštallanbarggus mii deattuhit <em type="italic">Sámegiela </em> ja <em type="italic">Servodatfága sámegiela.</em> Sámegiella vuosttašgiellan, dainna golbma variánttain davvi-, julev- ja  oarjelsámegiella,  prinsihpalaččat  áddejuvvo  leat paralleallan OM06 dárogillii. Plána addá stuora muni báikkálaš válljejumiide. OM06S servodatfágaplána deattuha ahte S<em type="italic">ápmi </em>lea gaskariikkalaš doaban ja fágas lea identitehtaráhkadeaddji rolla go deattuha sámi kultuvrra ja ovttasd</p>
<p xml:lang="deu"><em type="bold">1. DUOGÁŠ - VÁRDÁNVIIDODAT - ULBMILAT </em></p>
<p xml:lang="nno"><em type="italic">Karl Jan Solstad </em></p>
<p><em type="bold"> 1.1 ÁLGOSÁNIT ÁRVVOŠTALLANBARGUI </em> Dán árvvoštallama bajemusdási várdánviidodat lea dat jurdda ahte galgá leat ovttaárvosaš  skuvla.  Sámit  leat  eamiálbmot,  sierra  <span type="quote">«čearddalaš  joavku»</span>  ja unnitlogu álbmot, ja danin sámi álbmotjoavkkuin lea norgga servodagas vuoigatvuohta oažžut ovttaárvosaš skuvlla ja ovttaárvosaš oahpahusa man vuođđun lea sin iežaset kultuvra ja čearddalaš duogáš. Dát váldojurdda lei ge vuođđun dasa ahte 10-jagi vuođđoskuvlii bohte oahppoplánat 1997:s main vuosttaš geardde ledje oassin sierra sámi oahppoplánat (Sámi O97 ), ja ahte dálá Máhttolokten maiddái galgá leat Sámi Máhttolokten 13-jagi skuvlavázzimii. Dien láhkái šaddá ge čuovvovaš  ášši  dán  árvvoštallama  váldogažaldahkan:  Ovddida  go  Sámi Máhttolokten dan mihttomeari ahte sámi olmmošjoavkkuin Norggas galgá leat ovttaárvosaš skuvla ja oahpahus?   Dákkár árvvoštallanbargu gal diehttelas ii sáhte buktit dievaslaš vástádusa nie viiddis ja gáibideaddji gažaldahkii. Dasa lassin lea váttis dadjat áibbas dárkilit mii oaivvilduvvo <em type="italic">ovttaárvosaš </em>skuvllain ja oahpahusain, ja maiddái ii gávdno dušše okta čilgehus dasa maid doahpagat<em type="italic"> sámi </em>ja <em type="italic">sámi skuvla </em>duohtavuođas mearkkašit. Gielalaččat  lea  dábálaš  juohkit  sámegielaid  guovtti  jovkui  vel  earret davvisámegiela,  mii  čielgasit  leat  stuorámus  sámi  giellajoavku,  namalassii julevsámegiella ja  lullisámegiella.  Buot  dát  giellajoavkkut  ellet  iešguđet  dásis seahkesearválaga dainna gielalaš ja čearddalaš <span type="quote">«dáru»</span> álbmogiin man oktavuođas guhtege sámi álbmotjoavku eallá dahje mii lea dan birrasis. Ja dasto leat vel dat čielga formálalaš erohusat sámiid gaskkas geat leat siskkobealde dahje olggobealde dan gávcci sámegiel hálddašanguovllu gávcci suohkana; vihtta Finnmárkkus (davvisámegiella)  ja  okta  guđege  dáin  fylkkain;  Tromssas  (davvisámegiella), Nordlánddas (julevsámegiella) ja Davvi-Trøndelagas (lullisámegiella). Danin ii leat ge  váttis  oaidnit  ahte  dakkár  árvvoštallan  mii  galggašii  čilget  movt  sámi oahppoplánat  váldojuvvojit  mielde  ja  movt  dat  doibmet  <span type="quote">«sápmelaččaid  gaskkas Norggas»</span>; dakkár álbmotjoavkkus mii lea nu máŋggalágan, ja mii dasa lassin vel eallá hui iešguđetlágan hálddahuslaš ja geográfalaš birrasiin šaddá sihke váttis ja hástaleaddji.  Na lea go dasto dákkár dutkamii huksejuvvon árvvoštallan, man guvlui mii leat bargamin,  masa  ge  ávkin  oppalohkái?  Sáhttit  go  mii  dákkár  systemáhtalaš árvvoštallanbarggus ná váttis suorggis go dás lea sáhka, vuordit oažžut bohtosiid mat sáhttet leat veahkkin našuvnnalaš servodahkii, sámi institušuvnnaide, skuvlaoamasteddjiide ja oahpaheddjiide dan barggus maid sii barget olahan dihtii eanet ovttaárvosaš sámi skuvlla?  Jus  vuordámuš  lea  oažžut  dárkilis dutkanbohtosiid  mat  hui  čielgasit  čájehit  movt  doaimmat  ávkkuhit  dahje  eai ávkkut, dahje jus vuordit oažžut vástádusa dasa makkár dihto doaibmabijut fertejit ásahuvvot vai buorebut nagodivččii mihttomeari joksat, de dáidá vástádus leat <span type="quote">”ii”.   Skuvladutkamis,  dahje  pedagogalaš  dutkamis  oppalaččat,  lea  dávjá  nu  ahte  ferte muddet vuordámušaid mat gusket dasa maid árvvoštallanbargu sáhttá ovdanbuktit, vaikko man buorre bargu dat ain livččii buori dutkankvalitatiiva gáibádusaid ektui. Sáhttá dadjat ahte dat mállet árvvoštallandutkan mas dás lea sáhka, heive dan mihtilmasvuhtii maid brihttalaš skuvlafilosofa John Wilson (1972: 7) okte bijai (empiralaš)  pedagogalaš  dutkamii  oppalaččat,  namalassii  ahte  dat  lea ”characteristically [is] normative in the</span>.   Muhto  geardduhan  fas,  ahte  son  gii  dákkár  dutkamis  vuordá  oažžut  čielga rávvagiid dasa makkár doaibmabijuide, teknihkaide dahje materiálalaš ođđasisfuomášumiide lea dárbu vai skuvla šattašii buoret, son dáidá beahtahallat. Nugo Halsey (1972) čálii, ahte dat maid dutkan sáhttá addit, <span type="quote" xml:lang="eng">”is an aid to intelligent decision-making, not a substitute for it”</span>. Ja diekkár várašumi lea earenoamáš dehálaš atnit muittus go leat bargamin árvvoštallanbargguin mii guoská ná váttis dutkansuorgái. Mii gal liikká jáhkkit ahte árvvoštallanbargu sáhttá leat veahkkin válljet buriid ja jierpmálaš čovdosiid viidásit bargui, dainna ulbmiliin ahte ásahit ovttaárvosaš skuvla- ja oahpahusfálaldaga dán riikka sápmelaččaide.  Juste dát árvvoštallanbargu lea earenoamáš. Danin go dat guoská dasa movt váldit atnui našuvnnalaš oahppoplánavariántta dahje nuppástusa, mii lea ráhkaduvvon vásedin ovtta kultuvrralaš ja gielalaš unnitlogu álbmogii, mii dán oktavuođas lea eamiálbmot. Eanet dábálaš pedagogalaš dutkanvuohki dahje árvvoštallanbargu unnitlogu olbmuid ektui lea leamaš ahte suokkardit makkár váikkuhusat das leat go oppalaš našuvnnalaš oahppoplánat ja skuvlasystema geavahuvvo eamiálbmotjoavkkuin, nugo Davvi-Amerihka indiánaid ja inuihtaid oahpahusas (Wax <em type="italic">et al. </em>1964, Barnardt 1974), dahje sápmelaččaid oahpahusas Norggas (Hoëm 1968, 1976, Håland 1977, Øzerk 1996).  Ja go  lea  áibbas  ođđa  ášši  ahte  leat ráhkaduvvon sierra oahppoplánat sámi álbmotjoavkkuide Norggas ( O97S), ja go dat maid lea áibbas earenoamáš olles Davviriikkain, ja go mii eat leat gávdnan eará sullasaš bargguid eará riikkain, de ii leat ge gávdnamis beare ollu dákkár árvvoštallandutkan  mii  gieđahalašii  daid  áššesurggiid  maiguin  mii  dál  leat bargamin.  </p>
<p> Dat  mii  mis  lea,  lea  vuosttažettiin  O97S  árvvoštallan  maid  Norgga  dutkanráđđi čađahii  Nuppástus  97  árvvoštallanprográmma  olis  (Hirvonen,  doaim.  2004, Hirvonen  ja  Keskitalo  2004,  Todal  2004).  Dasa  lassin  lea  čađahuvvon ovddidanbargu mii ii lean nu viiddis, man ulbmil lei láhčit dili O97S geavaheapmái oktonas lullisámegielat ohppiide dahje smávit lullisámi oahppijoavkkuide dábálaš <span type="quote">”dáčča”</span>  skuvllain  (Nilsen  ja  Solstad 2002, Rønning 2005). Dasa lassin lea čađahuvvon  árvvoštallan  Gáivuona  suohkanis  Tromssas,  mii  lea  sámegiela hálddašanguovlu.  Dát  árvvoštallan  geahčadii  movt  golbma  sámepolitihkalaš váikkuhangaskaoami, mat gusket suohkana servodatovddideapmái, váikkuhedje suohkanii. Dat golbma doaimma ledje sámelága giellanjuolggadusat (mat Gáivuonas doaibmagohte 1992:s), Sámi ovddidanfoanda (masa olles Gáivuona suohkan  bođii  mielde  1998:s)  ja,  mii  min  oktavuođas  lea  deháleamos,  vuosttaš sámi oahppoplána (O97S) atnuiváldin (Pedersen ja Høgmo 2004). Muhtun masterbargu Tromssa Universitehtas guorahallá Divttasvuona suohkana skuvlla ovdáneami ja bajásšaddan dili dan suohkanis maŋŋá  go suohkan šattai oassin sámegiela hálddašanguvlui ja maŋŋá  go válde atnui Sámi Máhttoloktema (Skoglund Sæter 2008). Mii geavahit buot dieid namahuvvon bargguid veahkkin iežamet barggu čuolmmaide dakko gokko lea lunddolaš dan dahkat.   Ii leat diehttelas nu ahte dušše dat dutkan mii guoská dasa movt sámi oahppoplánaid  váldit  atnui  sápmelaččaide Norggas, lea dákkár árvvoštallanbargu mii midjiide lea áigeguovdil ja miellagiddevaš. Sáhttá lohkat ahte álggadettiin sáhttá  buot  dutkan  mii  gieđahallá  skuvlla  (ja  máŋga eará organisašuvnna) rievdadusaid ja rievdadusvuogádusaid leat áššáigullevaš dán árvvoštallanbarggus. Mii  leat  ovdalaš  barggus  (Solstad  1997)  geahččan  buot  daid  ollu  guorahallamiid mat  dán  áššesuorggis  leat  čállojuvvon.  Diekkár  ovdalaš  dutkamiid  geahčadeami vuođul,  main  leat  guorahallan  pláneju<em type="italic">”… within teaching there is a tendency to resist making changes to existing classroom practice when it appears to be working moderately well</em>”.  Vásáhusat  oppalaččat  organisašuvnnaid  rievdadusaid guorahallamis (Røvik 1998), ja maiddái vásedin skuvlaovdáneami guorahallamis, leat  čájehan  ahte  vaikko  vel  ođđa  bargomállet  eai  oalát  hilgojuvvo,  de  sáhttet olbmot iešguđetlágan strategiijaiguin, goittot muhtun muddui, beasadallat daiguin eret.  Fullan  (1991:  28)  hupmá  dán  oktavuođas  dan  birra  ahte  rievdadusat  šaddet <em type="italic"><span type="quote" xml:lang="eng">”… symbolic rather than real”</span></em>, nugo ovdamearkkadihte dakkár dilis gos aktiiva oahppan ja iskkadeaddji oahpaheapmi goariduvvo ja šaddá dušše áiggi golaheapmin ohppiide, dahje summalis moive prošeaktabargun mas dovdo ahte oahpaheaddji lea luvven iežas eret dan barggus mii sus lea, namalassii ahte láhčit oahpaheami iežas ohppiide (Rønning 2004).  Vaikko vel dás ovdalis govviduvvo ge oalle sevdnjes govva ovdalaš dutkamiin main leat rievdadusaid guorahallan, de ii leat govva dušše heittot. Skuvllas <em type="italic">dáhpáhuvvá </em>gal ovdáneapmi, aŋkke muhtun skuvllain dahje  muhtun surggiin, ja <em type="italic">lea </em>dehálaš ásahit doaibmabijuid mat ovdánahttet diekkár ovdáneami. Buorre ovdamearka  dasa  lea  árvvoštallan  mas  čuovvoledje  vuođđoskuvlla  ovdáneami Nordlánddas maŋŋá  M87, maŋŋá  našuvnnalaš ovdánahttinbargguid ja maŋŋá  go ledje čađahan iešguđetlágan lassioahppodoaimmaid 1980-logus, maid mihttomearri lei  oažžut  rievdadusaid  skuvlla  organisašuvdnii.  Dien  iskkadeamis  ledje  mielde sullii 300 skuvlla. Ja iskkadeapmi čájeha ahte dat iešguđetlágan rievdadusat ledje hui  iešguđet  dásis  váikkuhan  guđege  skuvlla  ovttadagaide  ođđa  jurdagiid,  ja ovttadagat ledje hui máŋgga dásis doahttalan ođđa signálaid ja rávvagiid. Muhtun skuvllat gal ledje čuovvolan ja váldán mielde goasii visot mii lea ođas, muhto eará skuvllain gal lei goasii dadjat juo visot nugo ovdal lei leamaš. Skuvlabirrasat gos lei gievrras ja čohkkejeaddji skuvlakultuvra, ledje buoremusat vuostáiváldán ođđa jurdagiid  ja  eavttuid  maidda  dat  leat  vuođđuduvvon.  Dat  skuvllat  nákcejedje  ge maid buoremusat ovddidit organisašuvnna ođđa gáibádusaid ja rávvagiid mielde. Das ahte skuvlla oamasteaddji (suohkandásis) ja doarjunásahusat mat leat suohkana  bajábealde,  čađahit  systemáhtalaš  ja  ovttastahtti  bargguid,  lea  ollu dadjamuš  go  galgá  lihkostuvvat  guđege  skuvllas  ovddidit  diekkár  ovdánahtti skuvlakultuvrra. (Solstad 1997.)  Min árvvoštallanbarggus lea hui dehálaš oažžut oidnosii dan makkár eavttut fertejit leat sajis jus Sámi Máhttolokten galgá buoremus lági mielde nagodit váikkuhit buorrin sámi ohppiide, mat leat nu iešguđetláganat. Dás lea sáhka dakkár áššiin go dat makkár guhtege luohkkálatnja ja skuvla lea, ja maiddái makkár skuvlaoamasteapmi  lea  ja  movt  lea  vejolaš  láhčit  stivrema,  heiveheami  ja doarjunapparáhta fylkkadásis dahje našuvnnalaš dásis. Lea maid dehálaš hui dárkilis  guorahalli  čalmmiiguin  geahččat  Sámi  Máhttoloktema  sisdoalu  osiid, maiddái  iešalddis  oahppoplána.  Leat  go  nákcen  plánii  oažžut  dakkár  sisdoalu  ja hámi mii heive bajitdási áigumušaide ja našuvnnalaš gáibádusaide ja daid lohpádusaide ahte sámi álbmotjoavkkuin galgá leat ovttaárvosaš skuvla?  </p>
<p> Dán  árvvoštallanprošeavtta  vuosttaš  raportta  álgokapihttala  nuppi  čuoggás  áigut mii gieđahallat dárkileappot duon guokte doahpaga ovddadássásaš ja ovttaárvosaš skuvla. Dasto áigut historjjálaččat geahčastit maŋos áiggis, vai ipmirdit manne mii fertiimet ollet gitta 20. čuohtejahkái ovdal go sánit <span type="quote">”sámi oahppoplána”</span> ja <span type="quote">”sámi skuvla”</span> dohkkehuvvo norgga servodagas. Dán proseassas leat maid riikkaidgaskasaš rávnnjádagat ja šiehtadusat mearrideaddjin. Mis leat dál riikkaidgaskasaš eamiálbmogiidda guoskevaš konvenšuvnnat mat čilgejit sihke dan makkár  earenoamáš  vuoigatvuođat  dáin  joavkkuin  leat  našuvnnalaš  stáhtain,  ja maiddái  makkár  earenoamáš  geatnegasvuođat  stáhtain  leat  dáid  unnitlogu álbmogiid  ektui.  Mii  čilget  movt  Norga  lea  hálddašan  dáid  riikkaidgaskasaš hástalusaid, ja soaitá maid leat dat riika mii lea láidesteaddjin ja mii lea guhkimussii  joavdan  dáid  áššiiguin.  Mii  áigut  maid  geahčadit  daid  earenoamáš hástalusaid mat gusket sápmelaččaide, mat leat hui girjás olmmošjoavku, ovdal go čilget movt iešalddis prošeaktamálle lea ja movt leat válljen ja vuoruhan barggadettiin dáinna raporttain.   <em type="bold">1.2 OVTTADÁSSÁSAŠVUOHTA JA DÁSSEÁRVOSAŠ SKUVLA </em> Vuođđoskuvlla  ja  joatkkaoahpahusa  1998  oahpahuslága  ulbmilparagráfas  (§1-2) daddjo ahte skuvla ”… <em type="italic">galgá ovddidit  olmmošlaš  ovttadássásašvuođa  ja dásseárvvu…”.</em> Lea vuosttaš geardi go diet guokte doahpaga;<em type="italic"> ovttadássásašvuohta ja dásseárvu, </em>leat biddjojuvvon njuolga norgga skuvlla ulbmilparagráfii, vaikko iešalddis dat jurdda ahte okta ja seamma skuvla galgá leat  buohkaid várás, lea seamma boaris go jurdda ahte skuvla gal lei dakkár ásahusa mii dán riikkas galggai leat.  1739 njuolggadusain ”<em type="italic">Forordning om Skolerne paa Landet i Norge… ”,</em> daddjo ahte <span type="quote">”skuvlahoaiddár”</span> galggai láhčit iežas birrasa mánáide gaskal 7 ja  seamma oahpu <span type="quote" xml:lang="dan">”…af hvad Stand og Vilkor de end maatte være”</span> (Dokka 1967: 13).  Vaikko vel diet doahpagat ovttaárvosaš skuvla ja heivehuvvon oahpahus leat ge mielde sihke oahpahuslága ulbmilparagráfas ja oahppoplánain (čielggasindahkkon vuođđoskuvlla 1987 Minsttarplánas, M87), de liikká ii sáhte dadjat ahte diet sánit leat  formálalaččat  čilgejuvvon  nu  čielgasit,  ahte  buohkat  daid  čilgehusaid dohkkehit.  Stuoradiggedieđáhusas  nr.  28  (1998-99), <em type="italic">Mot rikare mål</em>, gessojuvvo ovttaárvosaš skuvla guhkes áigái ovdan norgga skuvlapolitihkkii vuođđogeađgin. Dás čilgejuvvo maid ovttaárvosaš skuvlla ja ovttaárvosaš oahpaheami oktavuohta dárkileappot.  Mii  dát  ovttaárvosaš  skuvla  duođai  lea,  dasa  buktet  čuovvovaš čilgehusa:   </p>
<p><em type="italic">Dat galgá addit buot mánáide –  beroškeahttá máná návccain ja attáldagain, ekonomalaš birgenlágis ja sosiála árvvus, oskkolaš dahje kultuvrralaš  duogážis  ja  geografiijas  –  ovttaárvosaš ja heivehuvvon oahpaheami oktasaš rámmaid siste, masa gullet oktasaš láhka ja oahppoplánat. (10. siidu dieđáhusas.)  </em>Dieđáhusas  lea  dasa  lassin  vel  muhtunlágan  viidásit  čilgehus  dasa  mii ovttaárvosašvuohta lea, go nannejuvvo ahte  <em type="italic">… ovttaárvosašvuođa váldojurdda lea vuhtiiváldojuvvon dakko bokte ahte oahpahus galgá heivehuvvot juohke oahppi návccaide, ovdánandássái ja dárbbuide.  Dás  ii  leat  dasto  sáhka  das  ahte  galgá  buohkaide  addit seammalágan fálaldaga, muhto dakkár fálaldaga mii lea ovttaárvosaš dan láhkái  ahte  oahpahusa  vuolggabáiki  lea  mánáid  ja  nuoraid  dilli.  Dat gáibida  sihke  juohkehažžii  heivehuvvon  oahpahusa  ja  maiddái báikkálaš girjáivuođa. (Loc. cit.) </em> Dás lea ge dasto čielga earru gaskal <span type="quote">”seammalágan fálaldaga”</span> ja <span type="quote">”seammaárvosaš fálaldaga”</span>.  Dát  lea  skuvlla  oktavuođas  oalle  mihá  ođđa  ja  earenoamáš  dehálaš doabasirren.  Politihkalaš  rahčamušain  olahit  ovttaárvosašvuođa  almmolaš bálvalusain nugo skuvllas ja oahpahusas, sáhttá bajemusdási gáibádusa dárkkuhit ná: Sihkkarastit ahte juohke lahttu servodagas oažžu vuoiggalaš meannudeami.   <em type="italic">All social primary goods – liberty and opportunity, income and wealth, and the bases of self-respect – are to be distributed equally unless an unequal distribution of any or all of these goods is to the advantage of the least favoured. </em> Dutkanbarggustis maid almmuhii 1971:s digaštallá Rawls ieš iežas teoriijaid daid oaivádallamiid oktavuođas mat dalle ledje U.S.A:as, dan birra makkár politihkalaš doaimmaide livččii dárbu vai skuvla ja oahpahus maiddái livččii seamma olámuttus nuoraide geat  gullet  servodaga  vuolemus  dássái,  ja  de  várra  earenoamážit afroamerikánalaš ja spánskkagielat oassái álbmogis, go servodaga vilgesvarat olbmuide (Coleman et al. 1966). Rawls moaitá diekkár buhtadanjurdaga, ahte sii geat álggu rájes eai leat beasan buori vuođu ala (vuollegis sosiála dásis servodagas, geain riegádeamis juo leat heajut attáldagat, geain lea <span type="quote">”vearu”</span> liikeivdni, čearddalaš unnitlohku, geat leat doaresbealbáikkiin eret etc.), galget iešguđetlágan liige  rahčamušaiguin  veahkehuvvot  seamma  skuvlafágalaš  čehppodahkii  ja oahpahusdássái go sii geat leat  <span type="quote">”lihkostuvvan”</span> . Diekkár jurddašanmálliin šattašii servodat geavahit mearikeahtes ollu návccaid dasa vai sii geain ii leat nu buorre vuođđu galget  olahit  seamma  dássái  lihkostuvvama  mihtideamis  go  sii geain lea buorre vuođđu. Dát ii leat liikká oba vejolaš ge, muđui go dat boahtá čuohcit eará árvvuide  mat  maiddái  leat  seamma  guovddážis  vuoiggalašvuođa  dáfus.  Ja  dás geassá Rawls ovdan dakkár árvvu go iežas árvvusatnin, nugo son čilge cealkagis dás vuolábealde:  <em type="italic">… if not more important [enn å fremje økonomisk effektivitet] is the role of education in enabling a person to enjoy the culture of his society and to take part in its affairs, and in this way to provide for each individual a secure sense of his own worth. </em>(Rawls 1971: 101.)   Min  oktavuođas,  go  galgat  čalmmustahttit  sámi  ohppiid  geat  maiddái  leat našuvnnalaš  unnitlogu  álbmot,  sáhttá  leat  diet  sátni  iežasárvu,  dahje  jus  dadjat oadjebas  iešvuođadovdu,  leat  hui  guovddážis.  Dat  boahtá  čielgasit  ovdan  dan historjjálaš oasis mii dás čuovvu.    <em type="bold">1.3 HISTORJJÁLAŠ DUOGÁŠ – DÁRU SKUVLA SÁMI MÁNÁIDE </em> Norgga almmolaš politihkka gitta 1960-logu rádjái lei skuvlema bokte sihkkarastit ahte sámi mánát oktiisuttaše stuoraservodahkii buoremus lági mielde, dan láhkái mii unnimusat sin vahágahtášii. Dán  politihka árbevierru boahtá juo 1700-logu miššuvdnaskuvllain.  Álgoálggus lei skuvlema ulbmil mišuneren, galge oažžut sámi báhkiniid šaddat nu buorren  risttalažžan  go  norgalaččat  muđui  ledje,  dahje  movt  berreje  leat.  Jus diekkár mišuneremiin galge lihkostuvvat, de lei, pietistalaš sárdnideami mielde mii lei álggugeahčen 1700-logu, dehálaš ahte sápmelaččat, dahje finnat, nugo sii maid gohčoduvvo,  máhtte  bassi  čállaga.  Sii  fertejedje  máhttit  lohkat.  Go Misjonskollegiet ásahuvvui 1714:s, ja go Det Nordlandske  Kirke-  og Skolefond ásahuvvui muhtun áiggi máŋŋá, namalassii 1720:s, de álggahuvvojedje viiddis skuvlendoaimmat riikka njealji davimus fylkkain. Dasto lei ge nu ahte ledje Norgga  sápmelaččat  geat  vuosttažin  ožžo  skuvlema  mii  lei  buohkaid  várás, máŋgalot jagi ovdal go namuhuvvon <span type="quote" xml:lang="nno">”Forordning om Skolerne paa Landet i Norge”</span>  ásahuvvui  1739:s.    Ja  earenoamážit  dan  dihte  go  álbmotskuvlla  huksen, nugo dat galggai leat 1739 skuvlaortnet gáibádusaid mielde, ii boahtán nu johtilit johtui davimus oasis riikkas ovdal go loahpageahčen 1700-logu, de lei aŋkke dát čuohtejahki dat áigi goas sámi nuorat ohppe sihke formálalaš risttalašvuođaoahpu ja  maiddái  lohkat  girjjiid  (Karstensen  1988).  Stáhta  ruhtadoarjagiin,  mii  bođii Københámmána gonagasas, girku bokte mii lei nanusnuvvan <span type="quote">”finneskuvlameastirin. 1700-  logu mielde ja gitta 1800-logu rádjái ledje ollu oaivilat  skuvlla  teologalaš  jođiheamis dan  ektui  ahte  movt  galggašii  jođáneamos lági  mielde  oažžut  sápmelaččain  buriid  dáččaid;  galggai  go  geavahit  sámegiela veahkkegiellan, vai bágget álggu rájes juo buot oahpu dárogillii (dánskkagillii). Dáid  iešguđetlágán  oaiviliid  oaidná  go  geahččá  makkár politihkka oahpaheaddjeskuvllain  lea  leamaš  vuođđun  go  leat  ohcan  studeanttaid  sámi guovlluid skuvllaide; álggos Seminarium Scolasticum, 1752 rájes Seminarium Lapponicum, Troandimis ja dan maŋŋá bođii  vuosttaš  stáhta  dáru oahpaheaddjeoahpahus, go Trondenes  seminára ásahuvvui 1826:s, mii 1848:s sirdojuvvui  Tromsii.  Muhtun  áigodagain  lei  dehálaš  oččodit  sámegielat  nuoraid diekkár oahpahan- ja mišunerendoaimmaide, gos galggai oahpahuvvot stuoraservo-daga osku ja kultuvra muđui. Eará oktavuođain lei ges dehálaš fállat dáru nuoraide nuvttá sámegiel skuvlema, ja nu fillet sin oahppat sámegiela ja bargat geatnegahttojuvvon oahppoáiggi máŋggagielat guovlluin, maŋŋá  go leat oahpu čađahan, ja  fas  eará  áiggiid  árvvoštalle  ges  dan  buoremussan  ahte  oahpaheaddjit geat galge oahpahit sámi mánáid eai galgan oba máhttit ge sámegiela, ovdamearkkadihte 1904:s,  go dat stipeandaortnet loahpahuvvui mii lei ásahuvvon dáru studeanttaide geat háliidedje oahppat sámegiela dainna eavttuin ahte sii barget geatnegahttojuvvon bargoáiggi sámegielat guovlluin. Oahpaheaddjeskuvla mii ásahuvvui Áltái, ii doaibman beare guhká (1863-1870), ii vátna ohppiidlogu geažil gal, muhto danin go beare ollu sámegielagat ohce dohko, nu ahte skuvla ”dáruiduhttima oainnu mielde šattai … stuora boasttudahkun”</span> (Dahl 1976: 30-42).  Dat ahte norgga stuoraservodat ii beroštan skuvllas mii lei huksejuvvon sámi eavttuide, oidnui maid eará doaimmain mat ásahuvvo 1800-logu rájes. 1851 <span type="quote" xml:lang="nob">”Finnefondet”</span> galggai ovddidit dárogiela sápmelaččaide ja kvenaide. Gitta nuppi máilmmisoađi  rádjái  sáhtte  oahpaheaddjit  ohcat  dien  foanddas  liigebálkká  jus sáhtte duođaštit dakkár bargovuogi mii bures ovddidii dáruiduhttima (Jensen 2005, Hoëm  2007).  1880  giellainstruksa,  maid  dávjá  gohčodit  <span type="quote">”dáruiduhttima  Magna Charta”</span>, nannii earet eará dan ahte oahpaheaddjit eai ožžon geavahit sámegiela ja kvenagiela eanet go dan meare  <span type="quote">”mii lei guđege dilálašvuođas áibbas dárbbašlaš”</span> (Dahl  1976:  67).  Formálalaččat  lei  diet  instruksa  fámus  skuvllain ja  internáhtain gitta  1959  rádjái.  Muđui  leat  eará  ásaheamit nai, nugo sierra skuvladirektevraámmát mii ásahuvvui Finnmárkui 1902:s ja skuvlainternáhtat maid stáhta jođihit, mat maid ásahuvvo seamma jagi, dahkkon dainna mihttomeriin ahte buorebut  nagodit  dáruiduhttit  sápmelaččaid  ja  kvenaid  (Reiersen  1915,  Meløy 1980).   Eat  áiggo  duođi  dárkileappot  čilget  daid  historjjálaš  detáljaid,  mat  muđui  leat čilgejuvvon  bures  earet  eará  namuhuvvon  bargguin  mat  leat  ođđaáiggis čállojuvvon; Jensen (2005, <em type="italic">Skoleverket og de tre stammers møte</em>) ja Hoëm (2007,<em type="italic"> Fra noaidiens verden til forskerens</em>), dušše cealkit dan ahte skuvla lea bisánkeahttá viššalit geavahuvvon badjel 200 jagi dasa maid sáhttá gohčodit dárogiela ja dáru kultuvrra šaddadeapmái. Vaikko vel sámi oahpaheaddji Per Fokstad sáddii ge juo 1924:s <span type="quote" xml:lang="dan">”nogen antydninger  til forslag til samisk (lappisk) skoleplan…”</span>,  Parlamentáralaš skuvlakommišuvdnii (1922-27), de ii váikkuhan Fokstad bargu bearehaga, earret dan ahte su čálus váldojuvvui fárrui Kommišuvnna II evttohussii (Parlamentariske skolekommisjon 1926: 103-108, Eriksen ja Niemi 1981). Maiddái eará njunuš olbmot, geat ovddastedje sámi beroštumiid, bukte álggugeahče<span type="quote">”davvinorgalaš”</span>  kulturoktavuhtii.  Rievdan  ii  dovdogoahtán  duođas  ovdal  maŋŋá nuppi máilmmisoađi. Sáhtte gal leat, nugo mii ovdal juo leat čujuhan, máŋggalágan oainnut dasa ahte galggai go sámegiella geavahuvvot veahkkegiellan, ja lei go strategalaččat  buorre  oččodit  sápmelaččaid oahpaheaddjeskuvlii  vai  ii  go  lean, ja galggai go iešalddis oskkuoahpahus čađahuvvot sámegillii, muhto mihttomearri gal lei  čađat  dat  seamma –  maiddái sámi skuvlaolbmuid ja ovddasteddjiid gaskkas minddar (jfr. Reiersen 1917)  –  ahte dáruiduhttit  sápmelaččaid  (ja  kveanaid) buorren dážžan nu johtilit ja nu unnán gillámušaiguin go vejolaš.  </p>
<p><em type="bold">1.4 DEHÁLAŠ BARGOFÁMUT MAT JOĐIHEDJE DÁRUIDUHTTINPOLITIHKA </em> Movt oba sáhtte ja dáhtto ge nu  garrasit ja dihtomielalaččat vuostábargat dakkár olmmošjoavkku kultuvrra  ja  giela  mii  muhtun  osiin  riikkas  duohtavuođas  lei eanetlogu álbmot, ja mii sápmelaččaid iežaset mielas lei seamma ollu <span type="quote">”norgalaš”</span> álbmot (dainna ipmárdusain ahte sii ledje ássan Norggas guhkes áiggi) go dárogielat  norgalaččat?  Finnmárkku  fylkkas  ledje  sápmelaččat  eanetlogu  álbmot gitta gaskkamuddui 1800-logu,  ja  1900:s  ledje  sápmelaččat  (lagabui  30  %)  ja kveanat  oktiibuot  bealli  Finnmárkku  olmmošlogus.  Sápmelaččat  ledje  eanetlogus buot osiin Finnmárkkus, earret Hámmárfeastta ja Čáhcesullo gávpogiin ja stuorát guolástanbáikkiin, ja muhtun osiin Nuorta-Finnmárkkus gos kveanat ledje eanetlogus. Mii sáhttit čujuhit golbma dehálaš oktavuođa, maid maiddái earet eará Eriksen ja Niemi (1981), Solstad (1984) ja Jensen (2004, 2005) maid nannejit, namalassii; nášuvnna huksen dahje čohkken, sihkarvuođapolitihkalaš beroštumit ja sosialdarwinisma. Diet beroštumit bohtet lassin dan kultuvrralaš imperialismii maid mii leat oaidnán, ja mii lei vuođđun vuosttaš skuvlendoaimmaide, namalassii pietismma ja girku jáhkku ahte  <span type="quote" xml:lang="fin">”min”</span> osku, dat evángelalaš-lutheránalaš risttalašvuohta lei bajábealde sámiid oskku, mas noaiddit ledje báhpaid sajis (Hoëm 2007).   </p>
<p xml:lang="fin"><em type="bold">1.4.1 Nášuvnna huksen  </em></p>
<p>Sierra iešstivrejeaddji nášuvdnan lei Norgga miehtá 1800-logu ja guhkás 20. jahkečuohtái ođas ja rašši. Go Norga lei uniovnnas Ruoŧain, de šattai čađat garrasit bargat  dan  badjelii  ahte  čajehit  norgga  álbmogii  iešstivrejumi  ja  dásseárvvu. Historjádutkamis,  girjjálašvuođas  ja  dáidagis  lei  dehálaš  čájehit  ja  ovdanbuktit čielga  norgalašvuođa.  Lei  dehálaš  čilget ja  merket  rájiid  ja  oažžut  olbmuid čoahkkanit  oktan  álbmogin  čielga  identitehtain.  Ja  riikka  davviguovlluid dilálašvuođaid, gos nášuvnnaid geográfalaš rájit ledje eahpesihkkarat ja njulgestaga hehttehussan árbevirolaš ealáhusbargguide, lei jierpmáleamos doalahit  čihkosis. Dat ahte sámi ássan lei guhkkin davvin dahje alimus duottareatnamiin Ruoŧa rádjeguovlluin, guhkkin eret riikka ekonomalaš, politihkalaš ja kultuvrralaš deaddobáikkiin, dagahii ge muđui juo dan ahte dáid olmmošjoavkkuid earenoamáš beroštumit  eai  dáidán  leat  vuoruhuvvon  bargun  ođđa  nášuvnnas  mii  ražai  alcces oažžut oadjebas ja sorjatmeahttun dili Davviriikkain ja Eurohpás.</p>
<p><em type="bold">1.4.2 Sihkarvuođapolitihkalaš beroštumit  </em></p>
<p>Maiddái dán beroštupmi birra sáhttá muhtun muddui dadjat seamma go ovdalis namuhuvvon nášuvnna huksemis leat čilgen. Merken dihtii Danmárkku/Norgga ja Ruoŧa stáhtaid rájiid mat 1751:s ledje mearriduvvon (Suopma lei dalle ruoŧa hearráválddi  vuolde),  lei  dárbu  hui  čielggasin  dahkat  dan  ahte  dánska-norgga ja maŋŋil norgga duopmostuolloválddis ja girkus lei duođai fápmu ja stivrenváldi. Ja dan dilis lei ge maid hui dehálaš ahte álbmot <em type="italic">lei </em>norgalaš sihke jurdagiin ja mielas. Dat lei earenoamáš dehálaš kveana álbmotjoavkku ektui, mii lei johtilit lassáneaddji álbmot 1700-logus,  earenoamážit  Nuorta-Finnmárkkus 1820-jagiin (NÁČ  1985:  14:  32).  Loahpageahčen  1900-logu lei Várjjatguovllu álbmot eanet suomagielat  (kveana)  go  dárrolaš;  gávpogis  nugo  Čáhcesullos  lei   ¾ álbmogis suomagielat ja olles Finnmárkku álbmogis lei suomagielagiid oassi badjel 20 % (Eriksen 1981). 1920 – 30 jagiid nugohčoduvvon Lapporørsla sivahallojuvvui go boktalii kveanaid gáibidišgoahtit suoma eanavuoigatvuođaid.    Čuovvovaš cealkagat girjjis <em type="italic">Den finske fare</em> sáhttet  geavahuvvot  čoahkkáigeassun  sihke  dán oassái ja nášuvnna huksema oassái:   </p>
<p><em type="italic">Mihttomearrin lei kultuvrralaš ja našuvnnalaš oktiigullevašvuohta, ja danin  lei  dalá  jurddašeami  mielde  dárbu  dáruiduhttit  sápmelaččaid  ja kveanaid vai diet olmmošjoavkkut nai sáhtte dovdat gullevašvuođa norgga nášunálstáhtii.  Dalle  adnui  buoremussan dat ahte olbmuin lei oktasaš kultuvra.  Gielalaš  ja  kultuvrralaš  oktavuohta  ja  oktasaš  vierut  ledje nášunálstáhta dovdomearkkat. (Eriksen ja Niemi 1981, s. 371.) </em> </p>
<p><em type="bold">1.4.3 Sosiáladarwinisma  </em></p>
<p>Sosiáladarwinisma, mii huksejuvvui Darwina (1859) nuppástahtti girjji <em type="italic">On the Origin of Species by Means of Natural Selection</em> jurdagiidda, čuoččuhii (vaikko dat jurdda lei bohciidan Bullock ja Stallybrass 1977: 579 oaivila mielde juo ovdal go Darwina  girji  almmuhuvvui)  ahte  ovdáneamioahppu  man  vuođđojurdda lei    <span type="quote" xml:lang="eng">”the struggle for existence”</span> ja <span type="quote" xml:lang="eng">“the survival of the fittest”</span> maiddái sáhtii geavahuvvot čilgehussan  servodagaid,  olmmošjoavkkuid  ja  čearddaid  kvalitatiiva  erohusaide. Áiggiid čađa ledje muhtun servodagat ja olmmošjoavkkut ovdánan buoret dássái go  earát  go  geahččá  religiuvdnii,  kultuvrii  ja  jierpmálaš  nákcemii.  Dát  ledje jurdagat mat heivejedje hui bures doarjjan eurohpalaš stuorafámuid ovdalaš ja dan áiggi imperialistalaš bargovugiide, maid sii čađahedje dakkár olbmuid vuostá maid ieža  navde  heajutdási  álbmogin  Amerihkas,  Asias  ja  Afriikkas. Vuolláseametváldimiin ja eurohpalažžan dahkamiin sáhtiimet dáid álbmotjoavkkuid  veahkehit  joksat  <span type="quote">”iežamet”</span>  alla  dássái.  Ja  sosiáladarwinistalaš jurddagálvu bođii ge bures ávkin ja doarjjan Hitlera politihkkii.   Diekkár mállet servodatanalysa lei čađa báidnán norgga stuoraservodaga guottuid ja jurddašeami mii guoskkai sihke ovdalaš ja ođđa unnitloguálbmogiidda geat orro davimus  guovlluin  riikkas,  namalassii  sápmelaččat  ja  kveanat.  Norgalaš  dieđalaš dutkanbargguin  čilgejedje  hirbmat  duođalaččat  ja  nanu  <span type="quote">”duođaštusaiguin”</span>  ahte <span type="quote">”…Dáččat leat arvat buoret olbmot go diet guokte čearddalaš álbmoga [finnat, mii mearkkaša  sápmelaččat,  ja  kveanat],  maiddái  vuoiŋŋalaš  oktavuođas  orrot  dáru albmogis leamen mihá alit dásis attáldagat”</span> (Helland 1906: 326). Lea miella bidjat ovdan vel ovtta cealkaga dan áiggi  dieđalaš  dutkamiin,  dál  ges  norgga antropologalaš barggus mii bođii 1930-logus:  <em type="italic">Wie es wohl im allgemeinen mit primitiven Menchen der Fall ist, waren unsere Lappen, trotz ihrer kindlichen Neugierde und Freundlichkeit, meistens recht unwillig, sich einer genauen Untersuchung zu unterwerfen, … </em>(Schreiner 1932: 13).<em type="italic"> </em> Go oahppan olbmuin ledje diekkár oaivilat, ja ii báhpain ge lean earalágan oaidnu (Holm 1923, NOU 1985: 14: 47) ii ge guovddáš skuvlapolitihkkáriin ge nugo Johannes Steen (Sunnanå 1969), de ii lean oba ártet ge ahte dábálaš olbmuin dán áiggis ledje diekkár oainnut ja guottut  sápmelaččaide,  ja  muhtun  muddui  maid kveana �</p>
<p><em type="bold">1.5 OĐĐA JURDAGAT OVTTAÁRVOSAŠVUOĐA JA UNNITLOGU ÁLBMOGIID SKUVLLA BIRRA MAŊŊEL NUPPI MÁILMMISOAĐI </em> Juo  1948:s  bođii  dehálaš  čilgehus  Skuvlaásahusa  ovttastahttinlávdegottis; Samordningsnemnda for skoleverket, mii lei nammaduvvon 1947:s <em type="italic">Tilrådning om samiske skole-  og opplysningsspørsmål</em>. Logi jagi maŋŋil, 1959:s,  bođii  ođđa dokumeanta  departemeanttas,  man  lei  čállán    <span type="quote">”Sámi  gažaldagaid  čielggadan lávdegoddi”</span> (Sámelávdegoddi), man bargun lei árvalit  <span type="quote">”konkrehtalaš ekonomalaš ja  kultuvrralaš  doaibmabijuid”</span>  mat  leat  ávkin  sápmelaččaide. Dakka maŋŋil almmuhuvvui Stuoradiggedieđáhus nr. 21 (1962-63): <em type="italic">Om kulturelle og økonomiske tiltak av særlig interesse for den samiske befolkning, </em>ja<em type="italic"> </em>de ledje ge váldán ovdalis namuhuvvon čilgehusaid mielde diekkár lossa politihkalaš dokumentii<em type="italic">. </em>Dat mii lea miellagiddevaš ja guovddážis dáin čilgehusain ja dieđáhusain lea ahte dat čielgasit loahpahit ovddeš dihtomielalaš ja garra oktiisuddadanpolitihka, mii lei jođihuvvon guhkes  áiggi,  earenoamážit  1880-jagiid rájes go namuhuvvon giellainstruksa mearriduvvui. Duođaštussan  dasa  ahte  dát  ođđa  jurdagat  eai  lean  dušše  oanehis áiggi bárru norgga sámepolitihkas ja heajos oamedovddu mearka, lei go ásahuvvui ođđa departemeantalávdegoddi 1980:s. Dát lávdegoddi buvttii 1985:s lossa fágalaš čielggadusa <em type="italic">Sámi kultuvrra ja oahpahusa birra</em> (NÁČ  1985:  14)  mas  earet  eará gieđahallá  norgga  našuvnnalaš  skuvla-ja kulturpolitihka sámi olmmošjoavkkuid ektui hui vuđolaččat.   Mearrideaddjin dasa ahte dáruiduhttinpolitihkka loahpahuvvui, eai lean dušše Norgga  siskkáldas  dilálašvuođat, muhto  maiddái  riikkaidgaskasaš  oktavuođat  ja bárrodagat mat guske olmmošárvui. Eanemus válddálaš ja losimus dokumeanta mii dán  oktavuođas  lea  ráhkaduvvon,  lea  ON  olmmošvuoigatvuođaid  julggaštus  mii bođii 1948:s. Áibbas guovddážis dasa mii guoská olmmošárvui dán dokumeantta 30 artihkkalis, lea cealkka vuosttaš artihkkalis, mii nanne ahte:  <em type="italic">Buot olbmot leat riegádan friddjan, seamma olmmošárvvuin ja seamma olmmošvuoigatvuođaiguin. Sii leat riegádan jirpmiin ja oamedovdduin ja berrejit láhttet guhtetguimmiideasetguin vielja vuoiŋŋain.  </em> Go viidát dohkkehedje dan vuođđojurdaga ahte buohkat leat friddja ja ollesárvosaš olbmot, geain leat vuoigatvuođat, ipmárdus ja jierbmi, de šattai koloniijahearráide váttis  riikkaidgaskasaččat  oažžut  dohkkehuvvon  iežaset  válddi  goalmmát máilmmis. Ii ge nášuvdnastáhtaid siskkobealde ge dohkkehuvvon šat ahte stuoraservodat láhttii hearrás álbmogiin earáid vuostá. Mii guoská daid unnitlogu álbmogiidda  main  lea  guhkes  historjá  iežaset  riikkain,  mat  dáidet  doppe  ássan guhkit vel go stuoraservodaga  álbmot,  de  bođii  muhtun  jagiid  maŋŋil, 1957:s, sierra konvenšuvdna maid International Labour Organization (ILO) doaimmahii. Diet konvenšuvdna nanne dákkár unnitlogu álbmogiidda eamiálbmot namahusa ja árvvu (<span type="quote" xml:lang="eng">”indigeneous people”</span>),  sierra vuoigatvuođaiguin,  ja  cealká  ahte  stáhtain leat  earenoamáš  geatnegasvuođat  dákkár  olmmošjoavkkuid  ektui.  Dán  ILO-konvenšuvnnas, mii guoská eamiálbmogiidda ja olmmoščearddaide sierra stáhtain, mii rievdaduvvui 1989:s ja šattai ILO-konvenšuvdna nr. 169, ja maid  Norga ratifiserii 1990:s, čilgejuvvo 1. artihkkalis golmma čuoggáin movt eamiálbmogiid galgá identifiseret, makkár dovdomearkkat sis leat (dás jorgaluvvon dárogielat čállosis nugo ON- sambandet lea dan almmuhan):  </p>
<p type="listitem">• <em type="italic">Čearddalaš  álbmogat  mat  ellet  iešmearrideaddji stáhtain ja maid sosiálalaš, kultuvrralaš ja ekonomalaš dilit earuhit sin riikka eará veagadatjoavkk</em>• <em type="italic">Álbmogat iešmearrideaddji riikkain mat adnojuvvojit eamiálbmogin dan dihte go dát álbmogat leat sin maŋisboahttit geat ásse riikkas dahje dan geográfalaš guovllus masa riika gullá go riika váldojuvvui dahje koloniserejuvvui dahje dálá riikkarájit ásahuvvojedje, ja geat - beroškeahttá sin juridihkalaš servodatsajisteaset –  leat ollasit dahje muhtun  muddui  seailluhan  iežaset  sosiála,  ekonomalaš,  kultuvrralaš  ja politihkalaš ásahusaid. </em></p>
<p type="listitem">• <em type="italic">Go  mearriduvvo  guđiide  álbmogiidda  dán  konvenšuvnna  mearrádusat galget gustot, de adnojuvvo vuđolaš eaktun dat ahte atná go álbmot iežas eamiálbmogin dahje čearddalaš álbmogin. </em> </p>
<p>Dán  čilgehusa  vuođul,  mii  ii  jur  bienasta  bitnii  čilge  eamiálbmot  doahpaga,  leat sápmelaččat  ožžon  eamiálbmot  árvvu,  sámi  fágaolbmuid  nugo  juristta  J.B. Henriksen (1996), historihkkára O.M. Hætta (1994) ja filosofa Nils Oskal (1999) čilgehusaid mielde. Go bálddastahttá vuosttaš ILO-konvenšuvnnain eamiálbmogiid birra  mii  bođii  1957:s,  de  lea  ovdalis  čilgehusaid  goalmmát  čuokkis  ođas. Oppalohkái ferte dadjat ahte die lea hui <span type="quote" xml:lang="smj">”litna”</span> čilgehus, 1. ja 2. čuoggát namuhit hui geađas dovdomearkkaid (<span type="quote">”ollásii dahje muhtun muddui”</span>, <span type="quote">”buohkat dahje oassi sis”</span>), ja dasa lassin lea goalmmát dovdomearka vel hui subjektiiva. Muhto aŋkke, sápmelaččaid  árvu  nugo  eamiálbmot  lea  almmolaččat  dohkkehuvvon  norgga servodagas.  Dat  guoská  maid  daid  eará  davviriikkaide  gos  sápmelaččat  ásset, vaikko vel Suomas ja Ruoŧas  eai  let  vel  almmolaččat  vel  ratifiseren  ILO-konvenšuvnna.   Riikkaidgaskasaččat lea dáhpáhuvvan čielga ovdáneapmi go bálddastahttá vuosttaš  ILO-konvenšuvnna  mii  guoská  eamiálbmogiidda  dálá  konvenšuvnnain  mii  bođii</p>
<p>1989:s. 1957 ILO-konvenšuvnnas mii guoská eamiálbmogiidda  (nr. 107) lei goasii dadjat miehtemiella dasa ahte eamiálbmogat áiggi mielde berrejit oktiisuddaduvvot stuoraservodaga kultuvrii, dat sulastahtii measta veaháš árbevirolaš norgga sámepolitihkkii. Muhto 1989-konvenšuvdna (nr. 169) nanne garrasit eamiálbmogiid  vuoigatvuođaid  ceavzit  viidáseappot<em type="italic">  iežaset</em>  eavttuid mielde. Dát boahtá ovdan 7. artihkkalis mas celkojuvvo  čuovvovaččat  (dás  jorgaluvvon  dan mielde movt ON sambandet lea dan almmuhan dárogillii):  <em type="italic">Dáin  álbmogiin  galgá  leat  vuoigatvuohta  mearridit  iežaset  vuoruhemiid ovdáneamis mii guoská sin eallimii, oskui, ásahusaide, vuoiŋŋalaš birgenláhkái ja eatnamiidda main sii orrot ja maid sii earaláhkái geavahit, ja  nu  guhkás  go  vejolaš  ieža  jođihit  sin  iežaset  ekonomalaš,  sosiála  ja kultuvrralaš  ovdáneami.  Dasa  lassin  galget  sii  beassat  mielde  hábmet, čađahit  ja  árvvoštallat  riikkaviidosaš  ja  regionála  ovddidanplánaid ja prográmmaid mat sáhttet guoskat njuolga sidjiide. </em> Konvenšuvdna  ii  čilge,  nugo  juo  ovdalis  namuhuvvon,    dušše  eamiálbmogiid <em type="italic">vuoigatvuođaid</em>, muhto maiddái nášuvdnastáhta <em type="italic">geatnegasvuođaid</em> láhčit diliid nu ahte  dát  vuoigatvuođat  sáhttet  duohtandahkkot. Dás lea ságas sihkkarastit eamiálbmogiidda  seamma  buriid  eavttuid  oažžut  oahpahusa  go  stuoraservodaga álbmogis  leat  (Artihkal  26),  ja  dađistaga  maiddái  sirdit  vissis  eamiálbmogiidda ovddasvástádusa  jođihit  dárbbašlaš  oahppoprográmmaid  (Artihkal  27). Nášuvdnastáhta  ekonomalaš  ovddasvástádus  dán  oktavuođas  namuhuvvo earenoamážit, nugo boahtá ovdan 27. artihkkala 3. čuoggás:  <em type="italic">Dasa  lassin  galget  ráđđehusat  dohkkehit  dáid  álbmogiid  vuoigatvuođa vuođđudit  iežaset  oahpahusinstitušuvnnaid  ja  oahpahusortnegiid,  dainna eavttuin ahte dat ásahusat devdet unnimusstandárda maid o</em> Lassin dán ILO-konvenšuvdnii, lea ON ráhkadan sierra cealkámuša eamiálbmogiid vuoigatvuođaid  birra  (<em type="italic">United Nations Declaration on the Rights of Indigenous Peoples</em>), mii maŋemus rievdaduvvui 1994:s. Mii sátnádit <em type="italic">in extenso </em> dien guokte artihkkala  (nr.  14  ja  15)  mat  earenoamážit  gusket  oahpahussii,  ja  gos  sihke eamiálbmogiid vuoigatvuođat ja nášuvdnastáhtaid geatnegasvuođat nannejuvvojit:  <em type="italic">Article  14:  Indigenous  peoples  have  the  right  to  revitalize,  use,  develop and transmit to future generations their histories, languages, oral traditions, philosophies, writing systems and literatures, and to designate and retain their own names for communities, places and persons. </em></p>
<p><em type="italic"> States shall take effective measures, whenever any right of indigenous peoples may be threatened, to ensure this right is protected and also to ensure that they can understand and be understood in political, legal and administrative proceedings, whenever necessary through the provision of interpretation or by other appropriate means.  Article  15: Indigenous  children have the  right  to  all  levels  and  forms of education of the State. All indigenous peoples also have this right and the right to establish and control their educational systems and institutions and providing education in their own language, in a manner appropriate to their cultural methods of teaching and learning.  Indigenous children living outside their communities have the right to be provided access to education in their own culture and language.  States shall take effective measures to provide appropriate resources for these purposes. </em> Go  Norga  dohkkehii  sápmelaččaid  eamiálbmogin,  ja  nu  maiddái  sin  rivttiid nášuvdnastáhtas,  ja  nášuvdnastáhta  geatnegasvuođaid  sápmelaččaid  ektui,  de ráhkaduvvui 1988:s liigeparagráfa vuođđoláhkii, namalassii § 110A, maid áinnas lávejit gohčodit Sámeparagráfan, mas daddjojuvvo:  <em type="italic">Lea  Stáhta  eiseválddiid  geatnegasvuohta  láhčit  dilálašvuođaid  nu  ahte sámi álbmot sáhttá sihkkarastit iežas giela, kultuvrra ja servodateallima. </em> Sámivuoigatvuođalávdegotti  barggu,  man  boađus  lei  earet  eará  Sámedikki ásaheapmi (1989), fertet maid oaidnit dáid riikkaidgaskasaš konvenšuvnnaid oktavuođas. Skuvla/oahpahus suorggis ferte namuhit Davviriikkaid sámi instituhta ásaheami (1973), Sámi oahpahusráđi ásaheami (1975) ja Sámi allaskuvlla ásaheami (1989).   ILO-konvenšuvnnas lea maid okta  artihkal  (nr.  32)  mii  bidjá  geatnegasvuođaid ráđđehusaide  dakkár  riikkain  gos  seamma  eamiálbmotjoavku  ássá  eatnamiin  mat geográfalaččat gullet máŋgga riikii, nugo Davviriikkaid sápmelaččat:  <em type="italic">Ráđđehusat  galget  ásahit  heivvolaš  doaimmaid,  earet  eará riikkaidgaskasaš soahpamušaid bokte, álkidahttin várás eamiálbmogiid ja čearddalaš  álbmogiid  oktavuođaid  ja  oktasašbargguid  riikkarájiid  rastá, dáid gaskkas ekonomalaš, sosiála, kultuvrralaš ja birrasii guoski doaimmaid. </em> Dát  artihkal  guoská  earenoamážit  sápmelaččaide  Davvikalohtas  ja  dan  golmma riikka  (njealji  riikka  oktan  Ruoššain)  ráđđehusaide.  Dál  leat  davviriikkain ráhkadeamen oktasaš <em type="italic">Sámi konvenšuvnna</em>  Suoma, Ruoŧa  ja  Norgga váste, man inspirašuvdnan árvideamis lea dat mii daddjo ILO-konvenšuvnnas. Diet konvenšuvdnaárvalus  gárvvistuvvui  2005:s.  Konvenšuvnnas  leat  čielga cealkámušat  sápmelaččaid  giellavuoigatvuođaid  birra  (Artihkal  23),  stáhtaid ovdasvástádusa birra sámegiela ektui (Artihkal 24) ja sámi oahpahusa (Artihkal 26) ja dutkama birra (Artihkal 27). Sierra artihkkalis (30) čielggasindahkkojuvvo ahte sámi  mánáin  ja  nuorain  lea  vuoigatvuohta  ovddidit  iežaset  kultuvrra  ja áimmahuššat  ja  ovdánahttit  iežaset  sámi  iešvuođadovddu.    Dárogiel  teavstta  26. artihkkala mielde váldit mielde �</p>
<p type="listitem">• <em type="italic">Sápmelaččain  sámi  guovlluin  galgá  leat  vejolašvuohta  oažžut  oahpu sámegillii ja sámegielas. </em>• <em type="italic">Sámi mánáin ja nuorain olggobealde sámi guovlluid galgá leat vejolašvuohta oažžut oahpu sámegielas, muhto maiddái sámegillii dađi mielde go orro govttolaš  guđege  guovllus.  Oahpaheapmi  galgá eanemus lági mielde heivehuvvot sin duogážii. </em>• <em type="italic">Našuvnnalaš  oahppoplánat  galget  ráhkaduvvot  ráđđálaga sámedikkiiguin ja heivehuvvot sámi mánáid ja nuoraid kulturduogážii ja sin dárbbuide.  </em></p>
<p>Vaikko  vel  dat  golbma  ráđđehusa  eai  leat  ge  vel  formálalaččat  dohkkehan  dán konvenšuvnna, mas leat 51 artihkkala, de leat dálá almmolaš bargovuogit ja doaimmat Norggas mat gusket sápmelaččaide nugo eamiálbmot dán konvenšuvnna sisdoalu mielde.   Sápmelaččat  leat  unna  olmmošjovkkoš  mas  ii leat sierra eanan, muhto sii gullet njealji  iešguđetlágan  nášuvdnastáhtii.  Sápmelaččaid  lohku  lea  oktiibuot  dušše gaskal 40 ja 70.000, dađi mielde movt lohká, ja guokte goalmmátoassi sámiin orrot Norggas. Maŋemus goalmmát oassi orrot Ruoŧas, Suomas ja Ruoššas, dás namuhuvvon maŋŋálaga  dan  mielde  man  ollu  sámit  guđege  riikkas  orrot  (Sámi instituhtta 1990: 14). Dákkár dilli dagaha ahte sámi álbmot ja kultuvra ii gierdda nu beare ollu olggobeale váikkuhusaid ja lea hui rašši, ja seammás dát dilli bidjá earenoamáš ovddasvástádus Norgii, nugo sámi vuoigatvuođalávdegoddi čujuha ge vuosttaš čielggadeamistis, gos daddjo ná:</p>
<p><em type="italic">Vuosttažettiin  lea  olles  sámi  kultuvra  áibbas  dan  duohken  movt  norgga eiseválddit dainna meannudit.  Jus  sámi  kultuvrii  eai  addojuvvo doarvái buorit eallineavttut Norggas, de dáidá leat oba eahpidahtti ahte nagodivččii  go  dat  ceavzit  min  ránnjáriikkain.  […]  Dát  lea  kultuvra  mii oalle muddui bissu dahje duššá dan mielde makkár politihka norgga eiseválddit fievrredit, ja lea  áidna  kultuvra  mii  leat  dan  dilis  (NÁČ 1984:18: 440).   </em> Dán  duogážis  lea  ge  earenoamáš  dehálaš  ahte  Norga  lea  lokten  sámi álbmotjoavkku  beroštumiid  ja  bidjan  daid  sierra  paragráfan  Vuođđoláhkii,  nugo leat oaidnán. Dát <span type="quote">”sámeparagráfa”</span> ferte ipmirduvvot prinsihppajulggaštussan. Dán paragráfa ovdabargguin boahtá ovdan ahte doahpagat <span type="quote" xml:lang="smj">”Giella”</span>, <span type="quote">”Kultuvra”</span> ja <span type="quote">”Servodateallin”</span>  galget  ipmirduvvot  viidát,  nugo  sámi  vuoigatvuođalávdegoddi čilge kulturdoahpaga:  <em type="italic">Min čilgehusa mielde lea kultuvra oktasaš norpmat, árvvut, láhttenvuogit ja oktasaš ipmárdusat servodagas.  Kultuvra  dán  oktavuođas  siskkilda eallinvugiid, árbevieruid ja dábiid ja oskkolaš dovdamušaid </em>(NÁČ 1984:438)<em type="italic">. </em> Skuvlaoktavuođas  lea  sámi  vuoigatvuođa  cealkámuš  earenoamáš dehálaš, vaikko vel  Vuođđolága  §110A  daddjo  <span type="quote" xml:lang="smj">”Giella”</span>  ovttaidlogus,  de  dat  sisttisdoallá iešguđetlágan sámegielaid dahje suopmaniid. Ja dat muitala juo iešalddis ahte dát lea beaivválaš politihkas oalle hástaleaddji bargu.   <em type="bold">1.6 SÁMI OAHPPOPLÁNA – EAMIÁLBMOGA OAHPAHUSVUOIGATVUOĐA DOHKKEHEAPMI  </em> Ja  mii  fertet  ge  geahččat  1998  Oahpahuslága  maŋemus dárkkuhemiid sámi vuoigatvuođaid  birra,  dáid  riikkaidgaskasaš  eamiálbmot  cealkámušaid  duogážis, mat geatnegahttet, ja dan vuođu alde ahte Norga lea dieid cealkámušaid dohkkehan nugo dat dál leat čállojuvvon Vuođđolága 1988 <span type="quote">”sámeparagráfii”</span>. Ja maiddái dat mii  min  oktavuođas  lea  buot  deháleamos,  namalassii  1997  (O97S)  sámi oahppoplánat vuođđoskuvlii  ja mat dál maŋemus leat ráhkaduvvon, Oahppoplánat vuođđoskuvlii ja joatkkaoahpahussii – Sámi Máh<span type="quote">”…jur heahtedilis sáhttá dan giela geavahit”</span>. Otná dilis sáhttet sápmelaččat gáibidit skuvlla  mii  jođihuvvo  earenoamážit  heivehuvvon  oahppoplánaid  mielde,  ja oahpahuslága fámuin sáhttet sámi bearrašat gáibidit diekkár oahpahusa, vaikko vel oroše ge buhtis <span type="quote">”dáru”</span> ássanguovllus, dat lea áibbas ON eamiálbmotjulggaštusa 15. artihkkala  prinsihpaid  mielde,  maidda  aitto  leat  čujuhan.  1998  Oahpahuslága sátnádagat orrot ge juste heivehuvvon dán 15. artihkkalii. Dan lága mielde (§ 6-2) lea ohppiin, geat devdet sámi jienastuslogu eavttuid, vuoigatvuohta leahkit <span type="quote">”sápmelažžan”</span>  (1969  Vuođđoskuvlalágas daddjui <span type="quote">”sámegiel hállin”</span>), ja sis lea maiddái oktonassii (ovdal galge leat <span type="quote">”unnimusat golmmas”</span>) vuoigatvuohta oažžut sámegiel oahpahusa beroškeahttá gos sii ásset riikkas. <span type="quote">”Sámi guovlluin”</span> (mii dábálaččat lea seamma go sámegiela hálddašanguovlu) lea buot ohppiin, maiddái dain  ohppiin  geat  eai  gielalaččat  eai  ge  čearddalaččat  leat  sápmelaččat, vuoigatvuohta oažžut sámegielas ja sámegillii oahpahusa. Jus leat unnimusat logi oahppi ovtta suohkanis olggobealde sámi guovllu geat gáibidit, de lea suohkan geatnegahttojuvvon láhčit sidjiide oahpahusa sámegielas ja sámegillii (fas § 6-2).   Mii leat Norggas, ja maiddái muhtun eará riikkain, earenoamážit maŋemus  20 – 30 jagiin, oaidnán movt politihkka lea ovdánan dakkár politihkas mii lei juogo njuolgut  oktiisuddadanpolitihkka, nugo Norggas, mii galggai čađahuvvot áŋgirit ja dan láhkái ahte dagahii unnimus lági mielde gillámušaid dahje čearddalaš sirrenpolitihkka <em type="italic">a la</em>  U.S.A ja Australia reserváhttapolitihkka ja (ovdalaš) <span type="quote" xml:lang="nno">”lapp skal vara lapp”</span>-filosofiija Ruoŧas, dakkár politihkkan mas lea formálalaš dásseárvu ja kultuvrralaš girjáivuohta dahje čearddalaš riggodat vuođđun. Sáhttet gal gávdnot sii  ge  geat  oaivvildit  ahte  eamiálbmogiid  vuoigatvuođat  ja  nášuvdnastáhtaid geatnegasvuođat  eamiálbmogiid  ektui  leat <em type="italic">bearehaga</em>  viidánan. Lassin dasa ahte eamiálbmogiin,  prinsihpas  goittot,  lea  vuoigatvuohta  ovddidit  iežaset  vugiid iešguđet  surggiin  iežaset  eavttuid  mielde,  de  lea  sámiin  ja  eará  eamiálbmogiin maid,  dáid  riikkaidgaskasaččat  dohkkehuvvon  prinsihppacealkámušaid mielde, vejolašvuohta searvat nášuvdnastáhtaid dábálaš politihkalaš, kultuvrralaš ja institušuvdna  eallimii,  dađi  mielde  go  ieža    dan  háliidit.  Dasto  ožžot  ge eamiálbmogat <em type="italic">sihke</em> lávkii ja sehkkii. Jus dien láhkái geahččá ovdáneami, de lea ágga muittuhit  ahte  norgga  skuvlapolitihkka  sápmelaččaid  ektui  doaimmahuvvui badjel 200 jagi nu ahte sámit eai ožžon <em type="italic">eai </em>lávkii <em type="italic">eai ge</em> sehkkii.  Nugo dávjá dáhpáhuvvá ge, de lea maiddái dán oktavuođas váttis oažžut oahpu ja duohta eallima heivet oktii. Sáhttá leat váttis deavdit sihke lávkka ja seahka. Mii leat  ipmirdan  ahte  lea  politihkalaš  dáhttu  norgga  servodagas  formálalaččat dohkkehit  vuoigatvuođaid  mat  sámiin  leat  nugo  eamiálbmot  ja  čuovvolit geatnegasvuođaid  mat  stáhtas  leat  dán  eamiálbmoga  ektui.  Muhto  man  muddui nagodit mii duohta politihkkii bidjat diekkár sisdoalu, ja láhčit dili nu ahte sáhttá diekkár  politihka  čađahit,  gos  duohtandahkat  dan  áigumuša  ahte  galgá  leat seammaárvosaš skuvla sápmelaččaide, mii lea huksejuvvon sin eavttuide? Ja man guhkás lea mis dáhttu mannat go galggašeimmet prinsihpain ráhkadit doaimmaid? Digaštallamat ja riiddut mat gusket daid vuoigatvuođaide mat sápmelaččain nugo eamiálbmogis leat eatnamiidda ja čáziide, čájehit bures makkár váttisvuođain dás lea sáhka (Skogøy 1999).   Go Hirvonen ja Kesk<em type="bold">1.7 SÁMI OAHPPOPLÁNA HÁBMEN JA ATNUIVÁLDIN – EARENOAMÁŠ HÁSTALUSAT </em> Nugo daddjojuvvon de leat Norggas almmolaččat dohkkehan ahte sápmelaččat leat <em type="italic">okta</em> álbmot mii maiddái lea dán riikka ja ránnjáriikkaid eamiálbmot. Movt galgá dasto skuvla ja oahpahus lágiduvvot dán álbmogii – álbmoga  iežas  eavttuid mielde?  Dat  mii  lea  leamaš  sápmelaččaid  birgema  dovdomearkan,  mii  čájeha  movt  sii historjjálaččat leat ceavzán, lea ahte sis leamaš máhttu geavahit arktalaš guovlluid luondduvalljugasvuođaid  dakkár  guovlluin  gos buvttadeapmi juohke eanabihtá ektui  lea hui  vánis.  Dáppe  elle sápmelaččat  guhká  almmá  gilvaleddjiid  haga.  Sii huksejedje organiseren- ja  materiálavugiid  iežaset  servodagaide  mat  ledje vuođđuduvvon  smávva  siiddaide,  mat  dahke  vejolažžan  bargat  hui  máŋggalágan bargguid  iešguđet  áiggi  jagis,  nu  ahte  iešguđetlágan  luondduvalljodagaid  sáhtii ávkin atnit stuora viidodagain. Dákkár olmmošjoavkkuid mihtilmasvuohta lea ahte sii  hárve  organiserejit  iežaset  stuora  ovttadagaide  mat  livčče  gievrrabut  caggat vejolaš olggobeale  sisabahkkemiid,  ležže  dal  dat  militeara,  ekonomalaš  dahje kultuvrralaš organiseremat,  dahje –  áinnas buot diet juogaládje ovttas. Ja go dákkár  unna  álbmogaš  orru  nu  hirbmat  bieđgguid  almmá  makkárge  oktasaš organisašuvnna haga, de lea oalle gáibideaddji guhkit áiggi vuollái doalahit dan dovddu  ahte  sii  leat  okta  álbmot.  Davvikalohta  sápmelaččaide  lea  várra  leamaš earenoamáš váttis doalahit dákkár čohkkejeaddji oktavuođa, danin go olggobeale deaddu  leamaš  nu  iešguđetlágan,  sihke  garasvuođa  ja  sisdoalu dáfus, ii dušše riikkas riikii, muhto maiddái guovllus guvlui seamma riikkas, ii unnimustá Norggas.  Boađus  das  lea  ahte sápmelaččat  leat juohkásan  hui iešguđetlágan joavkkuide, ii dušše geográfalaččat, ássanvuogi ektui ja ekonomalaččat, muhto maiddái kultuvrra ja  giela  ektui.  Ja  sámegiela  dilli  govvida  ge  dán  dilálašvuođa.  Ja  danin  go oktavuohta sápmelaččaid gaskkas ealáhusdoaimmain guhkit áiggi leamaš nuorttas-oarjjás (mii mearkkaša mearragáddi-siseana), de leat ge oalle unnán suopmanerohusat gaskal  norggabeale, ruoŧabeale ja suomabeale sámegielaid, muhto leat hui stuora erohusat davimus sámi suopmanis lulimus sámi suopmanii – namalassii gaskal davvi- ja lullisámegiela, dat erohus lea dego dárogiela ja islándda giela gaskkas (Hætta 1994: 100).  Ja dákkár dilis ii leat ge álki gávdnat sisdoalu ja heivehit dakkár oahpahusa mii buoremus  lági  mielde  ovddasta  sámivuođa.  Mii  lea  mii  ovttastahttá  lullisámi bearraša man ruovttugiella lea juogo dárogiella dahje ruoŧagiella, mearragáttebearrašiin Davvi-Norggas mas lea seammalágan giella ja seammalágan doaimmat go buot eará olbmuin mearragáttiid báikkálaš servodagain, doaibmi sámegielat bearrašiin Guovdageainnus dahje Ohcejogas, dahje boazodoallobearrašiin  guovddáš  sámi  báikkis  Finnmárkkus?  Ii  sis  leat  oktasaš giella, vaikko  vel  buohkat  humaše  ge  sámegiela,  eallinvuođđu  lea  hui iešguđetlágan ja sii ellet ja orrot iešguđetlágan ássanbáikkiin miehtá riikka.   Dása  ferte  gal  lasihuvvot  ahte  dákkár  gažaldagaid  maid  mii  dás  divvut,  sáhtášii seamma  bures  maid  divvut  vaikko  guđelágan eará olmmošjoavkkuid ektui, nugo mat eará ruoŧŧelaččaide ja norgalaččaide. Jus mii váldit eret sápmelaččaid, kveanaid ja olmmošjoavkkuid geat maŋit áiggiid leat fárren Norgii, de lea nu ahte dat mat de báhcet  dušše  <span type="quote" xml:lang="vep">”norgalažžan”</span>  eai  leat  moktege  juste  seammalágan olmmošjoavku daid mállet mihtuid mielde maid mii dás ovdalis leat geavahan. Lea go dasto ágga gáibidit ahte unnitloguálbmot, eamiálbmot, galgá leat eanet ovttalágan go stuoraservodaga  álbmot?  Ii  soaitte  leat  ágga  dien  gáibidit,  muhto  gielalaš, k<span type="quote">”heahte  čoahkesjoavku”</span>  mii  dárbbašuvvo  jus okta joavku galgá nagodit doalahit giela dahje iešvuođadovddu mii čájeha ahte sii leat <span type="quote">”okta álbmot”</span>?  Min bargun dás ii leat dárkilit guorahallat dan mii oaivvilduvvo doahpagiiguin <span type="quote">”sápmelaš”</span>  ja  <span type="quote">”sámi”</span>  .  Muhto  dat  áššit  maidda  mii  leat  čujuhan  dás,  sáhttet govvidit dan man váttis lea ráhkadit <em type="italic">ovtta</em> sámi oahppoplána ja de láhčit dili nu ahte dan sáhttá váldit atnui. Mii fertet doalahit dasa mii lea min bargu, namalassii árvvoštallat sámi oahppoplána mii dál lea anus, OM06S, ja daid doaibmabijuid mat lea jurddašuvvon ásahuvvot danin vai dán oahppoplána galgá sáhttit váldit atnui dan láhkái ahte dat ovddida sápmelaččaid vuoigatvuođa doalahit iežaset sámivuođa ja  viidáseappot  hukset  sámivuhtii,  sihke  oktonassii  ja  maiddái  oktasaččat. Diehttelas  mii  geahččat oalle dárkilit  iešalddis  oahppoplána  sisdoalu,  muhto  min váldobargun lea árvvoštallat movt dat lea  váldojuvvon atnui. Ja de lea ge hui buorre  go  sáhttá  nu  viidát  go  vejolaš  várdát  daid  iešguđet  sámi  joavkkuid  maid várás Máhttolokten galgá váldot atnui. Lassin daid dábálaš erohusaide mat gusket geografiijai,  kultuvrii  ja  ealáhusaid  čanastagaide  maid  mii  juo dás ovdalis leat digaštallan,  de  áigut  maid  geahččat  makkár  formálalaš  árvoerohusat  leat  sámi mánáin/ovddasteddjiiguin geat ásset suohkaniin mat leat siskkobealde dahje olggobealde sámegiela hálddašanguovllu. Metodakapihttalis  (2. kapihttalis) mii mahccat fas sámi oahppijoavkkuid máŋggašlájatvuhtii.   <em type="bold">1.8 ÁRVVOŠTALLANPROŠEAKTA – OANEHAČČAT ČILGEJUVVON. </em> Ovddit kapihttaliin leat mii  čielggadan historjjálaš ja servodahkii gullevaš birrasa man siste mii fertet geahččat ja ipmirdit Sámi Máhttoloktema ja dan atnuiváldima. Árvvoštallama bajemusdási ulbmil lea gávnnahit leat go mii lahkoneamen dan áigumuššii ahte galggašii leat seammaárvosaš skuvla ja oahpahus sámi olmmošjoavkkuide Norggas. Dan ulbmila áigut joksat golmmain oasseprošeavttain nugo lea sárgojuvvon ruvttuide dás vuolábealde.   </p>
<p>1.oasseprošeakta   čalmmustahttá  bajemusdási  eiseválddiid,  Sámedikki  rájes  gitta stáhta dássái, (departemeanta, Oahpahusdirektevra, fylkkamánnit) ja vulos gitta eaŋkil skuvlla rádjái. Maid guhtege diein iešguđet ásahusain bargá sierra, ja maid sii barget ovttas, ovddidan dihtii vuogádagaid ja bargovugiid mat sihkkarastet diehtojuohkima ja máhtu buot oassálasti beliide mat dása gusket – skuvlajođiheaddjit,  oahpaheaddjit  ja  ovddasteaddjit –  vai buoremus lági mielde nákcejit váldit atnui OM06S? Dehálaš oassegažaldagat maidda dát oasseprošeakta árvvoštallamis ohcá vástádusaid leat:  • Movt leat Sámediggi, guovddáš eiseválddit ja skuvlaoamasteaddjit ja skuvlajođiheaddjit ovdagihtii ráhkkanan OM06S oktavuođas? • Movt  vuhtiiváldá skuvlaoamasteaddji (fylkasuohkan, suohkan)  iežas formálalaš  rivttiid  ja  geatnegasvuođaid  nu  ahte  buoremus  lági  mielde láhččojuvvo dilli joksat OM06S ulbmiliid? • Makkár  eavttuid  ovddideaddji  doaibma  lea  duohtavuođas  Sámedikkis skuvlaoamasteddjiid ektui?</p>
<p type="listitem">• Makkár kvalitehtagáibádusaid ferte skuvlaoamasteaddji deavdit ja makkár bargovierut leat ásahuvvon kvalitehta sihkkarastimii?</p>
<p>2. oasseprošeakta galgá geahččat movt iešguđetlágan váikkuhangaskaoamit earret iešalddis oahppoplána doibmet Sámi Máhttoloktema atnuiváldima oktavuođas. Dán oktavuođas  jurddašit  oahppogirjjiid  ja  muđui  eará  oahppoávdnasiid,  ekonomalaš doarjjadoaimmaid  ja  movt  daid  organiseret,  háhkandoaimmaid  ja  iešguđetlágan guorahallan  ja  árvvoštallandoaimmaid.  Lea  maid  dárbu  dárkileappot  geahčadit skuvlaorganisašuvnna ja oktavuođaid skuvlii – nugo skuvlaoamasteaddji, eanda<span type="quote">”oahppi organisašuvdnan”</span> (vrd. St.dieđ. nr. 30 [2003-2004], <em type="italic">Kultuvra oahpaheapmái</em>).   Muhtun  čuolmmat  dán  oasseprošeavttas  leat  seamma  áigeguovdilat  buot suohkaniidda, ja eará čuolmmat leat fas dakkárat mat guđege suohkanii gusket dađi mielde lea go suohkan sámegiela hálddašanguovllu suohkan vai ii. Guovddáš gažaldagat  maidda  dát  oasseprošeakta  árvvoštallanbarggus  geahččala  ohcat vástádusaid leat:     </p>
<p type="listitem">• Makkár váikkuhangaskaomiid deattuhit skuvlajođiheaddjit ja skuvlaoamasteaddji go galget ovddidit <em type="italic">sámi</em>  skuvlla gos oahppu čađahuvvo? </p>
<p type="listitem">• Movt  hálddaša  skuvlaoamasteaddji  dan  ahte  (vejolaččat)  váilot oahpponeavvut sámegillii? • Movt organisere skuvlaoamasteaddji ja skuvla sámi skuvlla ja ovttagielat dáru ruovttuid oktavuođa ja ovttasbarggu? (Guoská hálddašansuohkaniidda.) • Makkár  diehtu  lea  skuvlaoamasteaddjis  iežas  ovddasvástádusa  birra  mii guoská sámegieloahpaheapmái? (Guoská unnán hálddašansuohkaniidda.) • Movt doaibmá stuorát iešmearridanriekti skuvlaoamasteddjiid mielas go guoská  dasa  ahte  ovddidit  ođđa  ovttasbargooktavuođaid  eará skuvlaoamasteddjiiguin? • Movt lea ja movt ovdána oktavuohta Sámedikki ja daid iešguđet skuvllaid oamasteddjiid gaskka? • Movt váikkuha dat ahte skuvlaoamasteaddjis lea stuorát formálalaš ovddasvástádus sámegiel oahpaheapmái oahpaheami kvalitehtii ja skuvlla ja ruovttu oktavuhtii?</p>
<p>3. oasseprošeavttas lea  iešalddis  oahppoplána,  OM06S,  guovddážis.  Lea  go oahppoplánas,  ja  man  muddui  lea  das  duohtavuođas  sámi sisdoallu dahje lea go eanet  dan  guvlui  movt  Lund  (2003:  58)  lea  gohčodan  O97S,  ”  norgga  skuvlla bealle sámi variánta”. Ii leat dán árvvoštallanprošeavtta bargun dárkileappot dieid áššiid guorahallat. Liikká fertet doaivut ahte oahppoplána <span type="quote">”sámi hápmi”</span>  sáhttá váikkuhit dasa movt plána vuostáiváldojuvvo ja ipmirduvvo, ja nu das sáhttá leat ollu dadjamuš dasa movt plána váldojuvvo atnui. Danin mii árvvoštallat veaháš OM06S  sihke  ovddit  plána,  O97S  oktavuođas  ja  maiddái  norgga  oahppoplána LK06 ektui.</p>
<p> Bargonávccaid  geažil  áigut  mii  fágaplánaoasi  árvvoštallamis  gáržžidit  OM06S árvvoštallama dušše <em type="italic">sámegiel </em>oahppoplánaide ja <em type="italic">servodatfágii </em>mii  lea  čađat mielde.  Dasa  lassin  dáhttut  árvvoštallamis  geahččat  dárkileappot  plána fágaidgaskasaš osiid, nugo <em type="italic">heivehuvvon  oahpahus, ohppiidárvvoštallan </em>ja <em type="italic">vuođđogálggat</em>.  Dehálaš  eanet konkrehta gažaldagat maid árvvoštallan geahččala čuvget leat:  • Movt dulkojit oahpaheaddjit OM06S iešguđet válljejuvvon fágain, ja movt dat boahtá ovdan skuvllaid iežaset plánain? • Movt barget oahpaheaddjit smávvet oahppoplána gealboulbmiliid, ja movt diekkár eanet detálja ulbmilat (oahpahanbargoáiggit /-áigodagat, oahpahanfáttát jna.) geavahuvvojit árvvoštallanbarggus? • Man muddui leat oahpponeavvut mat leat gávdnamis heivehuvvon OM06S hástalusaide? • Man  láhkái  láhčet  oahpaheaddjit  dili  heivehuvvon  oahpaheapmái  fágain main  dás  lea  sáhka,  ja  movt  sii  čuovvolit  ja  árvvoštallet  iežaset  ohppiid bargguid? • Váikkuha go OM06S moktege rievdadit oahpaheddjiid jurddašeami ja oahpahanmálle, ja jus dan dahká, man muddui? • Man  ollu  fuomášumi  giddejit  oahpaheaddjit  dasa  ahte  ovddidit  iežaset ohppiid vuođđogálggaid, ja movt sii ipmirdit ja dulkojit daid iešguđetlágan fágaid barggadettiin? • Movt oahpaheaddjit smávvejit vuođđogálggaid joksama ulbmiliid? </p>
<p type="listitem">• Movt ráhkkanit oahpaheaddjit  ovddidit  vuođđogálggaid,  ja  movt  sii čuovvolit ja árvvoštallat man muddui oahppit leat ovddidan daid gálggaid? • Man muddui orrot oahpaheddjiid mielas gealboulbmilat, n<em type="bold">1.9 ÁRVVOŠTALLANBARGU VIIDÁSEAPPOT </em> Dán árvvoštallanprošeavtta vuosttaš raporttas áigut mii guoskkahallat dušše unnit oasi  dutkangažaldagain  maid  dás  leat  buktán  ovdan.  Go  maŋŋonii vejolašvuohta beassat geahčadit kvantitatiiva materiálaid, de eat dán háve sáhte daid atnit ávkin. Dáid kvantitatiiva materiálaid analyseren šaddá dehálaš oassin prošeavtta boahtte raporttas.  Empiristalaš  vuođđun  dasa  mii  ovdanbuktojuvvo  dán  raporttas,  leat jearahallamat guoskevaš ásahusaiguin lahkonaddan dihtii váttisvuođaide mat leat 1. </p>
<p>ja 2. oasseprošeavttas, ja leat sisdoalloanalysat ja girjjálašvuođalohkamat  maid ulbmil lea árvvoštallat iešalddis OM06S nugo oahppoplána 3. oasseprošeavtta rámma siste.  Čuovvovaččat áigut vuos oanehis metodakapihttalis, 2.kapihttalis, lahkonaddat dan empiria metodalaš vuđđui mii ovdanbuktojuvvo. Diet ovdanbuktin, ságaskuššan ja analysa  čilgejuvvo  guovtti  stuorát  kapihttaliin.  Váttisvuođat  mat  ráhkadit čuolmmaid mat čatnasit 1. ja 2. oasseprošeavttaide, ja mat fáttáid dáfus gusket ollu oktii,    gieđahallojuvvojit  3.  kapihttalis.  Analysat  mat  dán  rádjái  leat  dahkkon  ja iešalddis oahppoplána leat 4. kapihttalis dán raporttas. Ja loahpalaččat loahpahuvvo raporta čoahkkáigeasuin, mii lea 5. kapihtal.</p>
<p xml:lang="nob"><em type="bold">2. DUTKAMII LAHKONADDAN </em></p>
<p xml:lang="nno"> <em type="italic">Kitt Lyngsnes, Britt Kramvig og Karl Jan Solstad </em></p>
<p><em type="bold">2.1 ÁLGGAHUS </em> Mii  leat  álgokapihttalis  (1.1  čuoggás)  kommenteren  veaháš  oppalaččat skuvlanuppástusaid  árvvoštallama  ja  earenoamážit  min  árvvoštallanbarggu. Loahpas  dien  álgokapihttalis  (1.8  čuoggás)  čájeheimmet  iežamet prošeaktabargomálle, mas leat golbma oasseprošeavtta, ja gesiimet ovdan dehálaš dutkangažaldagaid  maid  min  árvvoštallanbargu  galgá  geahččalit  čuvget.  Dás  mii áigut  eanet  dárkilvuođain  čilget  dan  dutkan-  ja árvvoštallanvuogi maid mii leat válljen  dán  bargui.  Mii  áigut  das  viidáseappot  maid  čiekŋaleappot  čilget  dan váttisvuođa  maid  mii  sáhttit  gohčodit  <span type="quote">”sámi  universa”</span>.  Dán  ferte  hui  čielgasit nákcet oaidnit, sihke danin vai nagoda ipmirdit prošeavtta kártenoasi ja maiddái danin vai nákce kasusguorahallamiid vuohkkasit válljet. Dát raporta lea eanas vuođđuduvvon  dokumeanttaid  lohkamii  ja  oasseváldiid jearahallamiidda. Danin áigut  ge  loahpageahčen  dán  kapihttala  geahčadit  muhtun  fágalaš  hástalusaid maiguin deaivida dakkár jearahallandilálašvuođain go mis leat dán barggus.   Árvvoštallanprošeavttas,  mii  geahčada  Sámi  Máhttoloktema  atnuiváldima,  leat golbma  oasseprošeavtta.  1.  oasseprošeakta  čalmmustahttá  makkár  ráhkkanemiid skuvlaoamasteaddjit ja eará oassálastit (nugo Sámediggi ja fylkkamánnit) leat dahkan Sámi Máhttoloktema (OM06-S)  atnuiváldima  oktavuođas  ja  makkár kvalitehta dain lea. 2. oasseprošeakta  geahččala  čuvget  man  muddui  OM06-S gullevaš váikkuhangaskaoamit (earret oahppoplána) doibmet skuvlabargguin stivrejeaddjin, ja 3. oasseprošeakta gidde fuomášumi dasa movt iešalddis oahppoplána doaibmá sámi ohppiid pedagogalaš bargguin stivrejeaddjin. Dieđuid guđege oasseprošektii leat čohkken gažadanskoviin, dokumeanttaid guorahallamiin ja kvalitatiiva jearahallamiin.   Áigodagas  dan  rájes  oaččuimet  árvvoštallanbarggu  ja  dassážii  dát  raporta čállojuvvo,  leat  dáhpáhuvvan  muhtun  nuppástusat  álgoplána  ektui movt árvvoštallat OM06-S atnuiváldima. Dat guoská earet eará dasa makkár sadji prošeavttas  lea  dan  kvantitatiiva  oktasašsurveyas  mii  čađahuvvo máhttoloktema  árvvoštallamis.  Danin  mii  dán  kapihttalis  čilget  vuos oanehaččat  dieđuidčohkkema  nugo  dat  álggos  lei  jurddašuvvon  čađahuvvot, iešguđetlágan fáktoriid mat leat dagahan ahte leat šaddan earaládje dađistaga bargat ja<em type="bold">2.2 SKUVLANUPPÁSTUSAID ÁRVVOŠTALLAN </em> Dutkangirjjálašvuođas  gávdná  ollu  čilgehusaid  dasa  mii  árvvoštallan  lea,  ja  nu maiddái  makkár  lahkonaddanvuogit  galget  leat  vuođđun  árvvoštallanbarggus (Patton 2008; Sverdrup 2002).  Árvvoštallanbargu galgá  ohcat vástádusaid barggaheaddji  gažaldagaide.  Iešguđetlágan  lahkonaddanvuogit  buktet  áinnas vástádusaid iešguđetlágan gažaldagaide. (Kvitastein 2002), ja bajemusdási gažaldat formatiiva árvvoštallamiin dahje proseassaárvvoštallamiin lea dávjá dan ahte lea go son doaibma dahje prográmma rievttes bálgá alde. Árvvoštallandutki doaibma lea ge  dasto  bargat  dan  doaivaga  vuođul  ahte  dat  lea  rievttes  bálgá  alde,  doaimma ulbmiliid ektui (ibid: 9)  Máhttoloktema árvvoštallama gilvonjuolggadusain (Ášši 2006/4133) biddjojuvvo eaktun ahte prošeavttain galget ráhkaduvvot barggadettiin raporttat. OM06S lea biddjojuvvon njeallje -vihtta  jagi  bargun.  Dat  addá  dakkár  vejolašvuođa  maid Chilemsky (1997) gohčoda árvvoštallanbarggu <em type="italic">ovdánanvárdádallamin.</em> Go oažžu ruovttoluotta dieđuid  das  movt  nuppástusain  manná,    de  lea  áššáiguoskevaš oasseváldiin vejolašvuohta heivejit dulkomiid, ovddidit/rievdadit/lasihit oahppoávdnasiid, vuoruhit gealboovddideami etc. Danin doaibmá ge árvvoštallan sihke duođaštussan dasa movt nuppástus lea doaibman, ja maiddái muhtun muddui atnuiváldindoarjjan (Kvitastein 2002:101).  Juohke plánejuvvon bargorievdadus skuvllas ferte čađahuvvot váttis duohtavuođas, dakkár  duohta  eallimis  mii  maid  čađat  rievdá,  maiddái  olggobealde  dákkár plánejuvvon ođđa doaimmaid. Ja lassin dasa boahtá vel dat ahte iešalddis dákkár ođđa  doaimmat  maid  dáhttu  guorahallat,  daid  atnuiváldin,  ja  makkár  vejolaš bohtosat dain leat oktasaš ulbmilolaheapmái, leat dávjá ovttastuvvon váttisvuođat. Sámi Máhttolokten lea maid juste diekkár ášši. Dat mii dán barggu dahká earenoamáš váttisin, lea ahte leat nu máŋggalágan eavttut maid vuođul bargu galgá jođihuvvot,  ja  nu  máŋggalágan  joavkkut  maiddá  oahppoplána  galgá  váldojuvvot atnui. Haug (2001: 419) čujuha ahte das maid ieš navdá <span type="quote">”ovttastuvvon eatnamat”</span> lea  dutkamii  vuođđuduvvon  árvvoštallamis  dat  árvu  ahte  dat  sáhttá  čorget, systematiseret  ja  vejolaččat  maid  čilget  dahje  lasihit  ipmárdusa  áššesuorgái. Árvvoštallan  gal  ii  sáhte  jur  njuolgut  čoavdit  hástalusaid  maid  ođđa  doaimmat dahje nuppástusat buktet, muhto dat sáhttá veahkehit oažžut buoret ipmárdusa das movt  diekkár  proseassat  dáhpáhuvvet.  Dat  lea  áibbas  daid  oppalaš  čilgehusaid mielde mat muitalit movt dutkan sáhttá váikkuhit buoret bargovugiid skuvlii (čuokkis  1.1).  Danin  ii  sáhte  ge  vuordit ahte dakkár nuppástusa dahje </p>
<p><span type="quote">”doaibmapáhka”</span> go Máhttoloktema árvvoštallan, dahje muhtun dan osiid árvvoštallan, sáhtášii addit dakkár vástádusaid go ahte dat lea <span type="quote">”earenoamáš bures lihkostuvvan”</span> dahje <span type="quote" xml:lang="rmf">”fiásko”</span>. Dat masa árvvoštallan sáhttá leat veahkkin, lea oažžut  eanet  ipmárdusa  dasa  makkár  eavttuid  ferte  deavdit  vai váikkuhangaskaomiid doaibma lihkostuvvá.   Man  buorre  árvvoštallan  dákkár  ovttastuvvon  duogážis  šaddá,  vuolgá  das  man buorre  fantasiija  ja  bargonávccat  dutkiin  leat  jearrat  buriid  gažaldagaid,  oažžut vejolašvuođa  dutkansuorgái  beassat,  viežžat  dieđuid,  ovttastahttit  teoriijaid  ja dataid,  ja  loahpalaččat  vel  gaskkustit  bohtosiid  bargosuorgái,  fágalaš bargoguimmiide ja barggaheddjiide (Almås 1990). Datahivvodat ja daid kvalitehta lea dehálaš mearrideaddji.  Šaddá  gávdnat  guovttebealmieđáhus  čovdosa,  mas nuppe  bealde  lea  dat  datahivvodat  maid  sávašii  oažžut  (datahivvodat  mas  lea válljenvárri, áigi, šládja) dai</p>
<p><em type="bold">2.3 SÁMI DUTKANKONTEAVSTTA DOVDOMEARKKAT </em> Nugo  mii  juo  leat  čujuhan  (čuoggás  1.7),  de  galgá  Sámi  Máhttolokten atnuiváldojuvvot hui máŋggalágan  joavkkuide  máŋgga  geográfalaš  guovllus,  ja máŋggaide sámi giellajoavkkuide (davvi-, julev- dahje lullisámegielagiidda) main lea iešguđetlágan persovnnalaš giellaárvu (sámegiella eatnigiella dahje ii) ja geaid váhnemiin/ovddasteddjiin maid lea guhtetlágan gelbbolašvuohta sámegielas.   Dehálaš rámmaeaktu Sámi Máhttoloktemis, mii fievrreduvvo viidáseappot 97 Ođastusas,  lea  doaba  <span type="quote">”sámi  guovlu”</span>  Oahpahuslága  §  6-1 masa maid gullá 1) sámegiela hálddašanguovlu  ja 2) eará suohkanat dahje oasit suohkaniin maidda Gonagas  stáhtaráđis  lea  mearridan  sierra  láhkaásahusa.  Sámi  guovlluin  lea buohkain geat leat vuođđoskuvlaagis vuoigatvuohta oažžut <em type="italic">sámegiel </em>oahpahusa <em type="italic">ja sámegillii </em>oahpahusa,  ja  nu  sáhttet  ge  sii  čuovvut  OM06S.  Olggobeale sámi </p>
<p>Sámegiela hálddašanguovllus leat mielde Guovdageainnu suohkan, Kárášjoga, Deanu, Unjárgga ja Porsáŋggu suohkanat Finnmárkkus, Gáivuona suohkan Tromssa, Divttasvuona suohkan Nordlánddas ja Snoasa suohkan Davvi- Trøndelagas.   Prinsihpas sáhttet mis leat <span type="quote">”sámi guovllut”</span>, nugo dát doaba geavahuvvo skuvlalágas, maiddái olggobealde sámegiela hálddašanguovllu suohkaniid, muhto dábálaččat lea <span type="quote">”sámi guovlu”</span> seamma go <span type="quote">”sámegiela hálddašanguovlu”</span>.</p>
<p>guovlluid ohppiin lea oktonas vuoigatvuohta oažžut <em type="italic">sámegiel </em>oahpahusa, ja sis lea vuoigatvuohta  oažžut  oahpahusa <em type="italic">sámegillii</em>  jus eanet go logi oahppi seamma suohkanis  dan  gáibidit  (§  6-2).  Joatkkaoahpahusas  lea  buot  sápmelaččain vuoigatvuohta oažžut sámegiel oahpahusa. Mii guoská joatkkaskuvlii, de mearrida skuvlaoamasteaddji  guhte  skuvla  galgá  čuovvut  sámi  oahppoplána.  Dasa  lassin sáhttá departemeanta addit láhkaásahusa mii dadjá ahte <span type="quote">”… dihto skuvllat dahje luohkát galget fállat sámegiel oahpahusa dahje sámegillii oahpahusa dahje oahpahusa muhtun sámi fágain…”</span> (Oahpahuslága § 6-3 ).   Mii guoská sámi giellafágii, de sáhttet oahppit válljet guovtti fágaplánavariánttain, Sámegiella 1 dahje Sámegiella 2. Man mohkkái <span type="quote">”sámi ohppiid”</span> ovttastahttin lea, dan sáhttá oaidnit čuovvovaš govvádusas:  </p>
<p>Go tabeallas čállit <span type="quote">”Sámi skuvla”</span> , de das oaivvildit dan golmma sámeskuvlla mat leat (Málatvuomis, Árborddes ja Snoasas) ja maiddái čielga sámegielat vuođđo- ja joatkkaskuvllat  mat  leat  sámegiela  hálddašanguovllus.  Dása  gullet  maid  čielga sámi luohkát eará skuvllain (nugo Tromssas). <span type="quote">”Ruovttuskuvla”</span> lea go oktonas oahppit, dahje unnit joavku ohppiin, geain lea sámegiel oahpahus dábálaš suohkanskuvllas,  dávjá  olggobealde  sámi  guovllu,  muhto  mat  ožžot veahkkeoahpahusa resursaguovddážiin nugo Árranis dahje Aajeges, juogo gáidosis oahpahemiin dahje eará láhkái.</p>
<p>Ovdamearkkas dás bajábealde leat oktiibuot 48 ruvttu. Muhtun diein ruvttuin ovddastit substrata mas leat áibbas unnán dahje ii oktage ovttadat, muhto maŋŋá go Snoasa suohkan bođii mielde sámegiela hálddašanguvlui 2008:s, de gávdnojit maid lullisámi oahppit goappešat suohkankategoriijain.   Vaikko ruktoovdamearkkat leat ge ráhkaduvvon dainna ulbmiliin ahte čilget man váttis ášši <span type="quote">”sámi oahppiuniversa”</span> lea, de das maid oaidná muhtun muddui eará dehálaš áššáiguoskevaš ulbmiljoavkkuid kategoriijaid nugo skuvlaoamasteddjiid, skuvllaid, oahpaheddjiid ja váhnemiid.   Sámi dutkansuorgi lea ge dasto hui ovttastuvvon. Dat golbma sámegiela leat hui iešguđetláganat, muhto dain lea juridihkalaččat juste seam</p>
<p><em type="bold">2.4 PLÁNEJUVVON DATAČOHKKEN </em> Go dutkankonteaksta ja dutkanobjeakta leat nu váddát ovttastuvvon, de lea dárbu váldit  atnui  iešguđetlágan  metodaid  ja  datagálduid  vai  oažžu  dakkár  gova  mii buoremusat govvida dili. Mii leat válljen geavahit máŋga  vuogi  movt  čohkket dieđuid,  ja  leat  dieđuid  čohkken  máŋggalágan  olbmuin,  joavkkuin  ja institušuvnnain. Sámi Máhttoloktema árvvoštallamis válljiimet čuovvovaš čállosiid lohkat:  OM06S oahppoplánaid dokumeanttaid guorahallat, diehtojuohkinčállosiid mat leat čállojuvvon  skuvlaoamasteddjiide,  skuvllaide,  ohppiide  ja  váhnemiidda  (sihke reivviid/gihppagiid  ja  dieđuid  neahtas),  áššáiguoskevaš  hálddašanorgánaid čoahkkinreferáhtaid,  hálddašandási  raporttaid  ja  váiddaáššiid  áššebáhpiriid,  ja Sámedikki Strategalaš oahpponeavvuid ovddidanplána 2009-2012 ja feara makkár eará Sámedikki dokumeanttaid (jahkedieđáhusaid, čielggademiid, smiehttamušaid).  </p>
<p>Kártema  čađaheimmet  gažadanskoviiguin  mat  sáddejuvvojedje  skuvlaoamasted-djiide,  vuođđoskuvllaide  ja  joatkkaskuvllaide main leat sámegiel oahppit, ja informántan  ledje  oahppit,  váhnemat,  oahpaheaddjit  ja  rektorat.  (Dieđut  maid skuvlaoamasteddjiin  oaččuimet,  dovddusindahkkojuvvojit  prošektii  oktasaš kártema oktavuođas maid DPU/HiHm doaimmaha, geahča dás vuolábealde.)  Čiekŋudahttin  guorahallan,  mii  lei  kvalitatiiva  jearahallan  mas  gažadeimmet oahpaheddjiid,  ohppiid,  váhnemiid,  rektoriid,  skuvlaoamasteddjiid  ja  iešguđet hálddašandási ovddasteddjiid, sihke sámegiela hálddašanguovllus ja dan guovllu olggobealde, ja sihke vuođđoskuvllaid ja joatkkaskuvllaid.   Dutkanlahkonaddamis  leat  ge  mii  lágidan  iešguđetlágan  trianguleremiid (Hammersley  ja  Atkinson  1996).  Datačohkken  čađahuvvo  iešguđet  áiggiid  ja  nu maiddái OM06S atnuiváldima iešguđet dásiin. Iešguđet informánttaid oainnuid ja čilgehusaid seamma áššái čohkket iešguđetlágan čohkkenvugiiguin, ja máŋga dutki leat  mielde  dieđuid  čohkkemis  ja  analysain.  Dien  láhkái  vuhtiiváldit  sihke datagáldotriangulerema, metodatriangulerema ja dutkantriangulerema. Dien láhkái mii  beassat  čuvget sámi oahpahusa máŋgga  bealis,  ja  oažžut  dievaslaš  gova OM06S  iešguđet  beliin.  Dasa  lassin  váikkuha  dákkár  trianguleren  dasa  ahte dutkama válddahallan nannejuvvo (ibid: 259).</p>
<p><em type="bold">2.5 DATAČOHKKEN NJUKČAMÁNU RÁDJÁI 2009 </em> Álgoplána mielde livčče <em type="italic">dokumeanttaid lohkamat </em>galgan čađahuvvot 2008:s. Dat leat čađahuvvon ja biddjojuvvojit ovdan dás maŋŋelis 3. kapihttalis.   <em type="italic">Kártendatat </em>masa maid gullá OM06S atnuiváldin galggai álgoplána mielde ollislaččat  čađahuvvot  nugo  oktasašsurvey  (Del  III)  maid  DPU/HiHm  galggai jođihit 2007- 2010 áigodagas. 2008 giđa mearriduvvui ahte min prošeakta galggai leat ovddasvástideaddji čohkket OM06S kártendieđuid, ohppiin, váhnenovddasteddjiin,  oahpaheddjiin  ja  rektoriin,  muhto  sámigullevaš  dieđuid čohkken  skuvlaoamasteaddjiid  dásis  ain  galggai dáhpáhuvvat dan stuora Del III-prošeavttas. Plánen ja sierra survey gárvvisteapmi, masa maid gullá jorgalanbargu ja  dat  ahte  oažžut  personsuodjalanáittardeaddjis  dohkkeheami,  dagahii  ahte elektrovnnalaš gažadanskoviid sáddiimet easka maŋŋičavčča 2008, ja dat ii leat vel oalát loahpahuvvon, danin go leat máŋga muittuhusa sáddejuvvon. Danin eai ollen dien  iskkadeami  dieđut  áiggil  midjiide  ja  nu  eat  sáhttán  daid  váldit  mielde  dán raportii. Muhto DPU/HiHm oktasašsurvey kártendieđut skuvlaoamasteddjiin, main leat mielde suohkanat ja fylkasuohkanat gos leat sámi oahppit, gal ledje gárvásat. Muhto mii leat liikká válljen daid maid diktit leahket boahtte raportii, vai sáhttit oktasaččat  čalmmustahttit  čohkkejuvvon  kvantitatiiva  materiálaid  prošeavtta vuosttaš dásis. Danin čállit mai<em type="italic">Čiekŋudahttin- </em>ja <em type="italic">kasuslohkan</em> galggai čađahuvvot vuosttaš geardde 2008 čavčča ja maŋemus geardde 2010 čavčča. Vuosttaš datačohkken maŋŋonii veaháš danin go lei  plánejuvvon  ahte  survey  galggai  álggos  čađahuvvot.  Almmatge  mii álggaheimmet jearahallamiid maŋŋičavčča  2008.  Dieđuidčohkken  hálddašandásis lea čađahuvvon, ja mii leat bargamin eará informánttaiguin. Muhtun guovlluin lea leamaš  veaháš  váttis  oažžut  ságaide  daid  informánttaid  maid  leimmet  áigon jearahallat dakkár áigái mii midjiide livččii heiven. Danin leat dieđuidčohkkemii geavahan  veaháš eanet  áiggi  go  álggos  leimmet  plánen.  Dán  raporttas  čilget dan mii válganii hálddašandási jearahallamiin.  Ollu  dain  dutkangažaldagain  maid  álgokapihttalis  (8.  čuoggás)  namuheimmet jerrojuvvojit danin vai oažžut ipmárdussii movt iešguđetdási oasseváldit ipmirdit, dulkojit ja atnuiváldet OM06-S, movt leat ráhkkanan ovdagihtii, movt oahpaheapmi  čađahuvvo  ja  movt  guhtege  oasseváldi  vásiha  oahpahusa  mii fállojuvvo. Danin leat ráhkadan oalle viiddis kvalitatiiva jearahallamiid. Kvalitatiiva jearahallamat ja ságastallamat leat buorit veahkkeneavvut go galgá oažžut ovdánanproseassain ipmárdusa. Sii geaidda ášši guoská jearahallojuvvojit ja sii  <span type="quote">”…čilgejit  iežaset  vásáhusaid  ja  iežaset  ipmárdusa,  ja  sii  čielggasindahket  ja čiekŋudahttet dan makkár várdánviidodat sis lea máilbmái”</span> (Kvale 1997:43). Sámi Máhttolokten atnuiváldojuvvo sihke dakkár oktavuođain gos ollu lea seammalágan ja maiddái gos leat ollu erohusat. Skuvllat leat maid nu iešguđetláganat, muhtumat áibbas čielga sámi skuvllat davvisámi guovlluin gos leat máŋga čuođi oahppi, ja nuppe geahčen fas dakkár skuvllat main ii leat sámi čanastat ja gos lea dušše okta áidna oahppi geasa oahpahuvvo davvi-, julev-  dahje lullisámegiella gáidosisoahpahemiin. Danin lea ge hui mávssolaš beassat gullat oainnuid, árvvoštallamiid, vásáhusaid ja fáktadieđuid buot diekkár oktavuođaid olbmuin.  Buot joavkkuide geat vástidedje jearahallamiid ráhkaduvvojedje semistruktuvrralaš jearahallanláidesteamit. Dat ledje fáddásurggiid mielde hábmejuvvon, muhto lei vejolaš  jearrat  čuovvolangažaldaga  dahje  bargat  viidáseappot  vástideddjiid vástádusaiguin. Dán raporttas ovdanbuktit dušše hálddašandási jearahallandieđuid, danin go eará joavkkuid dieđuidčohkken ii leat vel gárvvistuvvon.  Jearahallamiin leat oktiibuot mielde Sámedikki ja fylkkamánniid ovddasteaddjit, skuvlaoamasteddjiid ovddasteaddjit suohkan-  ja fylkadásis, ja maid muhtun válljejuvvon vuođđo- ja joatkkaskuvllaid rektorat ja oahpaheaddjit.   </p>
<p>Jearahallamat leat čađahuvvon gárvvisin ráhkaduvvon málle/jearahallanláidesteami mielde  ja  leat  čađahuvvon  sihke  telefuvnnas  ja  maiddái  njuolga  ságastallamiin. Okta jearahallan (Sámedikki oahpahushálddahusain) čađahuvvui joavkojearahalla-miin  mas  ledje  mielde  4  informántta.  Ovtta  skuvllas  leat  dutki  čuvvon oahpaheddjiid  oktasaš  plánenčoahkkima – ja  dasa  lassin  lea  maid  čađahan joavkojearahallama mas ledje mielde 3-5 oasseváldi oahpaheaddji.</p>
<p><em type="bold">2.6 MOVT JEARAHALLAN DOAIBMÁ INTERSUBJEKTIIVA MÁHTTOBUVTTADEADDJI PROSEASSAN </em> Gielalaš  ovdanbuktimat  leat,  nugo  Kaarhus  (1999)  čujuha,  sihke  seleheaddjit  ja čájeheaddjit.  Gielain  sáhttá  selehit,  ja  seammás  sáhttá  gielain  maid  čájehit hutkáivuođa. Giella lea dahku mii ođđasis hábme ja ásaha ođđa oktavuođaid, ja nu maid  ođđa  duohtadiliid.  Nu  dáhpáhuvvá  maid  jearahallandilálašvuođain.  Ii  sáhte garvit  dan  ahte  jearahallamat  dáhpáhuvvet  ságastallan  oktavuođas  mat  ásahit dutkama diehtobuvttadeapmái vuolggabáikki. Jearahallamat leat, dego eará ge ságastallamat maid mii vásihit, <em type="italic">intersubjektiiva máhttobuvttadeaddji proseassat</em>,<em type="italic"> </em>mat  ovdánit  dađistaga  šiehtadallamis  jearahalli  ja  sin  gaskkas  geat  jearahallamis leat fárus (Kaarhus 1999, Jackson 1998)<em type="italic">.</em> Šiehtadallamat sáhttet leat giddejuvvon dan láhkái ahte jearahallanrávvagat mearridit makkár máhttosuorgi galgá váldot atnui. Dát dagaha ahte dieđut mat buktojuvvojit ovdan dien dilis leat komparatiiva, ja dat lea ge dat metodalaš álggahanvuohki mii dán proseassas lea. Seammás leat mii maid vásihan ahte sii geaid leat jearahallan, leat čujuhan ahte oassi dán suorggi áššečuolmmain  sirrejuvvo  olggobeallái  daid  gažaldagaiguin  mat  báhcet jearakeahttá. Ja go dát lea čuovvolan dutkanprošeakta, de sáhttit muhtun muddui dien ášši váldit vuhtii maŋit jearahallamiin – gos sáhttit gažaldagaid rievdadit – ja nu maiddái rievdadit masa čalmmustahttit.  (2010-2011).   Mii leat dasa lassin maid geavahan eanet rabas joavkojearahallamiid. Diekkár jearahallamiin sáhttá dutki buorebut dihtomielalaččat geahččalit ásahit rámma gos sii geaid jearahallá sáhttet váikkuhit dasa man guvlui ságastallan jorrá, ja makkár fáttáid lea dehálaš gieđahallat dan áššesuorggis mii lea jearahallama bajemusdási áššečuolbma.  Muhtun  muddui  gal  sáhttá dákkár dilis massit veaháš stivrema. Muhto seammás dat mielddisbuktá ahte šaddet stuorát variašuvnnat dain fáttain maid  gieđahallat  guđege  jearahallamis.  Dien  sáhttá  navdit  metoda<em type="italic">váttisvuohtan</em>, muhto dan sáhttá maid atnit ávkin dan máhttohuksemis mainna lea bargamin. Čađahuvvon jearahallan ásaha maŋit jearahallamii duogášbirrasa, ja dat váikkuha ja  sáhttá  rievdadit  gažaldagaid  ovdanbuktima  ja  áššečuolmmaid  maid  galgat digaštallat.   </p>
<p>Na  maid  diet  dasto  mearkkaša  áibbas  konkrehtalaččat?  Dat  sáhttá ovdamearkkadihte mearkkašit dan ahte mii hábmet hypotesaid ovdalaš ságastallamiid vuođul, ja dan ektui movt mii dutkanjoavkkus ovttas leat geahččalan dulkot  daid.  Dat  sáhttet  leat  dakkár  gažaldagat  go  ovdamearkkadihte<em type="italic">; mun lean ovdalaš ságastallamiin vuohttán ahte … jáhkát go ahte dieid cealkámušaid sáhttá dán láhkái ipmirdit?</em> Analysaevttohusat gárvvistuvvojit buohkaide geat leat mielde, ii  dušše  gárvves  teavsttas, muhto  maiddái  dađistaga proseassas.  Dát  dynamihkka jođiha ráhkkanemiid dutkanproseassa boahtte cehkiide.   Berre  juo  ovdagihtii  dahje  dutkanproseassa  barggadettiin  digaštallat  ja  čielggadit proseassa  bargiiguin,  namalassii  dutkiiguin  geat  galget  čađahit  jearahallamiid,  ahte makkár várdánviidodaga galgá váldit mielde dutkanprosessii. Dat sáhttet leat dakkár gažaldagat mat gusket dasa makkár ovdagáttut ja makkár oktasaš <span type="quote" xml:lang="kmr">”navdin”</span>-oainnut mis juo ovdagihtii leat, maid guoddit mielddámet dán hárrái maid galgat dutkat, ja makkár oktavuođain diekkár ovdagáttut ja navdimat ellet. Diekkár gažaldagat bággejit min dárkilit suokkardit daid oaivadallamiid mat leat mielde go galgá hukset dutkanobjeavttaid. Dat sáhttet veahkehit min gávnnahit makkár beroštumiide diekkár iešoaivválaš digaštallamat, mat leat mielde hábmemin dutkanobjeavtta, sáhttet leat ávkin, dahje nugo Star (1991) jeara <span type="quote">”gean várás – qui bono”</span>. Geasa leat ávkin dat oktavuođat  mat  ásahuvvot ja  ođđasis  ásahuvvot proseassain  mat  čađahuvvojit? Mii fertet maid áŋgirit  alddámet  jearrat  makkár  stuorát  historjjálaš  duogášáššit  leat áššáigullevaččat. Eandalii fertet goit jearrat mii lea mii ii daddjojuvvo, makkár suorgi ja makkár oasseváldit duvdiluvvojit doaresbeallái ja jávohuvvot ja nu maid šaddet midjiide <span type="quote">”oaidnemeahttumin”</span>? Diekkár gažaldagaid lea hui stuora dárbu jearrat dán prošeavttas. Skuvla lea miehtá mannan  čuohtejagi  leamaš  dakkár  báiki  gos d�</p>
<p><em type="bold">2.7 DUTKANEHTALAŠ SMIEHTTAMUŠAT </em> Juohke dutkanprošeavttas galgá informánttaid  gudnálašvuođa  vuhtiiváldit.  Dat šaddá ge mearrideaddjin daid várdánviidodagaide mat geavahuvvojit, áššečuolmmaide  mat  ovdanbohtet  ja  gažaldagaide  mat  jerrojuvvojit.  Dutki  galgá vuhtiiváldit informánttaid ja váikkuhusaid maid dutkan sáhttá sidjiide dagahit.   Servodatdutkit bissehallet <span type="quote">”lagasvuođa ja guhkes gaskka gaskkas”</span> (Repstad 1993; Henriksen  ja  Vetlesen  2000).  Dan  oktavuođas  leat  guokte  dehálaš  beali  maidda ferte giddet fuomášumi, namalassii olmmošjoavku maidda iskkadallan guoská, ja makkár gažaldagaid informánttat galget gierdat oažžut.  Iskkademiid čađaheamis leat mii buoremus lági mielde geahččalan addit olbmuide geaid  leat  jearahallan  dieđuid  dan  golmma  váldonjuolggadusa  birra  mat  galget čuvvojuvvot  go  dutká  olbmuid;  namalassii  ahte  leat  ožžon  diehttevassii lobi, guovttigaskasašvuođa  ja  váikkuhusaid  birra  (Kvale  1997).  Dan  leat  dahkan diehtočállosis  ja  lobálašvuođajulggaštusaiguin  ja  maiddái  jearahallan dilálašvuođain.  Dán  bargomálle  lea  Norsk  Samfunnsvitenskapelig  Datatjeneste dohkkehan.  Mii  guoská unnitloguolbmuid, ja dakkár olbmuid dutkamii mat leat smávva joavkkut maid álkit sáhttá árvidit geat leat, de ferte leat earenoamáš várrogas. Hessle (1977, 1997) digaštallá muhtun váttisvuođaid maiguin deaivvada go galgá jearahallat smávvá <span type="quote">”rašes”</span> joavkkuid. Son gieđahallá gažaldagaid nugo:  <em type="italic"> Hur långt ska man driva övertalning till försökspersoner att ställa upp i ett forskningsprosjekt,  innan  man  accepterar  en  vägran</em>...?” <em type="italic">Hur  ska  man undvika  att  aktualisera  försøkspersonernas  grundproblematik  i  samband med att man søker upp dem? </em>(Hessle 1977, s. 90.) <em type="italic"> </em></p>
<p>Hessle  gal  ii  atte  álkis  vástádusa  dieid  gažaldagaide.  Liikká  lea  dehálaš <em type="italic">atnit muittus</em> diekkár  mállet  gažaldagaid  go  dutkanoktavuođas  váldá  oktavuođa  ja  go jearahallá dahje go earaláhkái čađaha dieđuid čohkkema.  </p>
<p xml:lang="est"><em type="bold">3. VÁLDIT ATNUI OAHPPOPLÁNA MÁHTTOLOKTEMII-  SÁMI 2006- (OM06S) GEAHČADUVVON HÁLDDAŠANDÁSIS </em></p>
<p><em type="italic">Vigdis Nygaard ja Britt Kramvig  </em><em type="bold">3.1 MIHTTOMEARRI </em><em type="italic"> </em>Dán  kápihttalis  áigut  mii  čilget  evaluerema  mii  lea  dahkkon  dássážii oasseprošeakta 1 ja 2 prošeaktamodeallas Kápihttal 1. Oasseprošeakta 1 galgá geahččat    makkár  organisatuvrralaš  ja  systemalaš  rievdadusaid  stivrenreforbma OM06S dagaha. Máhttoloktemis lea okta dehálaš áigumuš ráhkadit stuorát čielggasvuođa  mearridanrájáide  gaskal  bajit  eiseválddiid  ja skuvlaeaiggádiid nu ahte  skuvlaeaiggádat  ožžot  nannejuvvot  iežaset  mearridanválddi  oahppu  ektui. Oasseprošeavtta áigumuš lea gávnnahit makkár váikkuhusaid dát dagaha sámi sisdollui  skuvllas.  Dát  sisttisdoallá  geahččat  leago  seammalágan  doaibmabijut hábmema ja geavaheami ja daid čállojuvvon áigumušaid ektui mat leat reforpmas. Leago erohus gaskal guovddáš stivrendokumeanttaid, čielggademiid ja áigumušain daid báikkálaš strategiijadokumeanttain?  Oasseprošeakta 2 galgá guorahallat mo ja man dásis doaibmabijut mat leat OM06S leat stivrejeaddjin skuvllain. Lassin ieš oahppoplánii sisttisdollet dát doaibmabijut oahppogirjjiid,  skuvlajođiheddjiid  doaibmabijuid  ja  mihttomeriid,  iešguđetlágan ekonomalaš doarjjaortnegiid ja eará evalueren- ja veardidandoaimmaid. Dasa lassin áigut  mii  geahččat  skuvlajođiheddjiid  organiserema  ja  plánabarggu  mii  dahkkui ovdalgo  reforbma  váldui  atnui.  Dát  kápihttal  lea  vuosttažettiin  vuođđuduvvon jearahallamiidda hálddašandásis.   <em type="bold">3.2 SÁMEDIKKI ROLLA  </em>Sámedikkis lea oahppoplána § 6-4 mielde, ovddasvástádus ráhkadit oahppoplánaid sámi  ohppiide  vuođđoskuvllas  ja  sámegieloahpahusas  ja  erenoamáš  fágaide joatkkaskuvlla oahpahusas. Sámedikkis lea maid ovddasvástádus ráhkadit njuolggadusaid  sámi  sisdoalu  birra  dain  iešguđege  fágasurggiin.  Praktihkalaš barggu  dán  oktavuođas  dahká  Oahpahus-, giella-, ja kulturossodat. Ossodat vuođđuduvvui  2000:s  dallego  Sámi  oahpahusráđđi  heaittihuvvui  ja  čállingoddi sirdojuvvui Sámedikki hálddahussii. Ossodat lea maiddái Sámedikki politihkalaš čállingoddi.  </p>
<p>Bargu oahppoplánaiguin leamaš hui hástaleaddji go našunála ja sámi oahppoplánat eai šaddan oktanaga ráhkaduvvot. Sámedikki Oahpahus-, giella-, ja kulturossodagas  lei  ovddasvástádus  čohkket  gulaskuddancealkámušaid  našunála plánaide skuvllain mat oahpahit sámegiela.  Gulaskuddanbarggu  oktavuođas nammaduvvojedje referánsajoavkkut ja bargojoavkkut nu ahte Sámedikkis ledje dihto  gulahallanolbmot  gielddain.  Sámediggi  jorgalii  ja  manai  čađa gulaskuddancealkámušaid.  Ossodat oaivvildii ahte ii lean buorre ahte skuvllat dušše  ožžo  cealkit  sámi  sisdoalu  birra  eaige  ollislaččat  našunála  plánaid  birra. Vaikke vel bargu álggahuvvuige oktanaga dainna guvttiin plánain, de maŋŋonedje sámi oahppoplánat sakka ja proseassa álggahuvvui boastut. Šattai riidu gaskal Oahpahusdirektoráhta ja  Sámedikki dannego Sámediggi háliidii parallealla iige seamma lágan plánaid.  Dan sadjái go našunála oahppoplánat ledje gárvásat jagi ovdal go váldojedje atnui, de šattai áigodat gaskal dohkkeheami ja ovdal go váldojedje atnui hui oanehaš daid sámi oahppoplánaide, ja dat biddjui fápmui ovdalgo atnui váldin njuolggadusat ledje  gárvásat.  Hálddahusa  mielas  lei  dat  hui  heitot,  ja  Sámediggi  oaččui  ollu skuvllain  jearaldagaid  maid  ii  sáhttán  čuovvolit.  Easkka  geassemánus  2008  lei Sámedikki mandáhta gárvvis.  Sámediggi  fálai  diehtojuohkinčoahkkimiid  buot  suohkaniidda  siskkobealde giellahálddašanguovllu  čilgen  dihtii  mii  lea  erohus  gaskal  dáru  ja  sámi oahppoplána. Eai buot suohkanat geavahan dán fálaldaga go muhtin suohkanat ledje juo doallan čoahkkimiid Sámedikkiin. Dasalassin biddjo gulahallanolbmuide, suohkaniin mat ledje mielde gulaskuddanbarggu oktavuođas, bargu juohkit dieđuid atnui váldinbarggu birra vulos organisašuvnnas. Sámediggi leamaš mielde ráhkadeamen diehtojuohkingihppaga, earret eará sámegielfága  birra olggobealde hálddašanguovllu.  Sámediggi  diehtá  ahte  oahpaheaddjit  geat  oahpahit  sámegiela,  eai  leat  dássážii ožžon  doarvái  lassioahpu  OM06  birra.  Dalle  go  kursafálaldat  bođii  našunála oahppoplána birra, de ledje ollu oahpaheaddjit geat válljejedje vuordit kurssa sámi oahppoplána birra.  Dát bohte maŋŋit  johtui,  ja  Sámi  allaskuvla  lea  áiddobeliid  álggahan  barggu. Leamaš maid hástalus ahte hálddašangielddat Finnmárkkus leat hággejuvvon máŋgga  RSK, ja ahte dain eai leat prioriterejuvvon kurssat erenoamážit  sámi áššiin, muhto dušše dain osiin mii lea oktasaš našunála ja sámi oahppoplánain.  Sámediggi hálddaša  iešguđege ekonomalaš doarjjaortnegiid. Buot dát ortnegat leat leamaš ovdal OM06S doaibmagođii</p>
<p>- Giellamovttiidahttinstipeanda ohppiide geain lea sámegielfága joatkkaskuvllas. 2007:s  juolluduvvojedje stuorámus stipeanddat, oktiibuot 415 stipeandda, daidda geain lei sámegiella vuosttasgiellan, gaskkamus sturrosaš stipeandda daidda geain lei nubbingiellan, ja unnimus stipeandda daidda geain lei sámegiella amasgiellan, prográmmafágain dahje čiekŋudemiin. - Stipeanda gelbbolašvuođaloktemii oahpaheddjiide geat oahpahit sámegiela ja sámegillii. Addojuvvui liigedoarjja 2 milliuvnna go Máhttolokten álggahuvvui. - Doaibmabidjoortnet oahpponeavvobuvttadeapmi sirdojuvvui Máhttodepartemeanttas Sámediggái 2000:s. Barggu evaluerii FINNUT 2008:s, ja S�<em type="bold">3.3 TEOREHTALAŠ VEARDIDEAMIT STIVREMA BIRRA </em> </p>
<p>Sámediggi lea dat mii bidjá eavttuid dan ohppui mii addojuvvo, sihke oahppoplána barggu bokte ja juolludeaddji eiseváldin. Sámi váhnemat leat organiserejuvvon sámi váhnenfierpmádaga bokte mas leat gávcci báikkálašsearvvi, ja main lea ollu dadjamuš proseassain mat leat jođus báikkálaš ja politihkalaš dásis. Fylkkamánnis lea bearráigeahččanovddasvástádus su fylkkas ja galgá dasa lassin juohkit dieđuid, sus  lea  bagadallanovddasvástádus  ja  galgá  hálddašit  bearráigeahččanortnegiid. Skuvlaeaiggádat ja skuvllat  leat OM06S bokte ožžon sakka eanet autonomiija – ja rapporteren- ja evaluerengáibádusat dagahit ahte institušuvnnaid prioriteremat leat čađat geahču vuolde.  Dát ollu oasálaččat main lea iešguđetlágan váikkuhanfápmu dagaha ahte mii leat válljen governance-perspektiivvas geahččat daid proseassaide mat leat jođus atnui váldin  barggu  oktavuođas  (Rhodes  1997,  Stoker  1998).  Dađibahábut  váilu  mis dárogiel sátni mii heive, muhto governance sáhtašii jorgaluvvot <span type="quote">“fárrolagaidstivren”</span> (Røiseland ja Vabo 2007). Governance čujuha dan guvlui ahte álggahit ja stivret fierpmádaga bokte; seammás lea maid analysareaidu kártet geat duohtavuođas leat oasálastit dihto mearridanproseassain. Stivremadásis mearkkaša dat ahte almmolaš stivren dahkko struktuvrraid bokte gos almmolaš eiseválddit iešguđege  dásis  barget  ovttas  oasálastiiguin  sihke  seamma  birrasis,  siviila servodagas ja berošteaddjiorganisašuvnnaiguin. Governance-struktuvra sáhttá leat fierpmádat mas leat iešguđetlágan oasálastit main lea oktiigullevašvuohta go barget oktasaš  hástalusaiguin  ja  váttisvuođaiguin,  gos  ii  leat  áibbas  čielga  ja  bissovaš hierárkkalaš gaskavuohta  daid  iešguđege  oasálastiiguin,  muhto  gos  fierpmádat muhtin láhkai dagaha almmolaš stivrema (Sørensen ja Torfing 2005). Čovdosat hábmejuvvojit šiehtadallama ja ságastallama bokte mii dáhpáhuvvá siskkobealde institušonaliserejuvvon  oktavuođa  norpmaid  ja máhttovugiid. Evaluerenbarggu oktavuođas  man  Sandberg  ja  Aasen  (2008)  dahkaba,  lea  fierpmádatperspektiiva okta dain analysareaidduin mat váldojit atnui. Soai ákkastallaba ahte Máhttoloktema sáhttá oaidnit dego stivrenreforbma jus geahččá fierpmádatperspektiivvas danne go orru ahte gávdnojit stáhtalaš hábmejuvvon vuordámušat ahte politihkka sáhttá ja berre hábmejuvvot dađistaga dan bokte ahte lea ovttasbarggu gaskal iešguđege oasálastiid.  Dákkár fierpmádatperspektiivvas šaddá politihkkahábmen dalle go vásáhusaid lonuha ja oahppoproseassain gos iešguđege bealálaččat heivehit iežaset nuppiide. Dát lea dan duohken ahte máhttoproseassat ovdánit váttisvuođaid haga, ja ahte lea doarvái luohttámuš proseassain doalahit oasálaččaid ovttas oktasaš mihttomeari ja áigumuša guvlui. Min boahttevaš bargui lea dehálaš oaidnit ahte gulahallan gaskal daid iešguđege oasálaččaid lea nu nanus go governance-stivren eaktuda, ja ahte jus mii sáhttit fuobmát hehttehusaid ahte oažžut ollu oasseváldiid, galgat oažžut lassi ovttastallama ja ovttasbarggu buot dásiid ja institušuvnnaid gaskka?  <em type="bold">3.4 VUOĐĐOÁIGUMUŠAT MÁHTTOLOKTEMIIN  </em>Stuorradikke  dieđáhusas  nr.  30  (2003-2004), <em type="italic">Kultuvra oahppat, </em>čujuhuvvo eavttuide  vai  skuvllat  galget  sáhttit  čađahit  reforpma,  lea  ahte  álggahuvvo  ođđa stivrenmodealla.  Ahte skuvllat galget nagodit dan dahkat, dárbbašuvvo systemamolsun mo skuvllat  stivrejuvvojit.  Našunála  eiseválddit  galget  suovvat  stuorát  valljivuođa čovdosiidda ja  bargovugiide mat válljejuvvojit, nu ahte dat leat heivehuvvon dillái mii guoská oktasaš  oahppái, oahpaheaddjái ja skuvlii. Stáhta galgá bidjat mihtu ja bidjat buriid rámmaeavttuid,  doarjut  ja  bagadit.  Seammás  ferte  čájehuvvot  luohttámuš skuvlii ja oahpaheddjiide dego profešunealla bargin (</p>
<p> Dát rievdamat leat gaskaboddosaččat dáhpáhuvvan muhtin áiggi badjel. 90-logus geahčaduvvui  stáhtalaš  oahpahussuorggi  stivren  man  bođus  lea  ahte álggahuvvojedje ollu reforpmat. 1998 Oahpahuslágas, <em type="italic">Láhka  vuođđoskuvlla  ja joatkkaoahpahusa birra</em>,  digaštallojit  iešguđege  guovddáš  stivrenprinsihpat. Vuođđun  biddjo  ahte  vuoigatvuođalágat  ja  standárdagáibádusat  mat  leat  lágain galge leat dat deháleamos stivrenreaiddut. Dán vuogi mielde galggai lahkonit mihttu juksat dásseárvosaš oahpahusfálaldaga, beroškeahttá geografiijas, ekonomiijas, sohkabealis  ja  sosiálalaš  gullevašvuođas.  Dásseárvu  galggai sihkkarastot  sierra  vuoigatvuođaid  bokte,  našunála  mearriduvvon  oahppoplánaid bokte, našunála mearrádusaiguin skuvllaide ja oahpaheddjiid gelbbolašvuohta ja resurssat, oktanaga dainna ahte nannet stáhtalaš  bearráigeahču  ja  váidinlobi. Organiseren galggai biddjot skuvlaeaiggádiidda. Buohkanassii galggai dát nannet báikkálaš stivrema ja autonomiija.  Stáhtalaš dárkkástusstivren lea maŋŋil  dađistaga  geahpeduvvon  seammás  go skuvlaeaiggádiid doaibmanvejolašvuohta galggai nannejuvvot. Dan guovtti almmolaš guorahallamis mat dahkkojedje ovdalgo Máhttolokten álggahuvvui (NAČ 2002:10 ja NAČ 2003 16) deattuhuvvo skuvlaeaiggádiid rolla nannen. Dát mearkkaša ahte skuvlaeaiggádiidda ferte addit gelbbolašvuođa ja fuomášahttit dan lassi ovddasvástádusa. Skuvlaeaiggádiid váldi ja ovddasvástádus lea vel eanet čujuhuvvon Stuoradiggedieđáhusas nr. 30 (2003-2004). Erohus gaskal profešunalla ja  politihkalaš  stivrema  čujuhuvvo  dán  dokumeanttas  ja  dahkko  válddisirdin guovddáš dásis báikkálaš mearridandássái. Stuorradiggi galgá mearridit našunála mihtu  ja  skuvlaeaiggádat ja  institušuvnnat  ožžot  dehálaš rollaid  dasa  mii  guoská resurssaid geavahit skuvllain ja defineret sisdoalu, metodaid ja  doaibmabijuid.  Skuvllat  ja  oahpaheaddjit  ožžot  vel  eanet  friddjavuođa Máhttoloktema olis ja našunála kvalitehtaveardidansystema ja fylkkamánni bearráigeahččandoaibma  fas  institušonaliserejuvvo.  Dát  guokte  dási  leaba čoavdagat daid stáhtalaš stivrenreidduide. Dasa lassin šaddá evalueren ain eambbo deháleabbo stivrenprinsihppa.    Stuoradiggedieđáhus  nr.  31  (2007-2008), Kvalitehta skuvllas, deattuhuvvo ahte oahpahusláhka lea leamaš guovddážis doarjut báikkálaš autonomiija ovdáneami ja ahte Máhttolokten lea nannen dán mihttomeari. Viidáseappot deattuhuvvo ahte lea skuvlaeaiggádiid alde stuorát ovddasvástádus oahpahusa kvalitehta dáfus ja ahte dat eaktuda ahte dan ovttaskas skuvllas lea gelbbolašvuohta mii lea eaktun ahte sáhttit joksat oahpahusmihttuid. Dieđáhusas daddjo viidáseappot ahte lea dehálaš ahte skuvlaeaiggádat álggahit veardidan- ja čuovvolansystemaid ja ahte veahkehit gelbbolašvuođaovdáneami skuvllain. Aiddostahtto ahte </p>
<p type="listitem">• skuvlaeaiggádat galget čuovvut mielde boađusveardideami gulahaladettiin skuvllain, • suohkaniin galgá leat skuvlafágalaš gelbbolašvuohta suohkanhálddahusas • skuvlaeaiggádat galget fállat skuvllaide fágalaš doarjaga, ja ahte • skuvlaeaiggádiin lea bagadallan-  ja dárkkistandoaibma ovttaskas skuvlla ektui  <em type="bold">3.5 VÁSIHUSAT OAHPPOPLÁNA ATNUI VÁLDIMIS 10-JAGI VUOĐĐOSKUVLLAS 1997 SÁMI –O97S </em> O97S mearrida ahte vuođđoskuvla galgá leat vuođđuduvvon čuovvovaš servodat- kulturáddejupmái:  • Ollislažžan  galgá  oahppu  veahkehit  ovddidit  ja  dagahit  seammadássásaš sámi ja dáru gullevašvuođa (O97S:57-58). • Dat galgá ealáskahttit sihke sámi ja dáru kulturárbbi dego seammadássásaš kultuvran.  Mearrádus ahte O97S galggai álggahuvvot buot suohkaniin sámi hálddašanguovllus,  bođii  fáhkka  politihkkáriidda,  oahpaheddjiide  ja  váhnemiidda sámi rádjasuohkaniin dego Gáivutnii, Porsáŋgui,  Detnui ja  Unjárgii  (Pedersen ja Høgmo 2004). Dain suohkaniin bohte ollu ja garra oainnut �<span type="quote">“ođđa”</span>  sámi  suohkaniin  eddo. Dollojedje  váhnenčoahkkimat,  čállojedje  vuosttildeami  reivvet,  organiserejuvvui skuvlastreaika (Deanus) ja ságastallan loktejuvvui almmolašvuhtii.  Vuosttildeamit ledje, nuppi bealis njulgejuvvon meannudanvuohkái ja go eai beassan oaidnit dokumeanttaid ja oasálastit proseassas. Dát dulkojuvvui muhtin oktavuođain dego sámepolitihkalaš fámostallan (Pedersen ja Høgmo 2004).  </p>
<p>Gáivuona suohkana váhnenlávdegoddi čáli čuovvovaččat almmustuvvon čállosis:  <em type="italic">Buot váhnemat dovdet ahte  departemeantta ii leat váldán sin vuhtii. Mii eat  leat  goassige  beassan  cealkit  O97  birra  ja  dan  álggahemiin  (...). Departemeanta  ii  galgga  iežas  áŋgiruššam in ahte njulget vearredaguid sámi  álbmoga  vuostá,    dahkat  ođđa  vearredaguid  norgga  álbmoga vuostá... </em> Stuibmi lei dan prinsihpalaš oasi ja fágaplánaid sisdoalu ektui. Sámi oahppoplána lei vuođđuduvvon dasa mii gohčoduvvui Sámi skuvla. Ollu váhnemat  moite dán danne  go  dat  ii  soahpan  daid  stuorra  fuolkevuođa  ja  etnalaš  gullevašvuođaide máŋgga  guovllus  olggobealde  guovddáš  sámi  giliid.  Oahppoplána  moitojuvvui maid leat heivehuvvon sámi ektui nugo dat lei  Sis Finnmárkkus (Pedersen ja Høgmo 2004).   Deanus álggahedje váhnenvuosttaldeami <span type="quote" xml:lang="nno">“Nei til Sameland”</span>  sámi oahppoplánaid bidjat johtui. Váhnemat dolle dasalassin mánáid eret skuvllas muhtin áigodagaid. Maiddái  dán  oktavuođas  ledje  ákkastallamat  ahte  váhnemat  dovde  iežaset duvdiluvvon eret, ja ahte válljet sámi gullevašvuođa  lea  priváhta  ášši.  Ollugat vásihedje oahppoplána dego etnopolitihkalaš   ___________________________________ </p>
<p xml:lang="nno">Nordlys 22.9.1997</p>
<p> prográmman sihke skuvlii, ássiide ja báikkálašservodahkii (Pedersen ja Høgmo 2004). Deanus šattai riidduid geažil  1999:s  váikkuhussan  ahte  vuođđuduvvui Montesorri-skuvla mas otne (2008) leat 48 oahppi.  Girjjis <em type="italic">Kamp krise og forsoning </em>(Pedersen ja Høgmo 2004:10) muitala okta informánta iežas vuođuštusa go vuostálastá sámegiela geavaheami skuvllas; ..(...) <em type="italic">lea justa danne...dat lei mu eatnigiella.. Dalle go álgen skuvlii golai njeallje jagi ovdalgo áddejin mii dáhpáhuvai. Gudden čázi ja muoraid ja dolastin  ja  goivon  muohttaga.  Oahpahusas  mun  measta  in  oba oasálastánge.  In  gille  álgit  detáljjaiguin,  in  nagot.  Mus  ii  leat mihkkege vuosteháguid  sámivuođa  vuostá,  muhto  in  nagot  ođđasit  fas  álgit  ja jorgalit nuppi guvlui. Man guhká geavvá ovdalgo mii fas fallehuvvot”.  </em>Leat máŋggas  olles  Sámis  geat  otne  leat  gaskal  50-80 jagi, geat dovdet dákkár vásáhusaid. Eará guovlluin leat  rávis  albmát  muitalan  ahte  sii  fertejedje  čuožžut heahpatčiegas juohke  beaivvi  daid  vuosttas jagiid  skuvllas  danne  go  eai  máhttán dárogiela. Juohke beaivvi, ja almmolašvuođas selggolassii eará ohppiide skuvllas, fertejedje oahppat heahpanit dan giela  dihtii mii lei sin vuosttas ja muhtimiidda áidna giella. Dát dagaha čiekŋalis háviid ovtta olbmo eallimis. Ollu bahča dovddut – gos dat máilbmi mii lea áidna máilbmi masa lea gelbbolašvuohta, ii dohkke šat eará  go  áibbas  lágas  ja  priváhta  oktavuođain.  Dát  lei duogáš manne sámivuohta gáržžiduvvui dušše priváhta birrasiidda, mii dáhpáhuvai máŋgga sámi servodagas, ja maid O97 álggaheapmi fas bohciidahtii.  Dan  áigodagas  mii  lea  gollan  dan  rájes  go  O97  doaibmagođii  ja  dassážii  go OM06S dál váldo atnui, leat stuorra rievdamat šaddan dáin rádjaguovllusuohkaniin. Máŋgga  rádjaguovllusuohkanis  lea  otne  ain  sihke ealáskahttinproseassa  jođus,  gos  dađistaga  eanet  olbmot  oidnet  iežaset  ovddeš historjjá  bearraša  ja  báikki  birra  eará  láhkai,  ja  gulahallanproseassa  jođus  mii ovdána seammás go dekolonialiserejit sámi oahppoprográmmaid ja<em type="italic">Riddu-Riđđu-festivála </em>oktavuođas,  šattai  <span type="quote">“váldon  eret  iežas  guorusvuođas”</span>.  Dat jorgaluvvui etnalaš sihke-ja oaidnun, dego báikkálaš deaivvadansadjin sámi-dáru gullevašvuođaide, muhto Gáivuotna mearrasámi guovlun lei vuolggasadjin.  Sullasaš  proseassat  leat  jođus  miehtá  Sámi  dáid  áiggiid,  muhto  ii  goluid  ja vuostálasvuođaid haga daidda geat gullet daidda. Balto ( 2009) lohka našunála evalueremat leat čájehan ahte buorit áigumušat sámi oahppoplánain ovddidit sámi vuođu skuvllain ii leat lihkostuvvan. Čájehuvvo ahte stuorraservodaga kultuvra ja jurddašanvuohki  hástala,  maiddái  sámi  oahpaheaddji.  Balto  čállá  girjjistis  iežas vásihusaid  ovtta  dutkanprográmmas  maid  sii  čađahedje  máŋgga  sámi  skuvllas. Oahpaheaddjit vázze kurssaid ja ožžo bagadeami nu ahte sii ožžo friddja ja sáhtte bargat  konstruktiivalaččat  árbevirolaš  sámi  máhtu  ovdánanbargguin.  Balto ákkastallá ahte árbevirolaš máhtu sáhttá hábmet áigeguovdilis ja relevánta máhttun sámi skuvllaide. Dát ii nanne dušše ohppiid iešdovddu, muhto maiddái oahpaheddjiid gullevašvuođa.  • Balto ákkastallá viidáseappot ahte jus galgá lihkostuvvat de fertejit muhtin eavttut leat. Vuosttamužžan lea dehálaš ahte guovddáš ja sámi eiseválddit dorjot  duođalaččat.  Báikkálaččat  berrejit  čuovvovaš  eavttut  leat:  Ahte rektorat leat fágalaš jođiheaddjit ovdáneapmái. • Ahte oahpaheaddjit ožžot bagadeami. • Ahte  oahpaheddjiide  fállo  kursa  (mii  e.e.  gokčá  váilevaš  sámi oahpaheaddjioahpu). </p>
<p type="listitem">• Ahte ruovttut (báikkálašservodat) lea mielde. • Ahte buohkat geat barget skuvllas leat oasálastit.  <em type="bold">3.6 VÁSIHUSAT OM06S ATNUI VÁLDIN BARGGUS  3.6.1  Fylkkamánni rolla </em></p>
<p>Fylkkamánniin Finnmárkkus, Romssas ja Nordlánddas lea dehálaš rolla dan ektui ahte sihkkarastit ahte sámegiela oahppanriekti ii rihkkojuvvo. Dáid maŋimuš áiggiid lea maiddái Davvi-Trøndelaga Fylkkamánni šaddan fárrui. Lea bajásšaddan- ja oahpahusossodat mii bargá dán barggu. Ossodagas lea dábálaččat okta gulahallanolmmoš geas lea ovddasvástádus čuovvut mielde sámegielfálaldaga. Fylkkamánnis  lea sierra ovddasvástádus bagadeapmái ja diehtojuohkimii suohkaniidda,  skuvllaide,  váhnemiidda,  ohppiide  ja  earáide,  ja  čađahit bearráigeahčču skuvllain. <em type="bold"> </em>Finnmárkku Fylkkamánni lea ráhkadan gihppaga mii čilge sámegiela oahpaheami rivttiid birra ja mo suohkanat galget dahkat go ohcet doarjaga sámegieldiimmuide. Gihppagis  leat  maiddái  dieđut  molssaeaktooahppovugiid  birra  nugo gáiddusoahpahus, hospiteren ja giellalávgun, ja makkár ovddasvástádus Sámedikkis lea sámegieloahpahusa ektui. Fylkkamánnit juhket gihppaga. Finnmárkku Fylkkamánni diehtojuohkki dieđuid mielde leat dieđut ohppiid rivttiid birra oahppat sámegiela dovddus sihke suohkaniin ja skuvllain Finnmárkkus. Muhto dáđi lulleliidda boahtá dađi unnit dihtet ja lea eanet dárbu dihtojuohkimii. Lulli-Norgga suohkaniin gos eai ovdal leat leamaš oahppit geain lea vuoigatvuohta sámegieloahpahussii,  lea  obbalaččat  heajut  diehtu  iežaset  geatnegasvuođaide oahpahuslága ektui. Finnmárkku Fylkkamánni geas lea ovddasvástádus juohkit dieđuid  suohkaniidda  Lulli-Norggas, geavaha ollu áiggi bagadit daid geatnegasvuođaid  birra.  Fylkkamánnit  leat  doallan  diehtojuohkinčoahkkimiid iežaset fylkkain skuvlabargiide.  Fylkkamánni  hálddaša  sámegieloahpu  doarjjaortnegiid  suohkaniidda  iežaset fylkkain. Finnmárkku Fylkkamánni hálddaša maiddái doarjjaortnegiid suohkaniidda lulábealde Nordlándda. Gávdnojit guokte doarjjaortnega; okta suohkaniidda sámegiela hálddašanguovllu siskkobealde ja okta olggobealde. Suohkanat olggobealde hálddašanguovllu rahkadit listtu galle sámi oahppi leat geaid sii doivot álgit čakčii, ja árvalit diibmojuohkima iešguđege joavkkuide. Jus šaddet rievdadit, sáh</p>
<p>Fylkkamánni  rolla  leat  bearráigeahččaneiseváldin  lea  hui  dehálaš.  Gitta  golbma jagi áigi lei Oahpahusdirektoráhtta mii mearridii makkár bearráigeahčču ja makkár guovlluide bearráigeahčču galggai guoskat. Sámegiella lei okta temáin. Maŋŋá dan lea bearráigeahčču organiserejuvvon eará láhkai mas leat sierra temát juohke jagi, ovdamearkka dihtii erenoamášoahpahus temá ovtta jagi. Sámegieloahpahus váldo ovdan dušše jus fylkkamánnii leat boahtán jearaldagat (omd. váhnemiin), ja lea dalle vuoigatvuohta dáhttut skuvlaeaiggádiid čilgejumi. Sámediggi lea cuiggodan ahte lea dárbu eanet systemáhtalaš bearráigehččui sámegieloahpahusa ektui, ja dát šattai áigeguovdilin go digaštallui girjelátna ja buot oahpponeavvut mat leat ráhkaduvvon, muhto eai váldun atnui suohkaniin.   2009 rájes áigu Finnmárkku Fylkkamánni ieš dahkat bearráigeahču skuvllain mat oahpahit  sámegillii.  Dat  šaddá  vuos  leat  čálalaš  bearráigeahčču  mas  guovddážin leat oahpponeavvut ja oahpahusa organiseren.  Ovdalgo  OM06S  álggahuvvui  ožžo  fylkkamánnit  váidalusaid  sámegieloahpahusa birra.  Muhtin  jearaldagaid  ožžot  njálmmálaččat váhnemiin ja skuvllain, muhto eanas  váttisvuođat  čovdojuvvojit  skuvladásis.  Finnmárkku  Fylkkamánni  diehtá njealji formála váidalusa birra. Váidaluvvo dat vuohki mo suohkan organisere oahpahusa, ja váhnemat siskkobealde hálddašanguovllu váidalit váilevaš dárogiel oahpahusa. Mátta-Várjjat váhnenfierpmádat lea váidalan guovtte geardde. Váidalus lea sámegieloahpahusa váilevaš diehtojuohkima birra, earret eará makkár diimmuin oahpahus váldo, ja go lea unnán ovttasbargu skuvllaid gaskkas, ja go váilot oahpaheaddjit ja plánat sámegieloahpahusas. Guokte váidalusa Kárášjoga ja Álttá suohkaniin čielggaduvvojit lagabuidda maŋŋelis raporttas.   Fylkkamánni  oaidná  ahte gielddat  rahčet  diibmologuid  sámegielas  oažžut  heivet.   Fylkkamánni  addá  ráđi  njuolggadusaid  birra,  ja  sáhttá ohcama bokte suovvat spiehkastit.  Diibmojuohkin  lea  erenoamážit  váttisvuohtan  olggobealde hálddašanguovllu. Siskkobealde, gos oahppis leat guokte vuosttasgiela, lea álkit oažžut dan heivet. Liikká leat suohkanat olggobealde hálddašanguovllu mat rahčet eanemusat,  ja  erenoamážit  sámi  sisdoaluin  našunála  oahppoplánain.  Okta  eará hástalus lea rasttildeapmi gaskal vuođđoskuvlla ja joatkkaskuvlla gos ollu sámegiel oahppit heitet. Lea unnán systemáhtalaš diehtu mii lea sivvan dasa, ja livččii dáhttu álggahit dutkama dan birra.  Fylkkamánniin leat sámegiel oahpahusain našunála barggut mat mannet viidábut go fylkka geográfalaš ráját. 1999 rájes lea Finnmárkku Fylkkamánnis leamaš koordinerenovddasvástádus buot gáiddusoahpahussii davvi -sámi vuođđoskuvllain ja joatkkaskuvllain Norggas, ja juogadit diimmuid gielddaide/skuvllaide ohcamiid mielde. Nordlándda  Fylkkamánnis lea seamma ovddasvástádus lullisámegiela gáiddusoahpahusa ektui, ja 2008 rájes julevsámegiela gáiddusoahpahusa ektui.  Gáiddusoahpahusas leat guokte oasi, neahttaoahpahus oktan jietna/govvastudioin ja hospiteren.  Eanaš  oahpaheaddjin  mat  leat  mielde  gáiddusoahpahusas,  leat  gullevaččat gielddaide siskkobealde hálddašanguovllu (lassin vel Ráisa), ja sis lea buorre gelbbolašvuohta.   Guovdageainnus leat golbma oahpaheaddji ollesáigge mielde gáiddusoahpahusas, ja sáhttá čuožžilit  moaitámuš  <span type="quote">“addit  eret”</span>  čeahpes  oahpaheddjiid  mat vuosttamužžan barget ohppiiguin olggobealde suohkana. Gáiddusoahpahusoahpa-heddjiin leamaš fágalaš seminárat ja barget gelbbolašvuođaloktemiin siskkáldasat. Dát lea dakkár ovdánahttin mainna lea bargojuvvo ollu hukset bajás ja mas leat studiot daid iešguđege guovddážiin ja dávvirat ovttaskas skuvllain.  Finnmárkku  Fylkkamánnis  lea  maiddái  koordinerenovddasvástádus  čađahit loahppageahččalemiid  davvisámegielas  miehtá  riikka  ja  praktihkaš  láhčin  omd</p>
<p>Fylkkamánni oaidná ovdáneami  go muhtin sámi oahppit geat leat fárren gilliin guovddáš  báikkiide  ja  gávpotsuohkaniidda,  ožžot  stuorát  fuomášumi sámegieloahpahussii.  Fylkkamánni  ii  leat  ožžon  njulgestaga  váidalusaid,  muhto diehtá ovtta ášši birra gos oahppi lea fárren fylkkarájá rastá ja háliidii joatkit sámegielfálaldagain  dan  ovddeš  skuvllas.  Dávjá  váldet  váhnemat  oktavuođa fylkkamánniin  gullandihti  vuoigatvuođaid  birra.  Go  ii  leat  dohkálaš  fálaldat ávžžuhuvvo ahte dat váldo ovdan skuvllain ja gielddain, ja jus váhnemat eai oaččo dohkálaš vástádusa, sáhttá fylkkamánni čuovvolit dan.  Go  ollu  sámegieloahpaheaddjit  leat  hággejuvvon  iešguđege  gielaide  ja geográfalaččat, de lea Nordlándda Fylkkamánni bidjan johtui fierpmádathuksema sámi oahpaheapmái Nordlánddas ahte buorebut sáhttit koordineret daid gelbbolašvuođadárbbuid  mat  leat oahpaheaddjin, ja  dan  bokte  nannet ja  ovddidit sámegieloahpahusa. Oahpponávccaide lea stuorra dárbu, ja stuorámus  hástalusat leat lulli-sámegiela dáfus. Nordlándda Fylkkamánni oaivvilda ahte leat ollen guhkkás vuoigatvuođaváttisvuođain,  muhto  ahte  ollu  lea  ain  barggakeahttá  mii guoská kvalitehtii ja sisdollui, omd. maid oahppit galget máhttit.</p>
<p xml:lang="deu"><em type="bold">4. IEŠGUHTEGE FIERPMÁDAGAT MAIN FYLKKAMÁNNIT OASÁLASTET </em></p>
<p>Suohkanat siskkobealde sámi giellaguovllu deaivvadit Finnmárkku Fylkkamánniin, Sámedikkiin ja Sámi allaskuvllain. Dát deaivvadeamit lávejit bistit guokte beaivvi gos vuosttas beaivvi oasálastet dušše suohkanat ja nuppi beaivvi leat buohkat mielde. Oahpahusdirektoráhta ja departemeantta bealis sáhttet maid bovdejuvvot ovddasteaddjit.  Áigeguovdilis hástalusat váldojit ovdan, vásihusat ságastallojit, ja dárbbašlaš dieđut muitaluvvojit oasseváldiide. Fierpmádat lea earret eará evalueren suohkaniid doarjjamodealla  giellaguovllu  siskkobealde  ja  leamaš  sierra  čoahkkimat  sámi oahpponeavvuid birra.  <em type="italic">Rádjasuohkanfierpmádat </em>lea forum suohkaniidda olggobealde sámegiela hálddašanguovllu Finnmárkkus ja Romssas ja fylkkamánniide dain guovtti fylkkamánniámmáhiin. Fierpmádat leamaš fámus 2002 rájes. Oasálasti suohkanat leamaš Mátta-Várjjat,  Čáhcesuolu,  Áltá,  Ráisa,  Ivgu,  Romsa,  Loabát  ja  Skánit. Fierpmádat lea váldán ovdan váttisvuođaid mat gusket oahpaheddjiid rekrutteremii. Lea muitaluvvon sámi fierpmádat birra mii doaibmá Álttás ja Romssas, ja eará suohkanat nugo Čáhcesuolu ja Mátta-Várjjat háliidit maid ásahit dakkáriid.  Duos dás leat  ain  ovttasbargočoahkkimat  gaskal  Nordlándda,  Romssa  ja Finnmárkku Fylkkamánniid, Sámedikki ja Sámi allaskuvlla.  Davvi-Trøndelaga Fylkkamánni lea maid searvan dáid maŋimuš  áiggiid. Čoahkkimat leat ságastallanbáikin sámi áššiide sihke skuvllain ja mánáidgárddiin gos ságastallo oktasašdoaimmaid birra.  Maŋimuš  gávcci jagi leat lágiduvvon  sámi  skuvlakonferánssat  gos  oahpaheaddjit leat ulbmiljoavku. Nordlándda, Romssa ja Finnmárkku Fylkkamánnit, Sámediggi ja Sámi allaskuvla leat lágideaddjit. 2007:s lei fokus  Máhttoloktema birra ja oahppit sámi skuvllas. Prográmma fokus lei erenomážit guovttegielalašvuođa birra skuvllas ja sámit dego unnitálbmogiin. 2008 rájes lea lágiduvvon oktasaš mánáidgárde-  ja skuvlakonferánsa, maŋimus  lágiduvvon  Budejjus.  Temán  dán konferánssas lei <span type="quote">“ –  buorit guhkitáigge bohtosat.”</span> Konferánsa bidjá dán láhkai Stuoradiggedieđáhusa  nr.16  (2006-07)... <em type="italic">ja  ii  oktage  báhcan,  Jođánis  álgu  - eallinagi oahppu, </em>sámi perspektiivii.  </p>
<p>Fylkkamánnit leat maid oasálastit davviriikkalaš fierpmádagas mas lea hálddašandássi Ruoŧas ja Suomas. Dát fierpmádat rahčá gávdnat hámi go oktasaš sisdoallu sámi oahppoplánain ii soaba ovttaskas riikka lágaide.  Fylkkamánnit  leat  maiddái  mielde  iešguhtege  fier</p>
<p xml:lang="deu"><em type="bold">5. FYLKKAMÁNNI SKUVLAPOLITIHKALAŠ OVDDASTEADDJIN </em></p>
<p>Fylkkamánnis lea, nugo mii leat oaidnán bajábealde, dehálaš láidesteaddjirolla go Máhttolokten váldo atnui. Seammás lea fylkkamánnis friddjavuohta ráhkadit modeallaid  mo dán ovddasvástádusa sáhttá doaimmahit. Fylkkamánnis lea ovddasvástádus  čatnat  guovddáš  ja  báikkálaš  dási  oktii,  ja  šaddá  muhtin dokumeanttain gehččojuvvot dego ásahus gaskal guovddáš stivrensignálaid ja daid báikkálaš strategiijadokumeanttaid. Fylkkamánni galgá e.e.:  • Dahkat bearráigeahču, lobálašvuođa dárkkistit ja meannudit váidalusáššiid. • Bargat regionálalaččat našunála vuogi kvalitehtaveardidemiin. • Juohkit  dieđuid  ja  bagadit  báikkálaš  skuvlaeaiggádiid  ja  earáid  ovttas skuvlaeaiggádiiguin. • Veahkehit oahpaheddjiid  ja  skuvlajođiheddjiid  kvalitehtaovdáneami  dasa mii  guoská  reforbmii:  máhttolokten  ja  gelbbolašvuođaovdáneami strategiijat. • Veahkehit ossodagaid bargat ovttas oahpahusáššiiguin. • Hálddašit iešguhtege doarjjaortnegiid.  Fylkkamánnit galget nuppiin  sániin  dáddjon  čađahit  governance.  Lea fylkkamánniid alde leat aktiivvalaš láidesteaddjin omd vásihusaid juohkit. Vásihusaid juohkin strategiijat sáhttet rievddadit. Lea álggahuvvon viiddis regionálalaš ovttasbargu gaskal suohkaniid ja fylkkasuohkan skuvlaeaiggádiid, sihke das mii fátmmasta evaluerema, ja eará áššiin (geahča omd. Engelsen 2008). Seammás go eará fylkkamánnit oidnet ahte sin láidesteaddjirolla lea unni (op.cit:55).  Sandberg ja Åsen (2008) čujuheaba ahte báikkálaš skuvlaeaiggádat oaivvildi t ahte sii  iežaset  strategiijadokumeanttaid  bokte  leat  ovddabealde  váldimin  atnui vuođđomáhtu nugo dat lea norgga oahppoplánas, nu ahte vuođđo čehppodagat leat juo oassin gelbbolašvuođa báhpiriin. Go vállje konkrehta fágalaš sisdoalu, de addo strategiijadokumeanttaid bokte unnán stivrejupmi dasa mii guoská sisdoaluválljemii.  Dat  oidno  Sandberg  ja  Åsen  (2008)  dieđuid  mielde  dain báikkálaš strategiijadokumeanttain maid soai leaba guorahallan. Dát guorahallan lea dahkkon dárogiel fágain/ávdnasiin mas deaddu lea biddjon girjjálašvuođaoahpahussii,  servodatdiehtagii  dego  oassin  servodatfágain  ja musihkkafágas. Soai gávnnaheaba ahte skuvlaeaiggádat addet unnán njuolggadusaid go galgá válljet dihto metoda oahpaheapmái. Máŋga skuvlaeaiggáda  ávžžuhit  geavahit  ollu  ja  iešguđege  oahppoarenaid  sihke klássalánjas/skuvllas  ja  olggobealde,  eaige  čilge  mo  dát  galgá  čađahuvvot.  Dát mielddisbuktá ahte mearrádusat ja barggut mat leat čatnasan atnui váldimii sirdojit vulos skuvladássái.  Sandberg  ja  Åsen  (2008)  čujuheaba  viidáseappot ahte lassin heivehuvvon oahpahussii, mii Máhttoloktemis deattuhuvvo leat dehálaš, eai dahkko konkretiseremat. Nu maid eai addo konkrehta njuolggadusat mo heivehuvvonoahpahusa  galgá  čađahit.  Dán  čuoččuheaba  dagahit  ahte stivrendokumeantta cealkagiid ferte oaidnit dušše retorihkkan (opc:181), ja ahte dát retorihkka lea gávdnan luotta daid báikkálaš stivrendokumeanttaide. Muhtin skuvlaeaiggádiin  lea  gelbbolašvuođaloktendoaibma  oahpahusa  ektui. Moattis  leat veahá duogábealde. Máŋggas čujuhit iežaset heajos ekonomiija ja oaivvildit sii eai sáhte ollašuhttit reforpma gáibádusaid heivehuvvon oahpahussii.  Sandberg  ja  Åsen  (2008)  leaba  geahččan  čanastumi  gaskal áigumuša, doaibmabijuid ja doaimmaid johtuibidjama guovddáš stivrensignálaid ektui ahte mo atnui váldin galgá čađahuvvot. Soai čujuheaba ahte vuođđodokumeanttat leat čállon  dainna  vugiin  mii  dágaha  ahte  daid  sáhttá  máŋgga  láhkái  dulkot,  dat  leat eahpečielgasat.  Dát  dagaha  váttisin  ráhkadit  čielga  njuolggadusaid  skuvllaid doaimmaide. Ollu oahpaheddjiid mielas lea dát hástalus, oahppomihtut leat abstrákta, juoga mii dagaha ahte oahpaheaddjit fertejit čađahit daid proseassaid mat šad</p>
<p> Bjørnsrud (2006) lea cuiggodan ahte O97 bokte dušše muhtin muddui nagodedje ásahit oktasaš arena skuvlaeaiggádiidda ja skuvlii. Máhttoloktemis lea skuvlaeaiggádiid rolla,  ovddasvástádus  ja  bargu  čielgaseappot  oidnosis  go  97 Reforpmas. Sandberg ja Åsen (2008) evaluerenbargu čájeha ahte sihke suohkan ja fylkkasuohkan  skuvlaeaiggádat  dihtet  iežaset  ođđa  rollaid,  iežaset  ođđa ovddasvástádusa ja daid ođđa doaimmaid maid Máhttolokten reforbma addá.  Smávit gielddain leat hástalusat resurssaid dáfus go galget reforpma váldit atnui. <em type="bold">  5.1 Skuvlaeaiggádiid rolla </em> Skuvlaeaiggádiin lea ovddasvástádus ahte oahpahus lea nugo lágat ja njuolggadusat gáibidit, ja maiddái oahppoplánat. Obbalaš oassi, prinsihpalaš oassi ja fágalaš oahppoplánat leat vuođđun oahpahusa plánemii. Skuvlaeaiggádat sáhttet dasa lassin mearridit báikkálaš oahppoplánaid fágaide dego rámman dan ovttaskas oahppobáikki viidáset bargui oahppoplánaiguin. Skuvllat fertejit ieža  veardidit makkár organiseren j makkár bargovuogit buoremusat heivejit duohtandahkat oahppoplánaid sisdoalu dan ovttaskas oahppái.  Jus skuvlaeaiggát lea mearridan Máhttoloktema mielde oahpahit – sámegiella lea nu,  go  báikkálaččat  bargá  našunála  oahppoplánaiguin, lea dehálaš váldit vuhtii sámi  oahppoplakáhta  vuosttas  čuoggá:  <span type="quote">“láhčit  dili  nu  ahte  oahppit/fidnooahppit ožžot  kvalitehtalaš  buori  oahppu  man  vuođđu  lea  sámegiella,  kultuvra  ja servodateallin”</span>.  Dan  viidásat  analysas  áigut  geahččat  mo  iešguđege  skuvlaeaiggádat leat bargan váldit atnui Máhttoloktema-Sámi  iežaset  skuvllain.  Analysa  geahčada  makkár plánabargu  lea  čađahuvvon,  mo  sámegieloahpahus  lea  organiserejuvvon,  makkár hástalusaid lea dagahan atnui váldin bargu, ja man guhkás skuvlaeaiggádat leat ollen dáinna bargguin.  <em type="bold">5.1.1  Sámi joatkkaskuvllaid stivra </em></p>
<p>Sámi joatkkaskuvla Kárášjogas ja Sámi joatkka-  ja boazodoalloskuvla Guovdageainnus lea áidna joatkkaskuvllat mat oahpahit sámi oahppoplána mielde. Dát leat stáhta skuvllat, ja galget oahpahit sámegillii ja sámegiela, sámi kultuvrras, historjjás,  ja bargoeallimis ohppiide miehtá riikka. Oahppu galgá addit ohppiide gelbbolašvuođa  válljet  barggu  dahje  viidásat  oahpu  sihke  sámi,  dáru  ja gaskariikkalaš servodagas.</p>
<p>Sámi joatkkaskuvllaid hálddašanovddasvástádus lea máŋgii  guorahallojuvvon  ja ságastallon daid maŋimuš jagiid. Otne lea dát guokte skuvlla stáhtii gullevaččat ja njuolgga Oahpahusdirektoráhta vuolde. Molssaeaktomodeallat mat leat guorahallon, lea ahte skuvllat biddjojit Finnmárkku Fylkkasuohkana dahje Sámedikki  vuollái.  Sámediggeráđđi  guorahallá  dál  hálddašanmodealla  gos Sámediggi lea hálddašanorgána. Dál lea vuos Oahpahusdirektoráhta eaiggát dán guovtti stáhta sámi joatkkaskuvlii, ja Sámi joatkkaskuvllaid stivra lea <span type="quote">“báikkálaš ovddasteaddji”</span> hálddašandásis direktoráhta ovddas. Dán analysa vuođđun lea ahte Sámi joatkkaskuvllaid stivrras lea seamma rolla go fylkkasuohkaniin lea sin joatkkaskuvllaid ektui. Rolla ii leat áibbas seamma lágan, muhto mii sáhttit dadjat ahte Stivra ovddasta hálddašandási gaskal ovttaskasskuvllaid ja direktoráhta. Stivrra  rolla  lea  čuovvut  mielde  ahte  skuvla  jođihuvvo  bures  ja  daid  lágaid, láhkaásahusaid ja njuolggadusaid mielde mat leat doaimmas, ja daid stivrendokumeanttaid, mihttuid, rámmaid ja njuolggadusaid mielde maid Direktoráhtta bidjá. Direktoráhtta nammada stivrra 4 jahkái, das leat 6 miellahtu, ja lea čállingoddi mii galgá veahkehit barggus. Stivrengulahallan gaskal direktoráhta ja  Stivrra  dahkko  dan  bokte  go  dollojit  guokte  ossodatstivrenčoahkkimat  jahkái. Stivrras  leat  bargočoahkkimat  dainna  guovtti  skuvllain,  ja  stivrračálli  oasálastá dávjá čoahkkimiin dan ovttaskas skuvllas ja doalaha beaivválaš oktavu</p>
<p><em type="bold">5.1.2  Regionála dássi joatkkaskuvllaid ektui </em></p>
<p>Joatkkaskuvllaid sámegieloahpahusa organiseren lea hui máŋggalágan  dain iešguđege  fylkkain  ja  lea  sorjavaš  man  gallis  háliidit  dan,  skuvlastruktuvrras  ja oahpaheddjiid  gelbbolašvuođas.  Mis  lea  dás vuolggasadji dan golmma davimus fylkkas.  Duohtavuođas  lea  maiddái  Davvi-Trøndelaga searvan, muhto mis eai leamaš resurssat dahkat jearahallamiid doppe.  Dat mii lea oktasaš buot golmma fylkkasuohkana joatkkaskuvllaide main leat oahppit geain lea vuoigatvuohta sámegieloahpahussii, lea ahte dat kártejit galle oahppi leat, joavkkuid, giellamolssaeavttuid ja giellajoavkkuid, ja sii ohcet juohkehaš  iežas  fylkkamánnis  oažžut  juolluduvvot  diibmoresurssaid.  Skuvllat lullelis Nordlándda ohcet Finnmárkku Fylkkamánnis. Ohcanáigi lea giđđat, muhto skuvllat  sáhttet  ohcat  lassidiimmuid  jagi  mielde  jus  ođđa  oahppit  álget.  Leamaš  hástalus skuvllaide ahte dávjá eai leat diehtán galle oahppi áigot váldit sámegiela ovdal vuosttas skuvlabeaivvi. Dát lea dagahan váttisin bidjat plánaid ja ollu resurssaid  galgá  bidjat  fálaldahkii.  Dál lea  bargu jođus  oažžut  sámegieloahpahus sávaldaga mielde go ohcá skuvlii.  Finnmárkku fylkkasuohkan Sámegiella  oahpahuvvo  viđa  dain  ovcci  fylkkasuohkan  joatkkaskuvllain (Girkonjárggas,  Čáhcesullos, Leavnnjas, Álttás ja Deanus) ja dain leat sierra sámegieloahpaheaddjit. Ii oahpahuvvo sámegillii ovttage fylkkasuohkan skuvllas. Gos eai gávdno oahpaheaddjit, de sáhttá geavahit gáiddusoahpahusa. Dát guoská skuvllaide sihke olggobealde ja siskkobealde fylkka. Davvinjárgga joatkkaskuvla oastá  bálvalusaid  Čáhcesullo  joatkkaskuvllas,  ja  dan  dahká  maiddái  okta  skuvla Lillehammeris.  Maŋŋá go OM06S biddjui johtui lea fylkkasuohkan šaddan eanet systemáhtalaččat čuovvut mielde skuvllaid sámegieloahpahusa. Dát guoská oahppoplána bargui dan ovttaskas  skuvllas,  vuođđudit  fágalaš  fierpmádagaid,  evalueremii,  veardidemiide, lassiohppui  ja  gelbbolašvuođaloktemii.  Fylkkasuohkan  mii  lea  skuvlaeaiggát hástala skuvllaid jurddašit eanet ollislaččat sámegiela ja eará fágaid ektui. Dat lea dagahan  stuorra  barggu  skuvllain  ja  beroštumi  oahppoplánaid  oktavuođas.  Lea skuvlla  ovdasvástádus  oažžut  dán  doaibmat,  ja  fylkkasuohkan  lea  bagadan  dán barggus.  Fylkkasuohkana mielas ii leamaš sámegiella váttisášši, ja dat ii leamaš erenoamáš temán rektorčoahkkimiin. Bagadallangihppaga birra lea muitaluvvon, ja ovdal leat ságastallan hástalusaid ruhtadeami ja rekrutterema birra.</p>
<p>Fylkkasuohkan leamaš njunnošis ahte oahpaheaddjit geat oahpahit sámegillii skuvllain galget álggahit fierpmádaga gos ságastit vásihusaid ja oahpu birra. Dákkár fierpmádagat doibmet bures Girkonjárggas ja Čáhcesullos, ja eará skuvllat leat  maiddái  bargamin  oažžut  dákkáriid  johtui.  Fylkkasuohkan  veahkeha ruhtademiin nu ahte oahpaheaddjit sáhttet ostojuvvot friddja ja geavahit áiggi dain eará báikkálaš fierpmádagain. Lea maiddái biddjon bargui okta koordináhtor. Fierpmádatjoavkkut leat erenoamážit bargan sámi oahppoplánain ja mo daid galgá dulkot,  ja  leat  kárten  dárbbu  loktet  gelbbolašvuođa.  Dat  iešguđege  báikkálaš fágafierpmádagat čoahkkanit nu ahte sámegieloahpaheaddjit buot skuvllain besset deaivvadit ja ságastit vásihusaid. Oahpaheaddjit sámi joatkkaskuvllain leat maiddái bovdejuvvon. Fylkkasuohkan ii leat ieš gal lágidan kurssaid sámegiela lassioahppu birra, muhto skuvllat  leat  ožžon  ruđa  gelbbolašvuođaloktemii,  ja ovttaskasoahpaheaddjin lea dan maŋimuš guokte jagi leamaš vejolašvuohta ohcat stipeandda. Sámi allaskuvlla diehtojuohkin kurssaid birra muitaluvvo viidáseappot sámegieloahpaheddjiid fágafierpmádagain. Fylkkasuohkan lea maid bargamin ráhkadit rekrutterenplána.  Fylkkasuohkanis lea Ovttasbargošiehtadus Sámedikkiin, muhto oahpahusáššiin dat ii doaimma, ja sii leat vuordimin oažž<span type="quote">“sámi kulturmáhttu Romssa joatkkaskuvllain”</span>. Mihttu lea ahte ii oktage oahppi  galgga loahpahit oahpu Romssa joatkkaskuvllain nu ahte ii leat vuođđomáhttu sámi áššiid birra. Dáinna barget  prošeavttaid  bokte,  ja  skuvllain  leat  iešguđege doaibmabijut ja vuogit mo juksat dán mihtu.  Maŋimuš áiggi lea earret eará Ráissa joatkkaskuvla váldán ovdan váttisvuođaid go sámegielas amasgiellan eai leat seamma doarjjaortnegat go sámegielas vuosttas- ja nubbingiellan. Fálaldaga čađaheapmi šattai ruđalašgažaldahkan skuvlaeaiggádiidda go sámegiella ferte gilvalit eará amasgielaiguin. Sámedikki doarjja heaittihuvvui go Máhttolokten álggahuvvui. Sámegiella amasgiellan lea dasalassin dat fálaldat man lea álkimus heivehit diibmolohkui go dát ii čuoza eará fága fálaldagaide.  Romssa fylkkasuohkan rahčá oažžut oahpaheddjiid geain lea sámegielgelbbolašvuohta, ja leat váldán oktavuohta oahppoinstitušuvnnaiguin oažžundihti  ovttasbarggu.  09  čavčča  rájes  álggahuvvo  vuosttas geardde ollislaš sámegiel (bachelor) fálaldat Romssa Universitehtas studeanttaide geat eai ovddežis máhte sámegiela.  Nordlándda fylkkasuohkan Nordlándda fylkkasuohkana oahpahussuorgi lea juogaduvvon guovtti ossodahkii gos Oahpahusossodat doaibmá dego  politihkalaš  čállingoddin,  ja Oahpahusguovddáš lea fas bargoovttadat mii bargá njuolgga skuvllaiguin. Eanas oassi  sámegieloahpahusa  barggus  dahkko  Oahpahusguovddážis.  Fylkkasuohkan muitala ohppiide/váhnemiidda sámegiela vuoigatvuođaid birra Oahpahuslága ektui, ja muitala skuvllaide gos dat sáhttet oastit sámegieloahpahusa ja makkár ruhtadanortnegat leat fylkkasuohkanis dákkár oahpahussii. Fylkkasuohkanis jerret dávjá váhnemat vuoigatvuođaid birra, muhto eai leat ožžon formálalaš váidalusaid oahpahusa birra. Oahppit sáhttet ohcat fylkkasuohkanis giellastipeandda.  Fylkkasuohkanis lea dušše okta oahpaheaddji gii oahpaha sámegiela Oarje- Lofuohta joatkkaskuvllas. Buot eará oahpahus dahkko eará vugiid mielde, nu ahte gáiddusoahpahusa  ostet  iešguđege  sajiin  márkanis. Julevsámegieloahpahusa ostet Árranis Divttasvuonas, davvisámegieloahpahusa Ráissa joatkkaskuvllas Romssas ja Sámi joatkkaskuvllas Kárášjogas, ja lullisámegieloahpahusa Aajege (Sámi giella ja  gelbbolašvuođaguovddáš  Røros).  2008 -2009  skuvlajagi  ožžo oktiibuot 37 oahppi oahpu dain iešguđege sámegielain Nordlándda joatkkaskuvllain.  Nordlándda fylkkasuohkanis lea ovttasbargošiehtadus Sámedikkiin ja lea maiddái šiehtadus Hedemárkkuin ja Lulli-  ja Davvi-Trøndelagain ahte ovttasbargat sámi áššiiguin lullisámi guovllus.  <em type="bold">5.1.3  Vásihusat suohkandásis siskkobealde hálddašanguovllu </em></p>
<p>Mii leat jearahallan golbma suohkana siskkobealde sámi giellaguovllu, muhto dát leat golbma suohkana main leat hui earalágan eavttut ja historjá dasa mii guoská sámegillii skuvllas. Kárášjoga gielda gullá guovddáš davvisámegiela guvlui, ja lea guhkes árbevierru geavahit sámegiela skuvllas. Divttasvuona suohkan lea julevsámegiela guovddáš, muhto dáppe ii leat suohkan nu áigá boahtán mielde giellahálddašanguvlui,  easkka  ođđajagimánu  1.  beaivvi  2006.  Snoasa  suohkan šattai mielde giellahálddašanguvlui 2008:s, ja lea áidna suohkan mii lea boahtán mielde hálddašanguvlui lullisámi ássamadihttiid.  Kárášjoga gielda Kárášjoga gielda gullá sámi guovddášguvlui. Sullii 88 % álbmogis mas leat sullii 3000 olbmo, leat sámegielhálli.  Suohkanis ásset eatnasat márkanis, ja doppe leat dušše guokte skuvlla; okta mánáidskuvla ja okta nuoraidskuvla mat leaba lahkalaga. Skuvllain lea oktasaš rektor. Dákkár <span type="quote">“álkis”</span> skuvlastruktuvra dagaha ahte suohkana hálddašandásis leat unnán ovttasbargohástalusat. Suohkan lei áigá juo ovdal Máhttolokten álggaheami ráhkadan guovtte-dásat hálddašeami, mii praktihkas dagahii ahte skuvlahálddahus ii šat jotkojuvvon leat sierra ovttadahkan, muhto biddjui  <span type="quote">“Guokte kultuvrra – oktasaš boahtteáigi”</span> lea leamaš vuođđun Máhttoloktema barggus. Suohkan lea doalahan sierra ovttadahkan bajásšaddan- ja oahpahussuorggi,  muhto  surggiid  jođiheaddjit  leat  sakka  geahpeduvvon  daid maŋimuš  jagiid.  Dat  váidudeaddji váldolávdegoddejurddašeapmi lea dál lotnolas guovttedásijurddašemiin. Dan áigodagas go Máhttolokten váldui atnui, de lei Bajásšaddanhoavddavirgi  guorus  guhkit  áiggiid,  ja  rektor  oaččui  danne  dehálaš rolla. Rektorat leat 2004:i rájes bargan fierpmádagas, ja dát geavahuvvui áŋgirit digaštallat  iešguđege  hástalusaid  ja  čovdosiid.  Earret  eará  bođii  ovdan  ahte  ollu fágain lei dárbu loktet oahpaheddjiid gelbbolašvuođa, ja dalle erenoamážit muhtin áibbas  ođđa  fágaid  ektui.  Danne  ráhkaduvvui  plána  loktet  oahpaheddjiid gelbbolašvuođa. Rektoriin leamaš maid dehálaš rolla Máhttoloktema atnui váldin doaimmaid álggahit skuvladásis. Dan njeallje skuvllas leamaš lágas ovttasbargu Máhttoloktema-Sámi báikkálaš oahppoplánaid barggus. Juohke skuvla lea dahkan iežas heivehemiid iežaset historjjá ja kultuvrra birra go leat stuorra erohusat gaskal industriija-báikki  Gášluovtta  gos  ásset  eanáš  dážat,  ja  dan  unna  geainnohis sámegiláža  Moski. Ájluovttas  ásset  sihke  dážat  ja  sápmelaččat,  ja  Omasvuonas measta  beare  dážat.  Skuvllat leat measta geargan ráhkadeamis oahppoplánaid váldofágain, muhto leat vel muhtin fágat báhcan. Oahppoplánaid barggu oktavuođas  háliidii  suohkan  eastadit  moaitámušaid  váhnemiin  ja  dolle váhnenčoahkkimiid  ja  ráhkadedje  johtučállosiid  makkár  váikkuhusaid sámi oahppoplána  dágahivčče  oahpahusa  sisdollui.  Sámivuohta  galgá  vuhttot  buot fágain. Earret eará šattai dáidda ja duodji fágas áibbas eará sisdoallu, namalassii duodji. Muhto leamaš maid dárbu váldit vuhtii buot daid kultuvrralaš erohusaid dan ovttaskas skuvllas.  Musihkkafágain  lea  bargojuvvon  erenoamážit  nu  ahte  leat ožžon mielde molssaeakto- fálaldaga juoigamis ja dánsumis ohppiide geat eai leat sápmelaččat. Ann Irene Skoglund Sæter lei bajásšaddanhoavda suohkanis 2007:s, ja lea čállán masterčállosa (Skoglund Sæter 2008) dan birra ahte mii dáhpáhuvai skuvllas ja bajásšaddamis dalle go suohkan šattai mielde hálddašanguvlui. Son čilge  Máhttolokten  atnui  váldima  dego  friddja  sadjin  ja  bággosadjin  gos friddjasadji  addá  vejolašvuođaid  ovdánanbargui  mii  sáhttá  mielddisbuktet stuorát friddjavuođaid  barggus.  Bággosadji  lea  ollašuhttit  giellaláganjuolggadusaid  ja Máhttoloktema-Sámi váldit atnui.  Suohkan lea geavahan dan gelbbolašvuođa mii oahpaheaddjin lea, iige leat leamaš dárbu  viežžat  gelbbolašvuođa  olggobealde suohkana dán bargui. Maŋŋá  go Ájluovtta  skuvla  oaččui  stáhtusa  resursaskuvlan  ráhkadit  julevsámi oahppoávdnasiid ja Sámediggi juolludii 2 millijovnna, leat skuvlla oahpaheaddjit bidjan johtui barggu luonddufága ja religiuvdnafága  girjjiid čállit. Suohkan lágidii ovttas  RKK  Ofuohtain  2008  čavčča  sámi  kulturdiehtaga  oahppofálaldaga  mas fokus lei julevsámi guovlluin. Buot oahpaheaddjit Divttasvuona skuvllas oasálaste go  lei  bákkolaš  oassi  oahpaheddjiid  gelbbolašvuođaloktemis.  Dát  lei  okta doaibmabidju suohkana giellaplánas, mearriduvvon 2007:s. Lea bargojuvvon ollu nannet sámi kulturmáhtu, muhto suohkanis lea stuorra hástalus dan ektui ahte oažžut  giellagelbbolašvuođa.  Leat  unnán  oahpaheaddjit  geat  leat  formaliseren máhtu julevsámegielas, eaige báljo oahpahuvvo oahpaheaddjit. Suohkan lea dál čađaheamen  kártet  oahpaheddjiid  gelbbolašvuođa.  Lea  dehálaš  dokumenteret máhtu mii ii leat formaliserejuvvon. Otne lea dušše okta studeanta mii lea oahppamin julevsámegiela, juoga mii mearkkaša ahte oahpaheddjiid rekrutteren šaddá leat stuorra hástalussan ovddasguvlui. Iige leat oktage gii lea ohcan dáhkiduvvon studeren lobi dán maŋi<span type="quote">“Snåsa oassin sámegiela hálddašanguovllus”</span>, ja mihttu lea ahte suohkan ja fylkka suohkan galgá šaddat guovttegielagiin. Suohkanis lea maid sierra prošeaktajoavku mii čuovvu go váldojit atnui.</p>
<p>Lullisámegiela ságastit sullii 500 olbmo Norggas, ja dat šattai čálagiellan 1974:s. Easkka  1992:s  lea  lullisámegielat  mánáin  leamaš  gáibádus  oahpahussii  iežaset gielas ja gillii. Vaikke vel sámi internáhtaskuvllat Snoasas álggahuvvojedje 1968:s, de leat otne unnán váhnemat geat háliidit sáddet mánáideaset internáhtaskuvlii, ja dáhttot ahte mánát ožžot sámegieloahpahusa ruovttuskuvllas. Otne lea Snoasa okta dain báikkiin gos lullisámegiella lea nannoseamos, vaikke vel geavaheaddjit eai leatge eanetgo 5 % ollislaš olmmošlogus. Dán giella ealáskahttima ferte geahččat institušuvnnaid huksema oktavuođas mii lea dahkkon daid maŋimuš logiid jagiid. Kulturguovddážis  Saemien  Sijtes  ja  lullisámi  museas  Snoasas lea dat bajit ovddasvástádus ovddidit lullisámegiela ja – kultuvrra  Norggas,  áibbas  ođđa dálu leat dál plánemin. Sámi mánáidgárddiid álggaheapmi 2002:s leamaš dehálaš ahte mánát galget šaddat doaibmi guovttegielagin.  Snoasa lea guovttedásat-suohkan gos skuvlaáššiid  organiseren  lea  ráđđealbmá bargiid duohken. Suohkana skuvlastruktuvrii gullet njeallje skuvlla: Breide bajásšaddanguovddáš, Vinje skuvla, Snoasa nuoraidskuvla ja sámeskuvla – Åarjelsaemien skuvle. Leat sullii 30 oahppi geat oahpahuvvojit sámegielas ja sámegillii, ja dain leat sullii bealli sámeskuvllas. Sámeovttadahkii Åarjelis gullet skuvla, mánáidgárdi ja internáhtta. Skuvla galgá addit mánáide ja nuoraide oahpu mii dagaha doaibmi guovttegielagin. Åarjel lea namma sámegieloahpahusas suohkanis, ja sámegiel oahpaheaddjit mat oahpahit suohkanis leat barggus dáppe. Lullisámegiela oahpahus dain eará skuvllain dahkko nu ahte sámegieloahpaheaddji manná skuvllaide dahje ohppiin lea oahpahus Åarjelis. Åarjel lea resursaskuvla buot sámiide  lullisámi guovllus,  ja  lassin  iežaset  ohppiide  lea  maiddái ovddasvástádus oahpahit lullisámegiela eará ohppiide suohkanis. Dát lea áidna skuvla suohkanis gos oahpahus lea sámegillii. Suohkanis leat maid moadde oahppi main lea oahpahus davvisámegielas ja okta oahppi julevsámegielas. Ovtta oahpaheaddjis Åarjelis lea gelbbolašvuohta davvisámegielas, muhto muhtin oassi davvisámegiela oahpahusas ja buot julevsámegieloahpahus lea gáiddus oahpahus man suohkan oastá.   Buot skuvllat čuvvot sámi oahppoplána, muhto dasa mii guoská dan ovttaskas fága sisdollui de ádjána dan váldit atnui.  Suohkan lea sorjavaš ovttaskasolbmuid gelbbolašvuođas  (siskkobealde  ja  olggobealde  suohkana)  ja  sis  lea  dál  stuorra deaddu veahkehit. Leat unnán olbmot geain lea lullisámegielmáhtu, ja ollugat dáhtošedje  oažžut  ávkki  sin  gelbbolašvuođas,  ja  lea  dehálaš  ahte  ii  dolkat  dáid ovttaskas olbmuid, muhto lea gierdavaš dan ektui ahte diktá daid geavahit áiggi bargat sihke dan dábálaš ja liige barggu. Suohkan lea danne álgán daid fágaiguin gos dárbbašit gelbbolašvuođa  olggobealde,  ja  dássážii  leat  ráhkadan  báikkálaš oahppoplánaid duodji ja musihkka fágaide. Dat eará fágat bohtet dađistaga. Ahte suohkan  čuovvu  sámeoahppoplána    ii  skuvlaeaiggádiid  mielas  boađe  dagahit stuorra rievdademiid ohppiide earágo ahte sii  ožžot  rievdademiid  fágain.  Sámi sisdoallu boahtá nannet dihtomiela ja máhtu lullisámi kultuvrra birra buot ohppiin suohkanis.  Suohkan ii leat bargan ollus juohkit dieđuid daid iešguđege giellafálaldagaid birra sámegielas váhnemiidda/ohppiide, muhto oaivvilda sii dihtet makkár bearrašiin lea sámi duogáš ja háliidit oahpahusa sámegielas ja sámegillii. Sii dihtet makkár vuoigatvuođat mánáin ja nuorain lea oažžut oahpahusa lullisámegillii, ja leat unnán sámegieloahppit geat heitet. Maŋŋá  nuoraidskuvlla  sáhttet oahppit joatkit lullisámegielain Grong Joatkkask<span type="quote">“lullisámegieloahpahus ruovttus”</span> ja ahte ráhkadit vuosttas digitála oahppoávdnasa lullisámegillii, lea lávki rievttes guvlui, muhto ain geavahit oahpaheaddjit ollu áiggi ieža heivehit ávdnasa.  <em type="bold">5.1.4  Vásihusat gielddain olggobealde sámi hálddašanguovllu </em></p>
<p>Mii leat válljen guokte kasussuohkana olggobealde sámi hálddašanguovllu. Álttá suohkanis leat nubbin eanemus mánát (sullii 400)  geain lea sámegieloahpahus olles riikkas. Kárášjoga gielddas leat eanemus. Álttá suohkana vásihusat leat danne miellagiddevaččat.  Nubbi  suohkan  mii  lea  válljejuvvon  lea  Romsa  gos  lea  117 oahppis sámegieloahpahus.  Álttá suohkan Álttá suohkanis Finnmárkkus ásset eanemus olbmot, ja stuorru dađistaga, ja vaikke vel ii leatge sámi guovddášbáiki,  de  leat  doppe  ollu  sápmelaččat  ja  ealli  sámi kultuvra. Álttá siida oamasta ja jođiha ovtta sámi mánáidgárddi mas leat golbma ossodaga ja ovtta sámi kulturviesu. Mánáidgárdi ja kulturviessu leat seamma viesus.</p>
<p>Kulturviessu láigoha viesu iešguđege doaimmaide ja viesus leat earret eará Álttá sámegiellaguovddáš ja Álttá sámesearvi. Sámi mánáidgárdi lea leamaš hui dehálaš man  bokte  oažžu  vuođu  sámi  mánáid  giellamáhttui  ja  sámi  giellaoahpahusa rekrutteremii skuvllas. Suohkan lea maiddái kártemin beroštumi sámegieloahpahussii suohkana mánáidgárddiin, nu ahte dakkár fálaldat sáhttá álggahuvvot 2009 čavčča. Sámi gullevašvuohta lea máŋgga láhkai nannenjuvvon, ja lea addán Áltá-servodahkii  ja  suohkanii  vejolašvuođa  ávkkástallat  daid resurssaiguin ja vejolašvuođaiguin  maid  dát  dagaha.  Hálddašandásis  leat  buorit návccat koordineret ja plánet barggu ahte addit buori sámegielfálaldaga, ja lea áiddobeliid  ođđasitorganiserejuvvon  ođđa  ossodahkan  mánáide  ja  nuoraide. Suohkanis gos lea nuorra álbmot ja stuorra olmmošlogu lassáneapmi lea ferten dahkat ollu ja lossa investeremiid skuvllas, lassin dasa ahte oahppit geat háliidit sámegieloahpahusa leat lassánan jahke- jagis.  Suohkanis  leat  lagabui  3000  oahppi  vuođđoskuvllas  juogaduvvon  19  iešguđege skuvllaide. Gitta 2008 lea fállojuvvon sámegieloahpahus dain eanaš skuvllain, iešguđege  dásiin  ja  máŋgga  luohkás.  Suohkanis  ii  leat  oktage  oahppi  mii oahpahuvvo sámegillii.  Go leat nu ollu oahppit, máŋggat  skuvllat  ja  dásit,  de leamaš stuorra hástalus suohkanii addit buori fálaldaga. Hástalusat leat earret eará leamas organiserema, ekonomiija, kvalitehta ja oahppobirrasa ektui. Okta fálaldat máŋgga iešguđege skuvllas, dásis ja luohkás lea dat ovdamunni ahte oahppit ožžot oahpahusa iežaset lagasbirrasis, muhto ollugat gártet smávva joavkkuide gos leat heajos eavttut ovttasbargui ja buorre oahppobirrasii.  Álttás  mii  lea  olggobealde  hálddašanguovllu  leat  stuorra  hástalusat  oažžut fágaoahpaheddjiid sámegielas. Muhtin oahpaheaddjin geat oahpahit ii leat formálalaš sámegielgelbbolašvuohta, ja desentraliseren struktuvra oahpahusas ii leat  dagahan  álkibun  doalahit  ja  ovddidit  gelbbolašvuođa.  Muhtin  oahpaheaddjit leamaš biddjon oassevirggiide ja lea dávjá áidna sámegieloahpaheaddji skuvllas, nu ahte juhke skuvllas ii leat biras gos digaštallat fágalaš sisdoalu sámegieloahpahusa. Fálaldat  lei  maiddai  hui  rašši  oahpaheddjiid  buozanvuođa  dahje  eará  jávkamiid dihtii dannego leamaš váttis gávdnat sadjásaččaid bargat. Oahppit muhtin skuvllain leat šaddan massit ollu sámegieloahpahusa.  Váhnemat  leat  dovddahan  duhtameahttunvuođa  dasa  mo  oahpahus  lea organiserejuvvon  ja  go  eai  oaččo  buot  diimmuid.  Suohkan  lea  ožžon  váidaga sámegieloahpahusa massima dihtii, ja lea njulgen dán váttisvuođa ahte leat fállan oahpahusa. Norgga Sámiid Riikkasearvi Álttás ja Suohkana váhnenlávdegoddi leat maiddái  bargan  áššiin.  Dán  ášši  geažil  álggahuvvui  váhnenfierpmádat  Álttás 2008:s.</p>
<p> Fylkkamánni lea maid veahkehan maŋŋá go ášši sáddejuvvui dohko. Okta evttohus mii lea ovddiduvvon lea ahte suohkan virgáda fásta sadjásačča sámegielas gii de sáhttá bargat go eará sámegieloahpaheaddjit leat eret. Okta eatni lea maiddá ohcan suohkanis ahte mánát geat masset ollu sámegieloahpahusa, besset hospiteret muhtin vahkuid Guovdageainnu skuvllas. Dása ii leat Álttá suohkan miehtan go Guovdageainnu suohkan bohtá gáibidit mávssu dan ovddas. Suohkan lea, muhtin muddui dan dihtii go leat moaitán, álggahan systema gos merkejit dan oahpu mii ii addo, ii beare sámegielas, muhto buot fágain, ja fállá oahpu dan ovddas. Nu guhkás go mii diehtit de lea dákkár fálaldat erenoamáš Norggas.  Suohkanis lea friddjavuohta alddis mearridit mo sámegielfálaldat galgá organiserejuvvot. Skuvlajagi 2008.09 válljii suohkan rievdadit veaháš organiserema nu ahte skuvllat mat leat lahkalagaid barget ovttas. Muhtin oahppit dolvojit ránnjáskuvlii sámegieloahpahussii. Nu šaddege stuorát, ja buoret ohppiid joavkkut  ja stuorát oahppobiras. Seammás ávkkástallá  suohkan buorebut oahpponávccaiguin ja sáhttá fállat stuorát virggiid oahppan oahpaheddjiide. Dát oaivvilduvvo loktet oahpahusa kvalitehta, mielddisbuktá stuorát ovttasbarggu oahpaheddjiid ja skuvllaid gaskka, iige leat nu rašši oahpaheddjiid jávkamiid dihtii ahte  oahppit  masset  oahpahusa.  Dáinna  čovdosiin  lea  sihkkaraston  ahte  ohppiin main  lea  Sámegiella  1  ožžot buori kvalitehta oahpahusas mii doalvu sin loahppageahččaleami guvlui.  Maŋimus  áiggi  leat  muhtin  váhnemat  álgán  geavahit  iežaset  vuoigatvuođa  ahte gáibidit  oahpahusa  sámegillii  iežaset  mánáide.  Oahpahuslága  ektui  de  lea suohkanis geatnegasvuohta addit dakkár fálaldaga jus dan háliidit unnimusat logi oahppi.  9  oahppi  mat  čakčat  galget  álgit  1.  luohkkái  ja  okta  3.  luohkkái,  leat dássážii čájehan beroštumi. Vuosttas politihkalaš meannudeamis de hilggui mánáid ja nuoraid váldolávdegoddi álggahit dakkár luohká, muhto maŋimus  sátni  ii  leat varra  daddjon  ja  báikkálašmediija  čuovvu  áŋgirit  dán  ášši.  Ášši  čalmmustahttá ođđa ja áigeguovdilis váttisvuođa Oahpahuslága ektui ahte álggahit skuvlafálaldaga sámegillii suohkanis mii lea olggobealde giellaguovllu.  Álttá suohkanis lea skuvlajagi 2008-09 rasttildeamiortnet dasa mii guoská diibmojuohkimii sámegielas. Diimmut váldojit iešguđege fágas. 2009 čavčča rájes áigu suohkan váldit atnui njuolggadusa ahte diimmut galget váldot dušše dárogielfágas. Otnáš ortnet lea dakkár ortnet man dábálaččat eai geavat muhto man suohkan lea ožžon lobi fylkkamánnis čađahit. Suohkana mielas lea váidalahtti ahte Johttičálus F 12 mii čilge dáid áššiid bođii maŋŋit 2008:s, ja lea hui váttis oažžut ipmárdusa  ja  dulkot  johttičállosa.  Lea  dehálaš  ahte  oahppit  ja  váhnemat  ožžot ipmárdusa  ja  čilgehusa  makkár  váikkuhusaid  sin  sámegieloahpahusa  válljen dagaha.   Finnmárkku Fylkkamánni leamaš čeahppi bagadit suohkana váttis čilgehusaiguin ja áššiiguin,  ja  lea  čuvvon  mielde  daid  hástalusaid  mat  suohkanis leat. Dat ovddeš namuhuvvon váiddaášši mii lei sámegieloahpahusa massima birra  lea ságastallon fylkkamánniin gii lea sihtan dieđuid ja suohkan lea álggahan doaimma.  Suohkana golut leat stuorrát go galgá addit viiddis sámegielfálaldaga, eaige golut leat daid doarjjaortnegiid ektui maid stáhta hálddaša. Áigumuša lea liikká suohkan válljen dahkat nanu politihkalaš doarjagiin. Álttá suohkanis leat otne 14 virggi sámegielas. Desentraliserejuvvon struktuvra mas leat ollu oahpaheaddjit iešguđege skuvllas lea čalmmustahttán  man  dehálaš  lea  ahte  oahpaheaddjit  barget fierpmádagas. Sámi oahpaheddjiidfierpmádagas Álttá suohkanis leamaš hui dehálaš bargu ráhkadit fágaplánaid sámegieloahpahussii. Plána váldá ovdan gelbbolašvuođamihtuid, ja juohká daid mihtuide ja áigumušaide nu ahte daid sá<em type="italic">eahpesihkkarvuohta,  jođus </em>ja<em type="italic">  máhtan. </em>Dáid veardida ohppiid  mentor.  Maiddái  vahkkosaš  gelbbolašvuođačoahkkimat  ovdáneami  birra, diehtojuohkin, ja vásihusat sámi oahppoplána ja oahpponeavvuid geavaheamis, ovdamearkadihti neahtta ávdnasat, johtet geahppasit sámi oahpaheddjiidfierpmádagas. Seammás lea vejolašvuohta geavahit dáid interneahtta oahpporesurssaid  sorjavaš  das  man  guhkkás  dat  iešguđege  skuvllat  leat  ollet ođasmahttit iežaset mášiinnaid, on-line oktavuođa jna.  Váhnemat leat dovddahan ahte Báhpajávrri skuvla/ Prestvannet skole lea buorre, dan  bokte  ahte  skuvla  nákce  oažžut  mielde  sámi  beali  skuvlaárgabeaivvis buot ohppiide. Leat stuorát hástalusat skuvllaide gos leat unnán oahppit mat válljejit sámegiela 2 ja 3, ja oahpaheaddjit dovddahit dárbbu ahte suohkan dásis álggahuvvo bargu nannet obbalaš máhtu sámi oahppoplána birra buot skuvllain. oahpaheaddjin váilot diimmut nannet váhnengulahallama sámegiella 2 ja 3, ja go váhnemat dávjá váldet  oktavuođa  oahpaheddjiiguin  njuolgga  ja  dovddahit  eahpesihkkarvuođa mihttojuksamii ja iežaset návccaid veahkehit albma láhkai ovddidit ohppiid oahpu, go máŋgga  váhnemiin ii leat sámegielgelbbolašvuohta. Romssas ávvudit muhtin skuvllat Sámi álbmotbeaivvi, ja organiserejit fáddá-beivviid ja dievademiid veaigin ja eahkes sámegielat ohppiide miehtá regiovnna.  Romsa gehččojuvvui áigá juo leat buorre bargosadji, mas lea buorre ovttasbargu ja vejolašvuođat  loktet  gelbbolašvuođa.  Buot  fásta  oahpaheaddjit  leat  formaliseren sámegielgelbbolašvuođa.  Romssa  suohkan  lea  ráhkadan  eará  modealla  go  Áltá, muhto leat unnit virggit fásta dan ovttaskas skuvllas. Romssas leat oahpaheaddjit fásta virggiin, muhto seammás johtet skuvllaid mielde. Dát mielddisbuktá ahte oahppit ožžot oahpahusa iežaset ruovttuskuvllas nugo sis lea gáibádus, seammás go dát lea gáibideaddji plánema, ja plánenbarggu koordinerema ektui skuvllain ja logistihka ektui.  Vaikke vel virggit leatge bisuhuvvon de dovdet ahte lea hástaleaddji  oažžut  sadjásaččaid  buozanvuođa  geažil  ja  doalahit  nu  stuorra infrastruktuvrra  go  Romssas  leat  huksen.  Geavahuvvojit  dábálaččat  studeanttat sadjásašvirggiide,  muhto  buoremus  livčče  skuvlajođiheddjiid  oaivila  mielde  ahte livčče liige fásta virgi bajimuččas mii bargá buozanvuođa, kurssaid/konferánssaid ja sullasaš jávkamiid geažil.  Ahte  gokčat  lullisámi  ja  julevsámi  mánáid  vuoigatvuođaid  de  geavaha  Romsa gáiddusoahpahusa. Lea bivdán lagat ovttasbarggu  Árran  julevsámeguovddážiin, muhto sis ii leamaš dássážii resurssat álggahit lagat ovttasbarggu.   OM06-S bokte leat sámegieldiimmut váldon dárogieldiimmuin. Sámegieldiimmut fertejit biddjot vuostá ja plánejuvvot dárogielfága ektui, beroškeahttá luohkkádásis. Sámegielas galget 3,5 diimmu váldot dárogielas ja 0,7 diimmu olggobealde. Dat dagaha  hástaleaddjin  oažžut  diimmuid  heivet  go  oahpaheaddjit  johtet  daid iešguđege  skuvllaid  gaskka  addin  dihtii  sámegieloahpahusa  báikkálaččat,  ja ohppiid sierra bargoplánaid ektui. Dát mielddisbuktá ahte ferte bargat ovttas daid iešguđege skuvllaiguin nu ahte dárogieloahpahus biddjo daid áiggiide go skuvllas lea sámegieloahpaheaddji. Dát plánen ferte koordinerejuvvot buot luohkáin. Danne ferte buot oahpahusa plánen álggahuvvot árabut go dain eará skuvllain. Lea dárbu rábas gulahallamii dáiguin mii dagaha ahte sii plánejit iežaset skuvlaruvttuid dan ektui  ahte  goas  sáhttet  fállat  daid  iešguđege  skuvllaide  dan  sámegiel  diibmologu masa sis lea vuoigatvuohta.  Ferte váldit vuhtii ahte Romsa lea viiddis ja leat guhkes gaskkat mátkkoštit daid iešguđege  skuvllaide.  Dát  lea  hástaleaddji  oahpaheddjiide  geat  fertejit  oažžut áddejumi  sámegieloahpahusa  mávssolašvuođa  birra  dain  ovttaskas  skuvllain,  ja skuvllain gos sii eai leat oassin fásta oahpaheddjiid bar</p>
<p>Romssas leat máŋggat  eavttut  devdojuvvon  maid  Balto  (2009)  čujuha  leat lihkostuvvan eaktun.   <em type="bold">5.2 ČOAHKKÁIGEASSU  </em>Dát  gaskaboddosaš  guorahallan  mo  hálddašandássi  gieđahallá  Máhttoloktema-Sámi atnui váldima, leamaš hástalus go leamaš proseassa mii lea jođus ja mii ain rievdá.  Mii  leat  danne  bargan  čilget  eanet  proseassa  birra,  go  dan  loahpalaš bohtosa, go lea ain guhká ovdal sáhttá dadjat ahte OM06S lea gárvvis váldot atnui. Muitaleaddjit  deattuhit  daid  váttis  bargodilálašvuođaid  maid  dát  reforbma  lea ožžon daid stuorra maŋŋonemiiguin mat guosket oahppoplánaide, njuolggadusaide ja ovddasvástádus čielggademiide. Máŋgasii lea reforbma álggahuvvon boastut, ja ollu dain deháleamos eavttuin  eai  leamaš  čielggaduvvon.  Oahppogirjjiid váilevašvuohta  deattuhuvvo  erenoamážit  leat  váttisvuohtan,  ja  lea  stuorra  dárbu loktet gelbbolašvuođa oahpaheddjiide geat galget oahpahit dan ođđa oahppoplána mielde, ja ahte dát máhtu heivehuvvo skuvlamánáid árgabeaivái. Dutkiide leamaš maid  váttis  addit  buriid  vástádusaid  gažaldagaide  mat  leat  biddjon  álgogeahčen kápihttalis. Lea njulgestaga beare árrat dadjat mo reforbma boahtá doaibmat. Eahpesihkkarvuohta ja hástalusat orrot leamen stuorát olggobealde sámi giellaguovllu dan ektui go suohkaniin mat leat siskkobealde.  Guorahallan čájeha ahte báikkálaš čovdosat maid ráhkadit, leat dan duohken ahte dat  ásahuvvojit  ja  stivrejuvvojit  fierpmádagaid  bokte;  ja  ahte  dat  čovdosat  mat válljejuvvojit rievddadit suohkanis suohkanii. Dát ii váikkut dan mearkkašupmái mii  skuvlajođiheaddjin  suohkandásis  lea  heivehit  daid  bargovugiid  mat álggahuvvojit  daid  iešguđege  suohkaniin.  Dát  lea  lunddolaš  go  suohkanat  leat ožžon friddjavuođa ieža mearridit mo oahpahus galgá organiserejuvvot, muhto ahte dát  friddjavuohta  dávjá  gáržžiduvvo  go  váilot  oahppan  oahpaheaddjit,  ja  ahte suohkan  ferte  válljet  dakkár  čovdosa  mii  lea  praktihkalaččat  čađahahtti ovdamearkkadihttiid geavahit gáiddusoahpahusa dahje oahpaheddjiid geat johtet dáid  iešguđege skuvllaid mielde. Mii oaidnit earret eará ahte fierpmádat gaskal oahpaheddjiid mat oahpahit sámegillii ja sámegielas lea hui dehálaš nannet oahpaheddjiid  gelbbolašvuođa,  vásihusaid  lonuheames  ja  oahpahusvuogi hábmemis. Governance-struktuvrra dovdomearka lea fierpmádat mas leat mielde iešguđetlágan oasálastit mat leat čatnon oktii oktasaš hástalusaid ja váttisvuođaid dihtii,  gos  ii  leat  čielga  ja  bissovaš  hierárkkalaš  oktavuohta  gaskal  oasálastiid (Sørensen  ja  Torfing  2005).  Guorahallan  čájeha  ahte  čovdosat hábmejuvvojit siskkobealde institusjonaliserejuvvon oktavuođa mas norpmain ja máhttovugiin lea mearkkašupmi. Politihkahábmen dahkko vásihusaid ja oahppoproseassaid bokte gos bealálaččat heivehit iežaset nubbái, ja dan oktavuhtii mas sii leat. Guorahallan čájeha seammás ahte lea resurssaid oažžun, sihke ekonomalaš ja ávnnaslaččat: dan bokte ahte gávdnojit dárbbašlaš oahpponeavvut mat heivejit ohppiid vásihusáddejupmái ja olmmošlaš, dan bokte ahte gávdnojit oahppan oahpaheaddjit mat veahkehit hábmet báikkálaš čovdosiid. Guđemuš dain mearkkaša eanemus lea menddo árra dadjat – muhto leat gažaldagat maiguin mii boahtit bargat dan viidásat evaluerenbarggus.  </p>
<p xml:lang="est"><em type="bold">6. OAHPPOPLÁNADAGUS MÁHTTOLOKTEN 2006 SÁMI (OM06S) – GUORAHALLAN </em></p>
<p><em type="italic">Mikkel Bongo, Leif Eriksen, Sidsel Germeten </em></p>
<p xml:lang="vep"><em type="bold">6.1 HISTORJJÁLAŠ MAŊÁSGEAHČASTEAPMI SÁMI OAHPPOPLÁNAIDE  </em></p>
<p><em type="bold">6.1.1 Vuosttaš geardde go sámegiella vuhttui norgga oahppoplánain </em></p>
<p>Sierra  sámegiel  oahppoplána  bođii  vuosttaš  geardde  Oahppoplánain  10-jagi vuođđoskuvlii  1997:s  (O97S),  dušše  logi  jagi  dás  ovdal.  Gažaldat  guđelágán oahpaheapmi  sámegielat  m�<em type="italic"><span type="quote">”áibbas bággu”</span> </em>(§ 4). Go almmolaš politihkalaš guoddu ollu logenáre jagiid lei ahte skuvla galgga heaittihit sihke sámi giela ja kultuvrra <span type="quote">”norgga”</span> servodagas, ovdánii dát dađistaga šaddat oktasaš guoddun buohkat beare navde leame álo das. Go maiddái oahpaheaddjit ožžo seamma guottu dađistaga, dadjá dat juo iešalddis ahte sámegiella geavahuvvui hui unnán oahpaheamis. Vuosttaš skuvladirektevra Finnmárkkus, Bernt Thomassen, muitala 1903:s, maŋŋil  go  lei  fitnan  eanas skuvllain ámttas, ahte son lei deaivan muhtun oahpaheddjiid <em type="italic"><span type="quote">”geain ii leat leamaš dáruiduhttinoaidnu”</span></em>.  (čuj.    VG:s  28/3-03).  (Gč.  1.  kap).  Erohusat  ledje  dain oktavuođain  gos  sámegielat  oahpaheaddjit  lobiheamit  geavahedje  sámegiela oahpahusasteaset.   Formálalaš rievdadus go guoská sámegiela geavaheapmái skuvllas, ii boahtán ovdal go álbmotskuvlalágain 1959:s go hilgo 1898 giellabagadusa. Dán rájes addui vejolašvuohta geavahit sámegiella, ii dušše veahkkegiellan, muhto maiddái oahpahusgiellan. Dát sáhtii almmatge dušše dáhpáhuvvat liige dohkkehemiin departemeanttas. Vaikko giellabagadus leige guđđojuvvon, addui 1967 rádjái hui unnán, jus obanassiige organiserejuvvon oahpahusfálaldat sámegielas vuođđoskuvllas. Okta sivva lei, nugo daddjojuvvui NOU:s 1980:59:<em type="italic"> <span type="quote">”Ferte gáddit ahte oahpaheaddji-  ja oahppogirjevátni ledje hirpmat ráddjejeaddji faktorat”</span></em> (NOU  1980:  59:34).  Dat  lea  áddehahtti  ráđđejeaddji  dili  ektui.  Maŋŋil logemat jagiid goas ii lean báljo oktage oahpaheaddji gii humai sámegiela skuvllas, eai sáhttán eiseválddit hutkat sámegielat oahpaheddjiid ja sámegielat oahppogirjjiid, ja dakka  viđe  álggahit  oahpaheapmi  sámegielas  ja    sámegillii.  Lea  leamaš  áddjái hukset gelbbolašvuođa dán suorggis.   Skuvlajagi 1967-68 rájes álggahuvvui álgooahppu sámegielas Kárášjoga, Guovdageainnu ja Deanu gielddain. Fálaldat fátmmastii lohkan- ja  čállinoahpu sámegielas vuosttaš skuvlajagi mas lei dárogieloahpahus vierisgiellan. Luohkká juhkkojuvvui dainna lágiin ahte sámegielat oahppit  ledje čohkkejuvvon seamma luohkkái ja sáhtte oažžut oahpahusa sámegillii, maiddái eará fágain go sámegielas. Dát dáhpáhuvai vaikko oahppogirjjit eará fágain go sámegiela giellaoahpahusas ain ledje dárogillii. Almmatge ledje fálaldagat sámi gielas ja kultuvrras gehččojuvvon<em type="italic"> gaskaoapmin </em>oahppat dárogiela buorebut. Sámegiella ii lean vel fága mas lei iešárvu.  Sámegiela  álgooahpahusa  álggaheami  oktavuođas  1967  čavčča  cealká Finnmárkku skuvladirektevra reivves Kárášjoga, Guovdageainnu ja Deanu gielddaide mat galge álgit dán oahpu:   <em type="italic">Oaivil doaimmain lei nugo lei nugo diehtit nannet giellaoahpahusa vuosttažettiin  oažžut  buoret  dárogieloahpahusa  go  dál  lea. </em>(NOU 1980: 59:21).  </p>
<p>Ahte 1967:s  álggahuvvui oahppofálaldat skuvllas sámegielas ja sámegillii, lei almmatge luoddaearru. Muhto manne juste 1960-logu  loahpageahčen,  gitta  gosii 1970-lohkui? Dasa sáhttet leat ollu sivat. 1940-logu loahpageahčen ja gitta 1960-logu  vuostá  bohte  ollu  almmolaš  čielggadeamit  ja  cealkámušat, earret eará stuorradiggelávdegottiin, sihke sámegiela birra skuvllas ja sámi álbmoga obbalaš kultuvrralaš ja ekonomalaš dili birra. Deaŧalepmosiid  searvvis  sámegažaldagaid čielggadeami  lávdegotti  (Sámelávdegotti)  (Samekomiteen)Mearrádusevttohus  GOD 1959:s ja St.dieđ. nr. 21 (1962-63), <em type="italic">Kultuvrralaš ja ekonomalaš doaimmaid birra  mat  leat  earenoamáš  beroštahttit  sámi  álbmogii.</em> Dát  dieđáhus  jotkkii  Sámelávdegotti mearrádusevttohusa ollu. Daddjojuvvo stuorradiggedieđáhusas (s. 4) ahte  <em type="italic">Stáhtaservodaga  bargu  ferte  leat  addit  sámi  álbmogii  vejolašvuođa seailluhit gielaset ja earenoam</em>.  Loahpas  áigodagas  bođii  maiddái  dađistaga  johtui  obbalaš  guoddorievdadeapmi almmolaš diliid siskkobealde unniloguid dáfus Norggas, dego dat sámegiella, gos assimilašuvdnapolitihkalaš  linnjá  guđđojuvvui  ja  eanet  ovttaiduhttima  guvlui  ja kultuvra plurálisttalaš linnjá guvlui (H. Tjelmeland i Folkenborg 2008: 48-49.), juoga maid earret eará  dát  bajábealde  namuhuvvon  dokumeanttat  ja  ođđa skuvlalágat  vihtanastet.  Dát  guoddorievdadus  sáhttá  gal  maiddái  gehččot  otná olmmošvuoigatvuođaoahpu oktavuođas 1948 maid Norga maiddái lea ratifiseren. (gč. Kap. 1).  Sámegielat servodat lei fas álgán morránit.  Sámi morráneapmi ja identitehtahuksen buvttihii earret eará ollu sámegielat báikkálaš berošteaddji-organisašuvnnaid 1940-, 1950-  ja 1960-logus.  Norgga  boazosápmelaččaid riikkasearvi  ásahuvvui  1947:s.  Oslo  sámi  searvi  ásahuvvui  1948:s,  muđui jođiheaddji akademihkkariiguin Oslo universitehtas ja muhtun nuorra sápmelaččaiguin  Oslos.  Bohte  maiddái  dađistaga  ollu  eará  báikkálaš  sámi organisašuvnnat. Guovddášorganisašuvdna sámiide olggobealde boazodoalu, Norgga Sámiid Riikasearvi (NSR), ásahuvvui 1968:s. Organisašuvnnain lei stuorra rolla  barggus  addit  sámiide  vuoigatvuođaid  norgga  servodaga  siskkobealde  iige unnimusat ráhkadit sámi skuvlla nugo mii odne áddet doahpaga sámi skuvla. (OM06S:31. Gč. fas 1. kap. 1)   Seammás lassánii beroštupmi sámi historjái ja kultuvrii universitehtabirrasiin dán áigodagas. Ahte Norgga Sámiid Riikkasearvvi (NSR) jođiheaddji, Peder Andersen, bovdejuvvui lágidit logaldallama studentersamfunnet báikkis Oslos 1972:s, sáhttá leat mearka dasa.  Logaldallama fáttát ledje stáhta dáruiduhttinpolitihka ja stáhta guollehálddašan-politihka negatiiva váikkuhusat Finnmárkkus. (Folkenborg 2008: 49)   1960-logu loahpas ja 1970-jagiid  sisa  ledje  dát  ođđa  miellaguottut  sámiide obbalaččat  cieggan,  go  positiiva  jurdagat  ja  fuomášemiid  sáhtii  duohtandahkat. Guovddáš eiseválddit áigo ráhkadit buoret árgabeaivvi sámi álbmogii, ii dušše skuvllas,  muhto  maiddái muđui  servodagas.  Ođđa  dáhttu  ráhkadit  buoret  skuvlla maiddái sámi mánáide, bođii čielgasit ovdan boahtte plánas vuođđoskuvlla várás, 1974 minsttarplánas (M74).  Muhto  manne  válddii  nu  guhkes  áiggi  dán  rájes  go  st.dieđ.  21  bođii  1962/63:s dassážii go oaččuimet M74? Okta sivva sáhttá leat báikkálaš vuosttildeapmi nannet sámegiela skuvllas. Lei dušše Guovdageainnu suohkan mii lei positiiva Sámelávdegotti mearrádusevttohussii.  Vuosttildeaddjit eai háliidan gullat sága <span type="quote">”sámi guovddášguovllu”</span> birra sis Finnmárkkus maid sii definerejedje reserváhttan. Reserváhtas livččii Sis-Finnmárku gáhččan olggobeallái dábálaš buorrediliovdáneami servodagas, daddjojuvvui. (Jensen 2005: 192-193.) <em type="bold"> </em></p>
<p xml:lang="fin"><em type="bold">6.1.2 1974 minsttarplána (M74) </em></p>
<p>Lagamus  jagiid  mat  čuvvo  maŋŋil  go  oahpahus  sámegillii  lei  boahtán  johtui, nannejuvvui  sámegieloahpahus  ođđa  oahppoplánain  ja  vuođđoskuvlalágat.  1969 vuođđoskuvlaláhka  nanne  §  41.7  ahte  váhnemiid  mánáide <em type="italic"><span type="quote">”geat geavahit sámegiela beaivválaš hállanáigumušaide, galgá addot sámegieloahpahus go váhnemat gáibidit dán”</span>. </em>1974 oahppoplána manai ovtta lávkki viidáseappot. Dás biddjui sámegiella čálahábmen bákkolaš fágaid vuollái bienalaš bajilgovaiguin mii galggai čađahuvvot fágas nugo ovdamearkka dihte lei dahkkon dárogielfágas.  Vaikko sámegieloahppu álggiige 1967:s, ii lean ovdalgo M74 bođii biddjon ovdan  oahppoplána/oahpahusplána sámegiela várás. Sámegielfáttát biddjojedje dán plánas maiddái diehtojuohkinfágaid vuollái (dállodoallooahppa, servodatfága, luonddufága, diehtofága), musihkka ja hábmen. (Gč. vulobealde). Ja eai lean velge hábmejuvvon sierra fágapl<em type="italic">duodji</em>.   M74 sisdoallu sámegiela bealis lea ahte sámegiella lea váldogiellan álgoceahkis, muhto dárogiella šaddá váldogiellan gaskaceahki oahpahusas. Nuoraidceahkis sáhttet oahppit válljet sámegiela bálddalasgiellan lassin dárogillii váldogiellan.  Sámegiela bálddalasgiela gelbbolašvuohta galgá vástidit gelbbolašvuođagáibádusaide mat leat dárogielat ohppiide geain lea ođđadárogiella/girjedárogiella  bálddalasgiellan.  M74  dajai  man  mávssolaš  sihke sámegiella  ja  sámi  kultuvra  lea.  Duođai  guoskkai  dat  dušše  daidda  vuolemus luohkáide. Plána čilge dan ná:   <em type="italic">Lea jáhkehahtti jurddašit ahte váldodeaddu lea sámegielas ja kultuvrras vuolemus luohkáin </em>(M74: 71).   </p>
<p>Plánas geavahuvvo ain boares doaba <span type="quote">”giellaseaguhusguovllut”</span>  sámi guovlluid birra. Servodatfága (geografiija, historjjá, ja servodatdieđa) bagadeaddji našunála jahkeplánain lea vuosttaš geardde váldon fárrui fáttát sámi historjjás ja kultuvrras. Lea boarráset áiggi ja boarráset sámi kultuvra man birra hubmojuvvo eanemus, muhto dállodoallofágii leat biddjon sisa bagadeaddji fáttát eallima birra johttisámi bearraša luhtte. Seamma dállodoallooahppaplánas daddjojuvvo maiddái ahte lea deaŧalaš juohkit dieđuid sámiid birra. Namuhuvvo:  <em type="italic">Maiddái mánáide eará sajiin riikkas berre váldit fárrui osiid dain earenoamáš sámi fáddásurggiin, go dalle hui mávssolaš ahte buot mánát riikkas besset oahppat juoidá sámi kultuvrra birra”. </em>(M74:171).   </p>
<p>Gáibádus  diibmolohkojuohkimii  ohppiide  geat  ožžo  oahpu  sámegielas,  ii  lean doarvái čilgejuvvon guovddáš eiseválddiid bealis. Lei dušše biddjon unnimusrádji diibmolohkui,  maid  skuvla  fertii  čuovvut.  Danne iešguhtetge skuvlastivrraid duohken  juohkit  diibmoresurssaid  ja  oahpaheddjiid.  Daid  eahpečielggasvuođaid boađus lea ahte ollu gielddat ráhkadedje báikkálaš oahpahusdahkosa ja fágaplánaid sámegieloahpahussii,  ja  dahke  iežaset  sierra  fága-  ja diibmojuohkinmodeallaid.</p>
<p>Ovdánedje erohusat gielddaid gaskka. Dákkár báikkálaš oahpahusráhkadusa fertejedje almmatge guovddáš skuvlaeiseválddit dohkkehit. Ahte dohkkeheamit sáhtte boahtit easkka guovvamánus seamma skuvlajagi, čájeha ahte ii lean álo lihka álki oažžut dohkkehemiid. (NOU 1980:59:43-44) <em type="bold"> 6.1.3 1987 minsttarplána (M87) </em></p>
<p>Go nubbi oahppoplána ráhkaduvvui vuođđoskuvlii, 1987 minsttarplána, ledje sámit Sámi  oahpahusráđi  (SUR)bokte  vuosttaš  geardde  aktiivvalaččat  mielde oahppoplána ovdabargguin mat maiddái fátmmastedje sámi giela ja kultuvra. Sámi oahpahusráđđi  ásahuvvui  1975:s  ja  lei  ráđđeaddi  orgána  eiseválddiide  sámi skuvlagažaldagain.  (SUR  šattai  Sámedikki  vuollái  2000:s  ja  šattai  oassin Sámedikki skuvlapolitihkalaš váldesurggiin.)  M87:s lea sámegiella biddjon maiddái vuosttašgiellan eatnigielladásis dássálaga dárogielain,  ja  sáhttá  válljejuvvot  vuosttašgiellan  miehtá  gaskka  vuođđoskuvllas. M87 mielde sáhttá sámegiella maiddái válljejuvvot nubbingiellan, mii máksá siidogiellan. Dát lea vuostálaga M74:in mas sámegiela dušše sáhttá válljet nubbingiellan nuoraidceahkis. M87:s, sámegiela vuosttašgiela fágaplánain, lei  ulbmil <em type="italic"><span type="quote">”addit ohppiide dievaslaš reaiddu njálmmálaš ja čálalaš geavahussii sihke ruovttus ja servodagas”</span></em> (s. 157). Dát mávssii ahte skuvlla ulbmil lei ahte oahppit geain lea sámegiella eatnigiellan ollásit galge hálddašit sámegiella, njálmmálaččat ja čálalaččat. Vuosttaš geardde namuhuvvo maiddái guovttegielalašvuohta positiiva resursan servodahkii. Oahppoplána muitala dan ná:   </p>
<p><em type="italic">Ulbmil lea maiddái ahte sii [oahppit] galge ovdánahttit doaibmi guovttegielalašvuođa mii dahká sidjiide vejolažžan dovdat iežaset ruovttus guovtti  kultuvrras </em>(M87:38).   </p>
<p>Vaikko  dát  vuosttažettiin  lei  oaivvilduvvon  sámegielat  álbmogii,  guoská  dát maiddái eará unnitloguide Norggas. 1987 minsttarplánas ledje olu konkrehta dajaldagat sámegieloahpu sisdoalu birra go lei dáhpáhus M74:s. Plánas lei maiddái váldon  fárrui  obbalaš  árvvoštallanoassi  ja  bagadallanoassi  maid  ferte  geahččat čielggasin  ja  konkrehtan.  Muhto  M87  ii  ovddastan  sierra,  čohkkejuvvon oahppoplána sámegiela ja sámi kultuvrra várás.  <em type="bold"> </em></p>
<p><em type="bold">6.1.4 Sámi oahppoplánadagus 10-jagáš  vuođđoskuvlii  1997  Sámegiella (O97S) </em></p>
<p>O97S  šattai  vuosttaš  oahppoplána  mii  lea  earenoamážit  ráhkaduvvon sápmelaččaide  ja  čállojuvvon    sámegillii,  ja  mii  govvida  movt sámegiela vuođđooahppu  mánáid-  ja nuoraidskuvlaceahkis galgá leat. Mii áigut danne geahččat lagabuidda dán plána. Doaba ” sámi skuvla” máksá luohkká, skuvla dahje gielda mii čuovvu sámegiela oahppoplánadahkosa. Plána dadjá seamma sajis ahte sámi skuvla lea huksejuvvon prinsihppii <em type="italic">”oktagaslaš ja dásseárvosaš oahppu man vuođđun  ja  vuolggasadjin  lea  sámi  servodaga  iešvuođat  ja  dárbbut</em>”.(O97S:57).  Sámi skuvla  galgá leat dásseárvosaš, muhto ii ideanttalaš norgga skuvllain muđui, sihke  fágalaččat  ja  kultuvrralaččat.  (Gč.  1.  kap.).  Plána  <span type="quote">”Prinsihpain  ja njuolggadusain …”</span> sáhttit mii viidáseappot lohkat (s. 57):  </p>
<p><em type="italic">Oahpus  galgá  leat  sisdoallu  ja  kvaliteahta  mii  addá  vuođđomáhtu, eallimindahká  kulturárbbi, movttiidahttá váldit báikkálaš kulturárbbi geavahussii ja movttiidahttit  mánáid  ja  nuoraid  leat  aktiivvalaččat  ja ráhkadeaddjin sámi ja  dáčča  servodagas.  Oahpahus galgá leat  veahkkin sihkkarastime positiiva identitehtaovdáneami ja doaibmi guovttegielalašvuođa.  Hábmet  ja  ovdánahttit  buori  positiiva  iešgova  lea vuođđun viiddis oainnuide, gierdevašvuhtii ja positiiva gáttuide iežas gillii, servodahkii ja kultuvrii, eará kultuvrraide ja ovttasbargui eará servodagaid ja kultuvrraid olbmuiguin </em> </p>
<p>Doaba doaibmi guovttegielalašvuohta ii leat viidáseappot definerejuvvon dahje čielggaduvvon,  muhto  deattuha  sihke  oahppi  sámi  identitehta    ovdáneami  ja doaibmi guovttegielalašvuođa gaskal  sámegiella ja dárogiela. Buot buohkanassii lea O97S viidát fátmmasteaddji plána mii manná guhkkeliidda ovdalaš plánaid main lei dušše sámegiela guovdilastin deaŧaleamos.  Dutkijoavku Sámi allaskuvllas čađahii jagiid 2001-03 evaluerema osiin O97S:as. Boađus lea biddjon ovdan girjjis <em type="italic">Sámi skuvla plánas ja geavahusas. Movt deaividit O97S  hástalusaid?</em>  Man redaktevra lei  Vuokko Hirvonen (Hirvonen 2004). Dát evalueren lei oassi riikaviidosaš 97 ođastusa evalueremis. Okta prošeavtta dutkiin, Jan  Henry  Keskitalo,  geahčai  guđeláhkái  sámi  skuvla  ovdánii  O97S  bokte  ja guđeláhkái  sámi  skuvla  heivehuvvui  báikkálaš  diliide.  Keskitalo  árvvoštalai positiivan ahte plánain álggahuvvo ođđa prinsihpat norgga skuvllas doahpagiiguin dego <em type="italic">álgoálbmotperspektiiva,</em> <em type="italic">sámi perspektiiva ja máŋggakultuvrralaš perspektiiva</em> (Keskitalo 2004: 22).  </p>
<p>Perspektiivajurddašeapmi plánas lei geatnegahtti suohkaniidda, muhto oažžut dán jurddašeapmái dohkkehuvvot praktihkalaččat gáibidii stuorra árjjaid skuvlla bealis. Oahpaheaddjiárvvoštallamiid mielde Keskitalos iskkadeamis ii lean suohkan lihkostuvvan  doarvái  bures  go  guoská  sámis  skuvlla  sierranasvuođaid áimmahuššamii. Eai skuvladásisge lean doaimmaheaddjit lihkostuvvan doarvái bures váldit atnui dan maid Keskitalo lohká  árbevirolaš sámi máhttun. Perspektiiva báikkálaš oahppoplánabargui maid O97S álggahii, gal lei baicca buorre báikkálaš plánaproseassaide ja dasa ahte bajidit sámi ohppiid identitehta. Keskitalo evttohii doaibman <em type="italic">Dás lea dát plána duođaid váldán ovddasvástádusa sámi kultuvrras nugo ii oktage eará plána Norggas leat dahkan ovdal </em>(Magga 2004: 53).  </p>
<p>Maiddái prinsihpalaš bealit plána giellaoainnus, mas giellaoahpu gulahallanaspeakta  leat  vuođđun,  ledje  Magga  árvvoštallama  mielde  buorit.  Son geassá maiddái positiivan ahte plána deattuha giela doaimma servodatdimenšuvnna.    Dat mii ii árvvoštallon liika positiivan, lei ahte O97S ii vuhtiiváldán duohta dili ja praktihkalaš sámegielgeavaheami servodagas odne. Sámegiela <span type="quote" xml:lang="smj">”Giellaarenat”</span> leat ja bohtet leat ráddjejuvvon. Eai gávdno ovdamearkka dihte geavahanrávvagat sámegillii go oasttát skohtera. Ja beaivválaš gulahallanolbmuid gaskka dáhpáhuvvá eanet ja eanet dárogillii, vel nu gohčoduvvon  sámi báikkálaš servodagainge. Okta erohus  lea  doahpagat  mat  geavahuvvojit  boazodoalus,  bivddus.  Muđui  ii  leat dárbbašlaš máhttit sámegiela ovttage suorggis otná servodagas. Magga čujuha ahte O97S:s jáhkkojuvvui sámegielat ohppiin leame seamma doarjja báikkálaš servodagas oahppat sámegiela go dárogielat ohppiin <em type="italic">kultuvrraset</em> ja <em type="italic">gielaset</em> ektui, muhto dan ii leat  sámegielat ohppiin. Oahppoplána eaktuda maiddái ahte lea liikka olu litteratuvra fidnemis sámegillii go dárogillii, muhto dan ii leat. Dán oaidná Magga heittotvuohtan plánas.   Magga  oaivvilda  maiddái  ahte  suorgi  oahppiárvvoštallan  livččii  berren  oažžut stuorát saji plánas. Maiddái plána eará didákttalaš oasit, nugo ovdamearkka dihte dan ulbmilhábmemat, leat Magga  mielas  eahpečielgasat.  Son  konkludere  ahte plána  berre  ođasmahttot,  nu  ahte  sámegiela  duohta  dilli  biddjo  eanet  vuođđun. Muhto seammás berre ođasmahtton plána áimmahuššat O97S buriid áigumušaid ja giellaoahpu prinsihpalaš beliid.  <em type="bold"> </em>Dán O97 evaluerema oasseprošeavttas  čalmmustahttá  Nils Øivind Helander Helander čálalaš álgooahpu  sámegielas. Helander ádde ahte oahppoplána lea hui obbalaš, ja son geassá ovdan váilevaš doarjaga mii sámegielas lea giellan bákkálaš servodagas go buohtastahttá dárogielain. Okta  oahppoplána  ulbmiliin  oažžut ohppiid oaidnit árvvu sámegiella geavaheamis beaivválaš eallimis jus sámegiella ii galgga ain massit viidodaga, šaddá dalle hirpmat deaŧalažžan, oaivvilda son. Helander deattuha skuvlla ovddasvástádusa go son lohká ahte lea ”<em type="italic">skuvlla čielga geatnegasvuohta”</em> ráhkadit buori birrasa čállinohppui ja čállinhárjehallamii. Eaktun nagodit dán, lea ahte <em type="italic"><span type="quote">”skuvla ráhkada konkrehta plána”</span></em>  mii fátmmasta sihke čállinoahpu ja  čállingiela. (Helander  2004:  98). Viidáseappot    deattuha  Helander ahte <em type="italic"><span type="quote">”ovttadássásaš, doaibmi guovttegielalašvuohta”</span></em>  lea eaktun sihke sámegiela ovdáneapmái ja seailluheapmái servodagas.  Helander  lea  maiddái  iskan  sámegielat  oahpaheddjiid  čálalaš  sámegiel-gelbbolašvuođa.  Dás  vástida  golmma  oahpaheaddjis  dušše  sullii  okta ahte sii máhttet  čállit  sámegiela <em type="italic"><span type="quote" xml:lang="fra">“bures”</span></em>. Dát lea vuollegis lohku. Jus dárogielat oahpaheaddjit skuvllas livčče vástidan sullásaččat, livččii várra šaddan huikkas. Ii sámegiela  geavaheapmige,  omd.  dieđuid  addimiin  skuvllas,  lean  doarvái  buorre oahpaheddjiid gaskkas. Leat dušše sii geat máhtte sámegiela buoremusat, geat leat ovddemusas  doahttaleame  barggu  geavahit  sámegiela  čálalaččat.  Helandera obbalaš  ráđđi  nannen  dihte  skuvlla  giellabarggu  leat  danne  buorit  plánat, oahpaheaddjit geain lea gelbbolašvuohta ja áŋgirušši  váhnemat.  Oahppit  fertejit dieđusge maiddái loaktit skuvllas, lasiha son.   Njealját suorgi mii evaluerejuvvui, lei sámi skuvlla oahpponeavvodilli. Dán barggu dagai  Mai  Br<em type="italic"><span type="quote">”Sámi oahpponeavvut leat váilevaččat  skuvla-  ja  gielddadásis”</span>.</em>  (Utsi 2004: 141). Almmá dihtomielalaš guottuid ja politihka haga suohkanis šaddet oastimat, Utsi mielas, eanet dahje unnit soaittáhagas, dávjá eaŋkaloahpaheaddji álgaga duohken. Utsi iskkadeapmi čájehii maiddái ahte oahpaheddjiin lei buorre gelbbolašvuohta ovdánahttit báikkálaš oahppoplánaid. Viidáseappot gávnnai son ahte oahpaheaddjit hárve vižže dieđuid dahje máhtu skuvlakantuvrrain dahje interneahtas. Deaŧaleamos diehtogáldot ledje eará  oahpaheaddjit.  Son  konkluderii  ahte  eai  lágádusatge  lean  doarvái    čeahpit juohkit dieđuid ođđa sámegieloahpponeavvuid birra.   Oanehis konklušuvdna evalueremiin maid Sámi allaskuvla lea čađahan maidda mii dás leat refereren, lea ahte dutkit ledje eanas ledje duhtavaččat ieš plánaid, O97S, muhto ahte plána lei váldán beare unnán vuhtii sámi servodaga gos plána galggai doaibmat. Sii geat ledje čállán plána, ledje eanas beare gáddán ahte seamma eavttut lihkostuvvat  oahppoplána  duohtandahkamiin  mii  dábálaččat  gávdno  dáčča servodagas, maiddái lei gávdnamis sámi servodagas. Čoahkkáigesson siskkilda dát ahte oahpaheddjiin ja skuvlajođiheddjiin ledje gáržžes vejolašvuođat olahit plána ulbmiliid.   </p>
<p><em type="bold">6.1.5 Sámegiella  gymnásas ja joatkkaskuvllas </em></p>
<p>Ledje dušše bieđggus oahppofálaldagat sámegielas nuoraide maŋŋil álbmotskuvlla áigodagas 1930 -1950. Dákkár fálaldat lei Sámi álbmotallaskuvla Kárášjogas mii álggahuvvui 1936:s. Skuvla attii oahpu sámi gielas ja kultuvrras. Skuvla lei priváhta oamastusas dalá Finnemiššuvnnas (odne Sámemiššuvdna) maid Norgga girku bismmat ledje ásahan 1888:s. Sivvan Finnemiššuvnna ásaheapmái lei ahte girku ii oaidnán sámi ja kvena álbmoga dáruiduhttima iežas bargun, dát lei stáhta bargu. Bisma Skaar, gii 1887:s válddii álgaga ásahit Finnemiššuvnna, logai dan ná. <em type="italic"><span type="quote">”Báhpaide  ferte    Sápmelaččaid  sielubeastin  leat  eambbo  mávssolaš  go  sin dáruiduhttin”</span>  </em>(Dahl 1957: 297). Jus sápmelaččat galge oažžut risttalašvuođaoahpu maid sii áddejedje, skuvllas, girkus dahje eará sajis, fertii maiddái dat addot dákkár gillii maid sápmelaččat áddejedje.  Stáhta sámi fitno- ja dipmaduodjeskuvla Guovdageainnus ásahuvvui 1952:s. Dás addojuvvui ovtta guokte diimmu oahpahus sámi gielas ja kultuvrras vahkkui. Ii lean sáhka sierra fágain ja fágaplánain daidda fálaldagaide. Eambbo deattu oaččui dát bargu 1960-logus,  earenoamážit  go  st.dieđ.  nr.  21  (1962-63)  bođii.  Dán stuorradiggedieđáhusas nannejuvvo:  </p>
<p><em type="italic">Geatnegahtton  skuvlla  gažaldagas  čuovvu  maiddái  ahte  gymnásas  ferte leat vejolašvuohta addit oahpu sámi gielas ja kultuvrras </em>( ibid.: 49).<em type="italic"> </em> </p>
<p>Ollu digaštallamiid maŋŋil  sihke  báikki  ja  sisdoalu  birra  álggahuvvo  Kárášjoga gymnásaluohkát main lei sámegiella 1969:s. Eksámeniid dáfus lei skuvla  Álttá gymnása  vuolde  vuosttaš jagiid,  muhto  oahpahus  addui  báikkálaččat Kárášjogas. Kárášjoga gymnásas sáhtte oahppit oahppat sámegiela bálddalasgiellan ođđadárogiela  sadjái,  guokte  diibmosaš  sámegieloahpahusain  vahkkosaččat. Viidáseappot čáhkkehuvvo sámi fáttát fágaide historjá, geografiija ja religiovdna ja muhtun muddui dárogielfágii. Sámegielfálaldaga fágasisdoalu ja fágaplánaid ledje báikkálaš oahpaheaddjit skuvllas ráhkadan. Sámegiella váldogiellan ráhkaduvvui 1974:s. Ulbmil lei eksámen artium mas lei sámegiella váldogiellan. Dasto addojuvvui fága dárogiella vierisgiellan ohppiide 1976 rájes. (Aarseth 1984: 49-50)   Go ođđa <em type="italic">Joatkkaskuvlaláhka </em>bođii 1976:s, oaččui Kárášjoga skuvllat seamma jagi iežas  bealle  muddui  sámegielnama  Sámi  joatkkaskuvla,  Kárášjogas  -  Samisk videregående skole, Kárášjogas (<em type="italic"><span type="quote">”ferte hukset dovddastussii ahte sámi álbmogis lea sierra gielalaš, kultuvrralaš, historjjálaš ja sosiála duogáš”</span></em>.    Oažžut  sámi  skuvlla  mii  lei  dásseárvosaš  norgga joatkkaskuvllain, lei deaŧalaš,  muhto  eai  guovddáš  dahje  báikkálaš skuvlaeiseválddit háliidan ovdánahttit skuvlavuogádaga mii lea áibbas ideanttalaš norgga  skuvllain  muđui.  Ovdalaš  rektor  Sámi  joatkkaskuvllas,  Kárášjogas – Samisk videregående skole, Karasjok, Jon E. Einejord, dadjá ná: <em type="italic"><span type="quote">”Dásseárvu ollašuvvá eambbo dásseárvvuin go ovttalágánvuođain, …juoga galgá leat oktasaš, muhto ii buot ii dárbbaš leat”</span> </em>(Einejord 1994: 53<em type="italic">).  </em> Guoddu lei ahte sámegiella skuvllas galggai leat dásseárvosaš dárogielain, muhto ii dárbbaš leat ideanttalaš. Dát lea leamaš sámegieloahpu guoddi prinsihppa olles skuvlaásahussii, ja lea váikkuhan sihke oahppoplánaide ja fágaplánabargui báikkálaččat.  Dásseárvu  gaskal  sámegiela  ja  dárogiela  lea  formálalaččat mearriduvvon Sámelága 1990 lasáhusas oahpahusgiela birra, § 1-5. (Gč. 1. kap.)  <em type="bold">6.1.6 1994 skuvlaođastus (O94) </em></p>
<p>1990-logu skuvlaođastusat dagahedje fas eanet našunála ovttastahttima ohppui, nu gohčoduvvon  ođđa  hámat  guovddážii  bidjama.  Našunála  ovttastahttin  ja oahppoplánaid guovddáš stivren ja oahpahuslága njuolggadusat galge hukset našunáladovddu  ja  nannet  dáčča  kultuvrra.  Oahppoplánat  galge  speadjalastit servodaga, nugo dalá skuvlastáhtaráđđi Gudmund Hernes dajai. Ulbmil lei oažžut ovdan oktasašárvvuid, ja dan mii lea ávkkálaš ja sávahahtti sihke indiviida ja servodaga vuhtiiváldima dihte (Lyngsnes ja Rismark 2007: 136-139). Soaitá leat danne ahte sámegielperspektiiva  álggus  lei  unnán  ovdan  dallego  ođastusa váldolinjját  mearriduvvo.  Ii  gávdnon  guđegelágán  oktasaš  čohkkejuvvon  plána sámegielohppui.   Danne  váikkuhii  ođastus iešguđetláhkái  iešguhtetge  cehkiin  sámegieloahpus.  Dát ovdanboahtá evalueremis maid  Sámi  Instituhtta/Nordisk  Samisk  Institutt  čađahii jagiid 1999-2000 man namma lei “<em type="italic">Sámi joatkkaoahppu –  vuoigatvuođat  ja sisdoallu.  Sámi  joatkkaoahpu  evalueren  Ođastus  94  vuolde”. </em>Prošeavttas ledje oktiibuot vihtta Sámi Instituhtta/Nordisk Samisk Institutt dutki. Prošeavtta kapihttalat  leat  čállon  fárrolaga.  Danne  ii  leat  oktage  čálli  addon  earenoamážit iešguhtetge kapihttaliidda. Prošeakta lea almmuhuvvon instituhta Dieđut - ráiddus, Dieđut  7/2000.  (2000  rájes  lea  Sámi  Instituhtta  oassi  Sámedikki oahpahusossodagas.)  Bohtosat maid dutkijoavku gávnnahedje, ledje ahte O94 oahppoplánat ledje, dutkiidjoavkku oaivila mielde, beare ulbmilstivrejuvvon. Garra ulbmilstivren dagahii ahte ovdalaš proseantajuohku gaskal guovddáš ja báikkálaš oahppoávdnasiid  sámegielas lei váttis olahit. Árvvoštallan maid Sámi Instituhta prošeakta dagai dán birra lea:  </p>
<p><em type="italic">Jus sámegiela sisdoallu galgá boahtit ovdan plánas, ferte dát dáhpáhuvvat eará  láhkái.  Dán  rádjái  ii  leat  dát  dáhpáhuvvan,  ja  danne  lea  juohke oahpaheaddji duohken gávdnat saji  </em>(Dieđut 2000: 30).  </p>
<p>O94 dagai fidnofágalaš linnjáid eambbo teoriijavuođđuduvvon. Plána lei maiddái garra  fágaidgaskasaš  prošeakta  iežas  metodaoasis.  Metodalaš  bagadallamis  lea stuorra sadji, muhto sámegiela dáfus healbbai  metodalaš bagadallan.  Metodalaš bagadallan sámegiela várás ja dárogiela várás ohppiide geain lea sámegiella bođii easkka  1999:s.  Oahppit  ožžo  diehttelas  sierra  giehtagirjji,  Ofelačča,  mii  attii ohppiide  njulgejumiid  guđeláhkái  galge  bargat  skuvllas  O94  mielde.  Dát jorgaluvvui sámegillii, muhto almmá heivekeahttá sámi diliide ja kultuvrii (Dieđut 2000: 31).  1994  skuvlaođastusas  ledje  váikkuhusat  muhtun  sámi  o</p>
<p><em type="italic">Váilo ain ollu ahte buot oahpaheddjiin lea  sámegielgálggat sáhttit deavdit  ulbmila geavahit sámegiella oahpahusgiellan njálmmálaččat ja čálalaččat</em> (Dieđut 2000: 166).   </p>
<p>Helander  válddii  maiddái  ovdan  seamma  perspektiivva,  nugo  lea  čilgejuvvon čállingálgan sámegielas sámegielat oahpaheddjiid gaskkas vuođđoskuvllas.  Sámi joatkkaskuvllat leat bidjan johtui ollu doaimmaid buoridit dán. Skuvla áiggui bidjat gáibádusa máhttit sámegiela vissis unnimusdásis go virgáibidjet oahpaheddjiid, muhto dalá Girko-, oahpahus-  ja dutkandepartemeanta ii bidjan láhkanjuolggadussii eará gáibádusa go ahte ohccit main lei sámegielmáhttu lei ovdamunni  jus  muđui  ledje  ovttalágán  eavttut,  ja ahte oahpaheaddjit mat biddjojedje virgái fertejedje oahppat sámegiela. Buoridan dihte dárogielat oahpaheddjiid sámegielmáhtu leat skuvllat ollu jagiid addán gelbbolašvuođaloktenfálaldaga ja formálalaš oahppofálaldaga daidda oahpaheddjiide vai sii sáhttet oahpahit sámegillii.  Dát  ii leat  lihkostuvvan, čállet dutkit  evaluerenprošeavttas.  Sivat  leat  sihke  ekonomalaččat  ja  fágalaččat.  Máksá beare  ollu  ovdánahttit  dárogielat  oahpaheddjiid  gelbbolašvuođa  doarvái  buori dássái ahte sii sáhttet oahpahit ohppiid geain lea sámegiella eatnigiellan. (Dieđut 2000: 167.)  Sámi joatkkaskuvllain lei maiddái ulbmil dahkat sámegiela skuvlla hálddahuslaš ja pedagogalaš  váldogiellan,  muhto  dát  ii  čađahuvvon  báljo  guđege  muddui. Raporttas  čuožžu  ahte <em type="italic"><span type="quote">”Geavvan  lea  čájehan  ahte  prinsihppaoahppu  ii leat doarvái sihkkarastit ahte sámegiella šaddá oahpahusgiellan”</span></em> (Dieđut 2000: 162). Sáhttet leat ollu sivat dasa, muhto okta deaŧalaš sivva lea ahte O94 ii leat váldán oahpahusgiellagažaldaga  doarvái  ovdan,  ja  ahte  ii  boahtán  ovdan sámegielgeavaheami birra skuvllas. Danne nogai fuomášupmi dan birra. Evalueren konkludere ahte <em type="italic"><span type="quote">”njuolga váikkuhus orru šaddan geahppánan vuoruheapmi ja maŋŋoneapmi barggus nannet sámegiela skuvllas”</span></em> (ibid: 172-173).   Oahpponeavvovátni lea leamaš bistevaš váttisvuohta maŋŋil  O94.  Leat  ain beare unnán oahppogirjjit. Ollu girjjit leat veahkkegirjjit mat eai leat čállon dihto plánaid mielde, ja maid dasto sáhttá geavahit sihke vuođđokurssas ja joatkkakurssas. Dát dagaha váilevaš ovddosmannama fágain. Maŋemus  jagi joatkkaskuvllas sáhttá maiddái leat nu ahte eanas oahppogirjjit dalle juo leat <span type="quote">”geavahuvvon”</span>. Lea maiddái leamaš váttis oažžut oahpaheddjiid čállit oahppogirjjiid. Okta dilli sáhttá leat ahte lea  stuorra  bargu  čállit  oahppogirjjiid  olles  fágii.  Dát  lea  áddjái. Oahpaheaddjit fertejit dávjá ráhkadit oahpponeavvuid beaivválaš oahpahussii ja dalle dasa lassin čállit  oahppogirjjiid  dalle  go  leat  oahpaheaddjivirggis.  Muhto  dán  astet  dušše muhtun  oahpaheaddjit.  Eará  dilli  lea  ahte  dat  lea  ekonomalaččat  hejot  mákson. Oahpaheaddjit váldet baicca oahpahusvirggiid.   Goalmmát dilli lea ahte O94:in bohte ollu geatnegahttimat skuvllaide rievdadit oahppoplánaid,  ráhkadit  ođđa  oahpponeavvuid  ja  ođđa  oahpahanmetodaid.  Buot dát dagahii stuorra dárbbu oahpaheddjiide ovttasbargat gaskaneaset. Váikkuhus šaddá ahte go buot dát geatnegahtton barggut bohte lassin oahpahussii, ii lean dilli masage earái, čuoččuha evaluerenprošeakta. (Dieđut 2000: 153-157.)  Prošeaktajoavkku konklušuvdna šaddá dalle ahte plánas leat ollu stuorra váilevašvuođat. Prošeakta leat soames rievdadusgáibádusat mat čájehit guđe guvlui oaivvilduvvo  sámegielplána  berre  mannat  ovdalii  go    sámegielas  skuvllas  oažžu buoret  eavttuid.  Oanehaččat  lohká  joavku  ahte  fertejit  biddjot  giellagáibádusat oahpaheddjiide geat galget oahpahit sámegiela. Ferte maiddái addit eambbo resurssaid ráhkadit oahpponeavvuid.  Fertejit r�</p>
<p xml:lang="est"><em type="bold">6.2 SÁMI MÁHTTOLOKTEN (OM06S)  </em></p>
<p><em type="bold">6.2.1 Mii lea áigeguovdilis oahppoplánadilli Norggas? </em></p>
<p>Norggas lea stáhta Máhttodepartemeantta bokte gii dahká álgaga ovdánahttit našunála  oahppoplánaid  skuvlavuogádahkii.  Máhttolokten  lea  vuođđoskuvlla  ja joatkkaoahpahusa ođđa ođastusa namma mii álggahuvvui skuvlajagi 2006-07 rájes.  Ođđa  oahppoplánadahkosa OM06S álggahuvvui jagi maŋŋil  ja  váldui  atnui skuvlajagi 2007-08  rájes.    Oahpahuslága  §  6.4  vuođul  leat  ráhkaduvvon  oahppoplánat sámegielas ja sámegillii oahpahusa várás. Oahpahuslága mielde mearrida Sámediggi sámegiel oahppoplánaid<em type="bold">, </em>ja dát guoská buot sámegielohppui Norggas.   Dát  iskkadeapmi  maid  Nordlandsforskning  oktan  earáiguin  čađaha,  lea oahppoplánaid birra mat gusket vuođđoohppui vuođđoskuvlla vuosttaš luohká rájes ja bajás gitta joatkkaoahpu maŋemus  jagi  rádjái.  Min  evaluerenbarggu  bajimus perspektiiva  lea  ovttaárvosaš  skuvlla  jurdda  sidjiide  geat  čuvvot  ođđa oahppoplánadahkosis OM06S. Nu go mii leat čilgen lagabuidda 1. kapihttalis lea sámiin eamiálbmogin ja unnitlohkun siskkobealde norgga servodaga riekti dásseárvosaš skuvla ja oahpahussii man vuođđun lea iežaset giella, iežaset kultuvra ja čearddalaš duogáš. Dán maŋŋil šaddá váldogažaldat min evalueremiin veahkeha go Máhttolokten Sámi dasa ahte mii lahkonit dásseárvosaš skuvlla ja dásseárvosaš oahpahusideála sámi álbmotjoavkkuide Norggas.<em type="italic"> </em> Lea ođđa OM06S oahppoplánaid vuođul ahte vuođđooahpu doaimmaheaddjit, mii máksá  skuvlaeaiggádat,  skuvlajođiheaddjit,  oahpaheaddjit  ja  oahppit  oktan  sin váhnemiiguin,  galget  johtuibidjat  ođđa  oahppoplánadahkosa  sámi  skuvllas. Leat dát doaimmaheaddjit geat guorahallamiiddiset ja dulkomiid vehkiin galget plánet, heivehit ja láhčit ja čađahit oahpu skuvllas ja luohkkálanjain ja dan maŋŋil, sáhttit árvvoštallat lahkona go dát oahpahusdoaimma bajemus ulbmila. Danne áigut mii maiddái  dahkat  guorahallamiid  ođđa  oahppoplánadahkosis, dannego dat lea daid guorahallamiid  bokte  ahte  mii  dutkin  galgat    geahččalit  ipmirdit  ođđa oahppoplánaid sisdoalu ja maŋŋil dovdat dán doibmiibidjanbarggu mii dáhpáhuvvá skuvlavuogádagas iešguhtetge oahpahusarenain.   </p>
<p><em type="bold">6.2.2 Guđelágán neavvut leat mis hálddašanláhkái dákkár oahppoplánaguorahallamii? </em></p>
<p>Guorahallan,  árvvoštallan  ja  digaštallan  dihte  ođđa  sámegiel  oahppoplána,  áigut mii geavahit álkidahtton veršuvnna John Goodlads (1979) dovddus modeallas oahppoplánaanalysii. Dát modealla guovdilastá earenoamážit  oahppoplánadásiid. Goodladas leat čuovvovaš vihtta oahppoplánadási:</p>
<p type="listitem">• <em type="italic">Ideaid oahppoplána</em>  (politihkalaš ja servodatlaš áigumušat maiddá oahppoplána lea huksejuvvon) • <em type="italic">Formálalaš oahppoplána</em> (almmolaš, mearriduvvon oahppoplánadahkosis) </p>
<p type="listitem">• <em type="italic">Ipmirduvvon  oahppoplána</em> (guđeláhkái  iešguhtetge  ásahusat  dulkojit  ja áddejit oahppoplána-dahkosa) • <em type="italic">Doibmiibiddjon  oahppoplána</em> (guđeláhkái  plána  bukto  ovdan luohkkálanjas, ja ollašuhtto geavahusas) • <em type="italic">Vásihuvvon oahppoplána</em> (ávki mii oahppis lea oahpaheamis ja maid earát oaivvildit dán birra)  Mii áigut min guorahallamis sirddašit daid iešguhtetge oahppoplánadásiid 1, 2 ja 3 gaskka.  Rievtti  mielde  lea  3  dássi  dán  vuoru  min  iežamet  dulkon  ja  áddejupmi </p>
<p>OM06S:s. Danne go mii buohtastahttit ja geahččat ovttalágánvuođaid ja erohusaid</p>
<p><em type="bold">Figuvra 1 Viiddiduvvon didákttalaš relašuvdnamodealla </em></p>
<p>Dat mii earuha Lunda didákttalaš relašuvdnamodealla dábálaš didákttalaš relašuvdnamodeallain, maid álgoálggus leaba Bjørndal ja Lieberg (1978) hábmen, lea ahte<span type="quote" xml:lang="kmr">”liibman”</span>. Danne lea sámegiella maiddái mávssolaš šaddi buolvva sámi identitehtahálddašeapmái.    Didákttalaš relašuvdnamodealla lea dán rájes go álggahuvvui Norggas, viidáseappot ovdánahtton ja ollu pedagogalaš girjjiid čállit leat váldán dan atnui, nugo Gundem 1990, Hiim ja Hippe 1993, Imsen 1997 ja Lyngsnes ja Rismark 1999 ja viidáseappot Lund 2003. Didákttalaš relašuvdnamodealla iešguhtetge didákttalaš šlájaiguin lea dađistaga šaddan oassi norgga oahpahusvuogádaga vuogis gieđahallat didákttalaš gažaldagaid.  Earret eará čájeha Engelsen (2008: 41) ahte son lea geavahan dán modealla iežas guovddáš ja báikkálaš stivrendokumeanttaid guorahallamis  OM06  atnui  váldima  oktavuođas.  Mii  áigut  maiddái  min guorahallamiin ja digaštallamiin geavahit viiddiduvvon didákttalaš relašuvdnamodealla bargoreaidun, ja geavahit daid didákttalaš šlájaid jurddašan- gulahallandoaban. Norggas gullet oahppoplánateoriijat oassin didaktihkka bargosurggiide, ja dalle pedagogihkkii.</p>
<p>Engelsen  (2002)  dieđus  leat  mis  iešguđetlágán  oahppoplánašlájat  iešguhtetge pedagogalaš teoriijaid ja árbevieruid vuođul. Dát iešguhtetge oahppoplánaid juohká son fágajuhkkojuvvon oahppoplánaide, viiddis dahje ovttastahtton oahppoplánaide, fáddáguovdilaston ja beroštumi guovdilaston oahppoplánaide ja doaibma-  ja vásihusguovdilaston  oahppoplánaide.  Su  dutkanraporttastis  2008:s  čájeha  son maiddái ahte oahppoplánateavsttat ovddastit sierra teakstašlája mas leat dovdomearkkalaš šládjadovdomearkkat. Son geavaha doahpagiid nugo plurálisttalaš soabadanhábmemat ja harmoniijaplánat ja ovttaoaivilguvllot oahppoplánašlájat.    (Ibid.:  22.)  Min  iežamet bealis váldit mii maiddái fárrui dan ođđa  doahpaga  ođastusas  Máhttolokten  mas  mii  leat  ožžon <em type="italic">dievaslaš</em> oahppoplánaid 13-jagi bisti ohppui.    Boarráseamos oahppoplánašlájat lea fágajuhkkojuvvon oahppoplánat. Dát lea áin mearrideaddjin  maiddái  ođđa  reforpmas, vaikko dát leage nugo Engelsen (2008) diehtá  jagiid  čađa  leamaš  ožžon  garra  moaitámuša.  Moaitámuš  lea  leamaš  ahte oahppit  eai  oaččo  obbalaš  oahppu.  Máhttofragmenteren  sáhttá  danne  šaddat oahpahusdoaimma boađus mii hukse dánlágán oahppoplánaide. Fágajuhkkojuvvon oahppolánat leat vuostálaga ovttastahtton ja viiddis oahppoplánaiguin. Dákkár oahppoplánain časkojit fuolkefágat oktii stuorát fágasurggiide nugo ovdamearkka dihte <em type="italic">duodji </em>(dáidda ja giehtaduodji), luonddufága ja servodatfága. OM06S:as gávdnat mii daid fágaid dákkár ovttastahtton oahppoplánain.   Doaba heivehuvvon oahppu lea eambbo nannejuvvon Máhttoloktemis. Skuvla lea ožžon  fágaid  válljehahtti  prográmmafágaid  ja  prošeavtta  čiekŋudeapmin.  Dát doaba ja dát fágat lea huksejuvvon fáddáguovdilaston  ja beroštumi guovdilaston oahppoplánaide. Obbalaš oahppoplána ja oahpahusa obbalaš prinsihpat ivdnejit doaibma- ja vásihusguovdilaston oahppoplánaid.  Skuvla- ja  oahppovuogádat  leaba  álo  lagas  oktavuođas  servodahkii. Skuvlaođasmahttimiid  sivva  lea  eiseválddiid  sávaldat  rievdadit  ja  ođasmahttit servodaga, ja deaŧalaš oassi dain rievdamiin dáhpáhuvvet ođđa oahppoplánaiguin min  oahpahusvuogádahkii.    Dás  lea  fas  čadnon  dasa  ahte  min  politihkalaš stivrenvuogádat jáhkká stivrenneavvun skuvlii ja ohppui, ja dasto skuvlla áŋgiris váikkuhanageantan servodatovdánahttimis. Dát oaidnu ivdnejuvvo iešguhtetge osiin OM06S oahppoplánadahkosis.  Dát čájeha man láhkái oahppoplána doaibmá servodaga oktavuođas. Ođđa oahppoplánat leat beroštahttit min politihkkariidda, ja oahppoplánajearaldat dahkko álo áhtan stuorra politihkalaš digaštallamiidda ovdal go mearriduvvojit. Okta Norgga ovddimus oahppoplánateoretihkariin, Bjørg Gundem  (1990,  1993),  čájeha    guđeláhkái  oahppoplánat  sáhttet  oažžut  ovdan oahppoplánadahkosa servoda</p>
<p><em type="bold">6.2.3 Mii lea ođđa Máhttoloktema oahppoplánadahkosa dovdomearka? </em></p>
<p>Ođđa  oahppoplánadagus  OM06S  leat  golbma  váldooasi,  obbalaš  oahppoplána, oahpahusa prinsihpat ja fágaid oahppoplánat. Sámi oahppoplánadahkosis 10-jagáš vuođđoskuvlla (O97S) várás, man sajis OM06S lea, lei sullásaš juohku. Goappašat oahppoplánadahkosat leat huksejuvvon oahppolága ja  oahpahuslága njuolggadusaid ulbmilparagráfaide. Obbalaš oahppoplánat leat seamma go ovdalaš oahppoplánadahkosiid O94 ja O97S. OM06S:a oahpahusprinsihpat leat áibbas earálágánat go O97S:a. Dan sadjái  go O97S:a prinsihpat dušše guske vuođđoskuvlii, de gusket ođđa prinsihpat, oktan oahppoplakáhtain, buot fágaide ja buot  cehkiide  vuođđooahpahusas  1.  gitta  13.  ceahkkái.  Dát  prinsihpat  leat huksejuvvon  ja  čiekŋudahttet  lágaid  ja  njuolggadusaid  mearrádusaid  ja oahppoplána obbalaš oasi.   Vuosttaš maid áicá go buohtastahttá dán guokte oahppoplánadahkosiin, lea viidodat. Oahppoplánadahkosa O97S:as leat oktiibuot 442 siiddu ja lea illustrerejuvvon  ollu  čáppa  ivdnegovaiguin,  ivdnejuvvon  sárgumiiguin  ja njuohtamiiguin  maid  dovddus  sámi  dáiddárat leat ráhkadan.  Dán  dáfus  čuovvola dát  dan  obbalaš  oahppoplána  ja  norgga  O97,  mii  lea  hábmejuvvon  sullásaččat. Buohtastahttin dihte leat ođđa oahppoplánadagus OM06S:as viidodat mii lea sullii beali siidologus. Seammás leat mii  Norggas  ožžon  oahppoplánaid  oktasašfágain dárogiella, matematihkka ja eaŋgalašgiella  buot  13-jagiide go oahppu bistá. Ákkastallan lea sihkkarastit progrešuvnna oahpahusbistimis. Dát lea perspektiiva mii lea čuvgejuvvon buot OM06/OM06S vuođđodokumeanttain, earret eará: NOU 2002: 10 <em type="italic">Buorre vuosttaš luohká rájes</em> NOU 2003:16<em type="italic"> Vuosttažettiin. Nannejuvvon kvaliteahta vuođđooahpahusas buohkaide </em>ja St.dieđ. nr. 30 (2003-2004) <em type="italic">Kultuvra oahpu  várás.</em> Dat leat dokumeanttat  maidGoodlad (1979) lohká <em type="italic">ideáid oahppoplánan</em>, mii máksá dokumeanttaid mat ovddastit oahpahusprinsihpaid mat maŋŋil čállojuvvojit ieš oahppoplánadokumentii. <em type="italic"> </em>  <em type="bold">6.2.4  Obbalaš oahppoplána </em></p>
<p>Obbalaš oahppoplána lea bajit oassi ja gullá dán oassái olles oahppoplánadahkosa, maid  Goodlad  gohčoda<em type="italic">  formálalaš  oahppoplánan</em>. Obbalaš oahppoplána gávdno sihke dárogielveršuvdnan ja sámegielveršuvdnan. Dat lea jorgaluvvon ja ovdánahtton 1990-logu  skuvlaođasmahttimiid  oktavuođas  ja  gohčoduvvo  dávjá O93:n. Sámegielveršuvdna lea čállojuvvon sámegillii ja áimmahuššá dainna lágiin  didákttalaš šlája giella ja oahppi rievtti dásseárvosaš skuvlii ja oahpahussii man vuođđun lea sin iežaset giella.  Obbalaš oahppoplána čiekŋudahttá skuvlalágaid ja dálá oahpahuslága ulbmilparagráfaid, ja muitala oahpu bajimus ulbmiliid.  Dát oahppoplána lea oktasaš ja guoská buot dásiide oahppovuogádagas vuođđoskuvlla rájes  rávisolbmuid  oahpahussii.  Dát  lei  ođas  Norggas  dán  áiggi  go  bođii,  ja  lei vuosttaš oahppoplána mii lei hábmejuvvon ná.   Obbalaš oahppoplána nugo mii áddet dan, ja dát maid Goodlad  gohčoda ipmirduvvon oahppoplána, berošta eanas buriid oahppanproseassaiguin ja iige dárbbašlaččat  oahpahusbohtosis.  Eai  dárbbaš  leat  guđegelágán  vuostálasvuođat gaskal buriid oahpahusproseassaid ja buori oahppobohtosis, baicca nuppe láhkái.  Bajimus ulbmilat namuhuvvojit danin njuolggadus-  ja proseassaulbmilin, iige boađusulbmil. Čuožžu áibbas čielgasit namuhuvvon ahte ulbmilat dán oktavuođas leat juoga maid ii goassege olat, muhto juoga man vuostá galgá bargat. Seammás dadjá plána juoidá ahte skuvlla doaimmaheaddjit álo galget diehtit lahkonit go ulbmilat dahje sirdása go eret dain. Obbalaš oahppoplána (O93: 4) definere dalle ulbmiliid maiddái ná:   <em type="italic">”Ulbmil dán oktavuođas lea: a) juoga man vuostá bargá – b) juoga maid sáhttá diehtit lahkona go vai ii.”  </em>Obbalaš  oahppoplána  lea  vuosttažettiin  huksejuvvon  huksejeaddji<em type="bold"> </em>máhtto-  ja oahppooainnuide ja optimisttalaš jáhkku ealjáris oahppái  oahppidoaimmalaš skuvllas. Dát álgá ná:   <em type="italic">Oahpahusa ulbmil lea ráhkkanahttit mánáid, nuoraid ja rávisolbmuid deaividit eallima bargguid ja hálddašit hástalusaid ovttas earáiguin. Dát galgá addit juohke oahppái gálggaid ieš fuolahit iežas ja iežas eallima, ja seammás veadjit ja dáhttut veahkehit earáid.  </em> </p>
<p>Dat  loahpahuvvo  lihka  poehtalaččat  go  álgá  dainna  ahte ”<em type="italic">oahpahusa ulbmil lea </em></p>
<p><em type="italic">viididit mánáid, nuoraid ja rávis olbmuid gálgga dovddastit ja vásihit vuoseheami, virkuivuođa ja searvama”</em>.    </p>
<p> Obbalaš oahppoplána sisdoallu lea eklektalaš – ovtta láhkái lea dát hábmejuvvon dego dokumeantan mas leat bajitdási ja obbalaš višuvnnat ohppui skuvllas ja bargoeallimis  masa  lea  váttis  leat  dadjat  iežas  leame  vuostemielas.  Buot politihkalaš bellodagat Stuorradikkis doahttaledje maiddái dan  1993:s. Dat mearriduvvui Stuorradikkis 2004:s ahte dat galggai jotkojuvvot rievdatkeahttá vuosttáš oassin sihke OM06:as ja OM06S:as. Lea politihkalaš mearrádusaiguin ahte oahppoplánadahkosa servodatdoaibma ilbmá. Juste dannego oahppoplána áddejuvvo  eklektalažžan,  ipmirdit  oallugat    skuvlla  doaimmaheddjiin  dan  dušše ovttaoaivilvuođa-  ja harmoniijaplánan, nugo Engelsen (2008) dadjá. Ovttaoaivilvuođaplánat  čihket  vuostálasvuođaid  ja  čihket  riidduid  mat  vejolaččat soitet leat plána sisdoalu hárrái. Dakkár oahppoplánat eai šatta danne Engelsena dieđu mielde buorit stivrendokumeanttat.   Ođastus  94  ja  Oahppoplána  97:a  čuovusdutkamat  čájehit  ahte  skuvlavuogádaga doaimmaheaddjit geavahit obbalaš oahppoplána lea beare unnán. Ahte ulbmilat eai dušše oro vuostálaga, sáhttá leat sivvan ahte dat lea unnán geavahuvvon vuođđooahpahusas.  Obbalaš  oahppoplána  girjás  ja  eahpečielga  ulbmilhábmemat eai  atte  čielga  njuolggadusaid  mat  sáhttet  leat  dárbbašlaš  eaktun  jus  galgá  leat stivrenbeaktu vuođđooahpahusa oahpahussii ja oahpahusprosessii, juste danne go dan sáhttá dulkot iešguđetláhkái, sorjavaš gii lohká ja dulko dan.  Dat ovdanbuktá norgga  kultuvrra  monokultuvran.  Dan  obbalaš  oahppoplánas  ii  čuoččo  ollu  sámi identitehta ja sámi kulturárbbi birra. Gal das lea gal máŋggus sámi dáiddár John Andrea Savio maleriijas man namma lea <span type="quote" xml:lang="sma">”Guoktes”</span> dahje ”To” dárogillii. Muitaleamis oaivilohcci  olbmo  birra  čuožžu  čuovvovaš  teaksta  Savio  gova bajábealde:   <em type="italic">Sámi giella ja kultuvra lea oassi dan oktasaš árbbis mii lea earenoamážit Norgga  ja  Davviriikkaid  ovttasvástádus  várjalit.  Dán  árbbi  ferte  addot vejolašvuohta ovdánahttit viidáseappot skuvllain main leat sámegielat oahppit, vai dat nanne sámi identitehta ja min oktasaš máhttu sámi kultuvra birra. (L93, s. 19)  </em></p>
<p>Lea eanas dát  maid dat namuha sámiid birra eamiálbmogin Norggas.     Iešguđetlágán  bargovugiid  geavaheami  ektui  oahpahusas  cuige obbalaš oahppoplána bajilčála <span type="quote">”Ráhkadeaddji olmmoš”</span> ahte oahppu sihke galgá ovdánahttit praktihkalaš gálggaid ja addit áddejumi gieđa ja vuoiŋŋa hárjehemiin. Guđeláhkái galgá  dát  dáhpáhuvvat,  čilgejuvvo  maiddái  lagabuidda  seamma  kapihttalis oassebajilčállagiid: <em type="italic">Golbma  árbevieru,  Moaitin  ja  árvvoštus  ja  Dieđalaš bargovuohki ja áŋgiris  oahppi. </em>Maiddái boahtte kapihttalis, ”Bargi olmmoš<em type="italic">”,</em> šaddet dát dilit lagabuidda konkretiserejuvvon. Dán kapihttalis čilgejuvvo maiddái oktavuohta gaskal oahppieavttuid ja heivehuvvon oahpahusa, ja viidáseapp<span type="quote">”Dábálašoahppan  olmmoš”</span><em type="italic">. </em>Guđelágán  rámmaeavttuiguin  oahpahusbargu  galgá  dáhpáhuvvat,  čilgejuvvo  kapihtalbajilčállagis<em type="italic">”</em>Ovttasbargi olmmoš<em type="italic">”. </em>Skuvlla doaimmaheaddjit galget bargat seahkálas nuoraidkultuvrrain, addit  geatnegasvuođaid  ja  ovddasvástádusa  iešguhtetge  oahppi  agi,  eavttuid  ja gálggaid ektui ja masa báikkálaš servodat gessojuvvo sisa veahkkin viiddis ja rikkis oahppobirrasa ovdánahttimii.  <em type="bold">6.2.5  Sámi Máhttoloktema oahpahusprinsihpat  </em>Maiddái dán oasis leat oasit formálalaš oahppoplánas, nugo Goodlad definere dan. OM06S oahppoplánadahkosis leat <em type="italic">Máhttoloktema oahpahusprinsihpat - Sámegiella nugo</em> maiddái  O97S:as  ledje,  nu  dadjat  ii  leat  dát  mihkkege  ođas oahppoplánaoktavuođas. Dat mii lea ođas dainna ođđa oahppoplánadahkosiin, lea ahte dál fátmmastit dát prinsihpat maiddái joatkkaoahpahusa. Nubbi erohus lea ahte  dat  nu  gohčoduvvon  <span type="quote">”Šaldi”</span>  dahje <em type="italic">Vuođđoskuvlla  oahpahusa  prinsihpat  ja njuolggadusat sámi oahppoplánadahkosa</em>  O97S mielde lei hui viiddis ja bienalaš. Dát šaldi dagai 35 siiddu ja lei gosii lohkat dahkanbagadus, dahje čielga rávvagat guđeláhkái dát konkrehta oahpahusbargu berre heivehuvvot. Dán oasis ovdalaš oahppoplánadahkosis  ledje  ovdamearkka  dihte  čielga  rávvagat  guđeláhkái guovddáš ja báikkálaš oahppoávdnasat galge juhkkojuvvot, ja dát mearridii bienalašdásis proseantaaddimiin juohkima gaskal fáddá- ja prošeaktabarggu ja eará oahpahanvugiid  skuvllas.  Buohtastahttin  dihte  lea  ođđa <em type="italic">Máhttoloktema oahpahusplánadahkosa  ođđa  oahpahusprinsihpat  –  Sámegiella</em>  (PFO-S) dušše guđasiidosaš. Dát <span type="quote">”ođđa”</span> prinsihpat leat eanas dušše oahpahuslága dárkkuhusain ja  láhkageatnegahtton  bargguin  mat  čuvvot,  ja  obbalaš  oahpahusplána  sisdoalu čilgehusat ja dárkkuhusat ja eará formálalaš vuhtiiváldimat.   Dat lea maiddái oktiivástideaddji politihkalaš sávaldagaiguin mat eiseválddit ovddidedje bajábealde namuhuvvon ođasteami Máhttolokten vuođđodokumeanttain. Guovddáš skuvlaeiseválddit eai háliidan bienalaččat stivret oahpahusa bargovugiid ja organiserema. Dát bargu galggai guđđojuvvot virggálaš doaimmaheddjiide skuvladásis. Dát mii vejolaččat váillui sámi gielas ja kultuvrras obbalaš oahppoplánas, šattai, ja bisui, njulgejuvvot dain prinsihpain. Dás čiekŋuduvvo  sámi  skuvlla ovddasvástádussii ja  vejolašvuođaide  ovdánahttit  sámi giella ja kultuvrra. Deaŧalaš  oassi  PFO-S:s  lea  dat  nu  gohčoduvvon <span type="quote">”Oahpahusplakáhtta”</span>, dokumeanta  mii  boargárlaš  ráđđehusa  mielde  galggai sihkkarastit skuvlavuogádaga kvaliteahta go plána mearriduvvui.  <em type="bold">6.2.6  Sámi oahppoplakáhtta  </em></p>
<p>Sámi  oahppoplakáhtta  lea  mearriduvvon  Sámedikki  dievasčoahkkimis  ja  lea nuppiin sániin fárus PFO-S:s. Sámi  oahppoplakáhtas leat oktiibuot 12 čuoggá mat leat dakkárat:</p>
<p><em type="italic">Sámi skuvla ja oahppofitnodat galgá: </em>• <em type="italic">Láhčit  ahte oahppit ožžot oahpahusa mas lea buorre kvaliteahta man vuođđun lea  sámi  giella,  kultuvra    ja  servodateallin.  Dás  čujuhuvvo  ON:a  1948 máilmmijulggaštussii olmmošvuoigatvuođaid  birra  ja  ILO-  konvenšuvdnii nr 169. </em>• <em type="italic">Addit buot ohppiide ja hárjehalli/oahppoevttohasa ovttalágán vejolašvuođaid ovdánahttit  gálggaideaset  ja  attáldagaideaset  individuálalaččat  ja  ovttas earáiguin. </em>• <em type="italic">Váikkuhit ohppiid ja hárjehalliid/oahppoevttohasaid oahppanmillii, gierdevašvuhtii ja sáhkkiivuhtii. </em>• <em type="italic">Váikkuhit  ohppiid  ja  hárjehalliid/oahppoevttohasaid  ovdánahttit  iežaset oahppostrategiijaid ja cuiggodeaddji jurddašangálggaid. </em>• <em type="italic">Váikkuhit ohppiid ja oahpahalliid/oahppoevttohasaid persovnnalaš ovdáneapmái ja identitehtii, ehtalaš, sosiála ja  kultuvrralaš  gelbbolašvuođa ovdánahttimiin ja gálggaiguin addet demokratiija ja searvat demokráhtalaččat. </em>• <em type="italic">Láhčit dili oahppimielváikkuheapmái ja vai oahppit ja  oahpahallit/oahppoevttohasat sáhttet dahkat dihtomielalaš árvoválljejumiid ja válljet oahpu ja boahttevaš barggu. </em></p>
<p type="listitem">• <em type="italic">Ovddidit heivehuvvon oahpu ja iešguđetlágán bargovugiid. </em></p>
<p type="listitem">• <em type="italic">Váikkuhit, geavahit ja viidáseappot ovdánahttit iešguhtetge oahpaheaddji gelbbolašvuođa. </em></p>
<p type="listitem">• <em type="italic">Veahkehit ahte oahpaheaddjit ja hárjehalliid  leat  čielga  jođiheaddjin  ja ovdagovvan mánáide ja nuoraide. </em>• <em type="italic">Sihkkarastit ahte fysalaš ja psykososiála bargo-  ja oahppobiras ovddida dearvvašvuođa, loaktima ja oahppu. </em>• <em type="italic">Láhčit  dili  ovttasbargui  ruovttuin  ja  sihkkarastit  váhnemiid/ovddasteaddji mielovddasvástádusa skuvllas. </em>• <em type="italic">Láhčit dili ahte báikkálaš lea fárus oahpahusas ulbmilaš lági mielde.   </em>Viidáseappot deattuha PFO-S, Sámi oahppoplakáhtta ahte sámi skuvla dahje oahppofitnodat galgá ovddidit sosiála ja máŋggakultuvrralaš  gelbbolašvuođa, oahppomovtta ja oahpahusstrategiijaid, oahpposearvama, heivehuvvon oahppu ja dásseárvosaš vejolašvuođaid, ovttasbargguin ruovttuin  ja ovttasbargguin báikkálaš servodagain. Deattuhuvvo deaŧalažžan  ahte  oahpaheddjiin  ja  bagadalliin  sámi skuvllain ja oahppofitnodagain lea gelbbolašvuohta sámi giela, kultuvrra ja servodateallima siskkobealde. Sis ferte leat máhttu sosialiserenvugiid birra ja dovdat máhttosirddiheami metodaid sámi kultuvrras. Viidáseappot galget oahpaheaddjit ja bagadallit sáhttit addit oahpahusa sámegielas ja  sámegillii. Máhttoloktema oahpahusprinsihpain daddjojuvvo ahte:  </p>
<p><em type="italic">Sámi báikkálaš servodaga sáhttá ipmirdit kulturárbevierrun ja kulturvuođđun mii gávdno sámi giliservodagain  ja servodagain mat leat ilbman sámi sisafárremiin gávpogiidda ja stuorit čoahkkebáikkiide. Eanas sámi báikkálaš servodagat leat máŋggakultuvrralaččat  ja  ovddastit  ollu vejolašvuođaid ja hástalusaid. </em> Sitáhta bajábealde deattuha man deaŧalaš  ovttasbargu  gaskal  skuvlla ja  báikkálaš servodaga lea ja oažžu ovdan ahte maiddái skuvla lea oassi báikkálaš servodagas. Báikkálaš  máhttu  obbalaččat,  ja  máhttu  sámegiela  ealáhus-  ja eallinvugiid birra earenoamážit, gessojit ovdan mávssolažžan go sámi skuvlla oahppit  galget áddet máilmmi globála perspektiivvas. Oahppit fertejit oahppat ahte luondu lea gáldu olbmo  šaddamii  ja  eallinvuđđui,  ja  sin  vásihusaide  ja  luondduhávskkostallamii. Ipmárdus ovttasdoaibmama birra gaskal olbmuid ja luonddu čuvge olbmo etihkalaš ovddasvástádusa luondduhálddašeamis. Sámi oahppoplánadahkosis  gávdnojit oahppoplánat juohkelágán hámis fágaide; bálddalas, ovttaárvosaš sámi oahppoplánat ja sierranas sámi oahppoplánat. Eai leat ráhkaduvvon sierra sámi oahppoplánat,  geavahuvvojit  dábálaš  našunála  oahppoplánat.  Vulobealde  čájehit mii modealla dasa:  </p>
<p>Máhttoloktema oahppoplánadagus 2006-Sámi (OM06S), nugo maiddái O97S lei, ferte  ipmirduvvot  vástádussan  Norgga  dáhttui  čuovvolit  bajábealde  namuhuvvon riikkaidgaskasaš šiehtadusaid eamiálbmogiid rievtti birra oažžut oahpu.</p>
<p> <em type="italic">Máhttoloktema oahppoplánat fágaide  </em>Goodlads oahppoplánadoahpaga ektui soaitá dát oassi dát maid oallugat áddejit leame <em type="italic">formálalaš oahppoplánan</em>. Leat fágaplánat maidda eatnasiin skuvlla doaimmaheddjiin  leat  doaimmalaččat  geavahit.    Fágaplánat  gávdnojit  sihke dárogiel ja sámegiel veršuvnnas. Dat áimmahuššet seamma láhkái go oahppoplánadahkosa  <em type="italic">máhttoulbmilin</em>, muhto <em type="italic">gelbbolašvuođaulbmiliin </em>maid galgá sáhttit mihtidit meahtalrievdamiiguin. Dainna lágiin sáhttet fágaid ođđa oahppoplánat orrut leame  máhccame 1960-jagi ulbmil-gaskaoapme-jurddašeapmái ja Tyler-rašunálii.  Engelsen (2006: 115) mielas lea doabageavaheapmi ja ulbmil-rašunálitehta čadnon riikkaidgaskasaš  ja  earenoamážit  EO  váikkuhemiide  norgga  skuvlavuogádahkii. </p>
<p>Son  čuoččuha  viidáseappot  ahte  mearriduvvon  ulbmilstivrenprinsihppa  siskkildii ahte ulbmil hábmejuvvui meahtalulbmilin. Juste ulbmil hábmejuvvon meahtalulbmilin lea ožžon ollu moaitámuša vuoigŋadieđalaš ja servodatmoaittalaš pedagogain olles 1970-logus ja 1980-90-logus. Ja muhtun muddui lea ain ollu vuosteháhku dákkár ulbmiliidda skuvlavuogádagas. Ollu dán moaitámušas lea leamaš ahte dákkár ulbmil man vuođđun leat láhttehusat, álkit dagahit ahte dušše ulbmilat mat leat álkit mihtidit, deattuhuvvojit, ja ahte dakkár vuogádagas leat atomiserejuvvon oahppoplánat main leat fragmentáralaš máhttu nugo oahppoboađus. Gundem (1987: 179) vuosttilda amerihkálaš dutki Schwabs dakkár juohkima  go  son  čuoččuhii  ahte  ”[ulbmil<em type="italic">-  gaskaoapmejurddašeapmi ii leat doallevaš  odne.”</em>.  Cealkámuš  addui  for  20  jagi  áigi,  ja  čájeha  ahte  <span type="quote">”biegga  lea jorgalan”</span> dán suorggis.    Ulbmil/gaskaoapmeorienterema moaitin oahppoplánain sáhttá leat  okta váikkuheaddji sivva ahte min skuvlapolitihkalaš eiseválddit válde atnui doahpaga gelbbolašvuođaulbmila  ođastusas  Máhttolokten.  Soaitá  geahpedan  dihte  oasi  dán moaitámušas ulbmil/gaskaoapmejurddašeami vuostá  ođđa  oahppoplánain?  Doahpagiid  <span type="quote">”gelbbolašvuohta”</span>  ja  <span type="quote">”gelbbolašvuođaulbmil”</span>  geavaheapmi  gávdno buot ođastus Máhttoloktema vuođđodokumeanttain.  Mii leat guorahallan ja dulkon OM06S, ja árvvoštallan plána mii lea orienterejuvvon bajit ulbmiliidda (iešguhtetge gelbbolašvuođaide) ja daid bajimus evalueremiidda  (našunála  geahččalemiid  bokte  jna.).  Bargu  mii  lea  dán  guovtti plánadási gaskka, lagabuidda mearriduvvon dan birra maid mii lohkat oahpaheapmin  ja  oahpaheaddji  bargun,  čuožžu  hui  unnán  fágaid  oahppoplánain. Danne buktá prošeavtta <span type="quote">”Buoret árvvoštallangeavahus”</span> doibmiibidjan oahppoplánageavahusa  plánadásiide,  ja  sávvamis  vuogáiduhttá  guđeláhkái oahpaheaddjit ja skuvlajođiheaddjit barget árvvoštallaneavttuiguin ulbmilrelašuvnnas, ja viidáseappot veahkehit oahpaheddjiid maiddái konkretiseret gelbbolašvuođaulbmiliid iešguhtetge oahppi oahppoulbmilin. Oahpahusdirektoráhta 2007 geahččalanskuvllas gávdnat mii čilgehusa guđe láhkái ođđa  báikkálaš  ja  našunála  dovdomearkkaid  sáhttá  ovdánahttit: <em type="italic"><span type="quote">”Dovdomearkkat galget  ráhkaduvvot  oahppoplána  gelbbolašvuođaulbmiljoavkkuide,  iige iešguhtetge  sierranas  gelbbolašvuođaulbmilii”</span>. </em>Dát  momeanta  lea  čiekŋuduvvon eambbo soames linnjáiguin vulobealde: <em type="italic">”Oahppoplánas leat gelbbolašvuođaulbmilat strukturerejuvvon váldoulbmiliid siskkobealde. Ulbmilolaheamidovdomearkkat sáhttet hábmejuvvot sihke siskkobealde fága váldosuorggi ja váldosurggiid rastá.”</em>(Oahpahusdirektoráhta 2007: 2.)<em type="italic">  </em> Ii  leat  vuođđodokumeanttaid  bajimus  politihkalaš  stivrensignálaid  mielde  go OM06S  oahppoplánaulbmilat  leat  hábmejuvvon  gelbbolašvuođaulbmilin  sihke sisdoalloulbmilin ja proseassaulbmilin. ”Fágaid <em type="italic">oahppoplánaid barggu njuolggadusain”</em>  (Oahppodirektoráhtta 2004),<em type="italic">  mat ráhkaduvvo ovdal našunála </em>oahppoplánabarggu, čuožžu čállojuvvon. Áigeguovdilis dokumeanttas daddjo ahte ”<em type="italic">oahppoplána galgá sisttisdoallat čielga gelbbolašvuođaulbmiliid dan hárrái maid oahppit/oahpa</em>(Oahpahusdirektoráhta 2004: 3), ja sisdoallooasis dárkkuhuvvo dat ná: ”<em type="italic">Gelbbolašvuođaulbmilat  galget  addit  čielga,  našunála  láidesteamit  go  guoská  fágaid deaŧalaš sisdollui  ja čalmmustahttimii mii lea  fágaid guovddáš máhttu ja gálggat” </em>(ibid.:11)<em type="italic">. </em>Dat dokumeanta deattuha maiddái ahte mearrádusaid go guoská organiseremii, metodaide ja bargovugiide, galget oahppobáikkit dahkat. Ahte eanet dárkilis ja earálágán ulbmilstivren galgá guoskat skuvlii, boahtá viidáseappot ovdan dán dokumeanttas: ”<em type="italic">Ulbmilat fertejit danne hábmejuvvot dainna lágiin ahte lea vejolaš ovdánahttit árvvoštallaneavttuid mat dadjet juoidá guđe  muddui  lea  joksan  ulbmiliid” </em>(loc.cit.).  Mii  áigut  dás  čujuhit <em type="italic">vearbageavaheapmái</em> gelbbolašvuođaulbmiliin,  mat  huksejit  konstrukšuvnna taksonomiaid birra.      Eará deaŧalaš momeanta OM06S:ain lea ahte buot fágain gos lea vejolaš, gokčet fágaid ođđa oahppoplánat olles oahppu vuođđoskuvlla 1. ceahki rájes 3. ceahkkái joatkkaskuvllas, nu gohčoduvvon <em type="italic">miehtagaska bisti oahppoplánat</em>. Dát deattuhan dihte oktavuođa ja oahpahusa progrešuvnna. Fágaid ođđa oahppoplánain leat čielga ulbmilhábmemat dainna  lágiin  ahte  gelbbolašvuođaulbmilat  leat  hábmejuvvon láhttenosiin ja sisdoalloosiin. Dákkár ulbmilhábmen lea oktiivástideaddji vuođđodokumeanttaid áigumušain ahte galgá leat álkit ulbmilbiddji eiseválddiide geahččalit olahuvvojit go oahpahusa ulbmilat sisdoalu bokte mii lea válljejuvvon, ja  organiseremiin  ja  metodaiguin  maid  skuvlaeaiggádat,  skuvlajođiheaddjit  ja oahpaheaddjit ealjáris ohppiiguin lea geavahan. Lea leamaš eambbo friddja skuvlla doaimmaheddjiide mearridit  <em type="italic">guđe láhkái</em> dát bargu galgá dahkkot.   Dát vuohki hábmet oahppoplánaid lea muđui oahppoplánaovdáneami mielde maid mii leat oaidnán eará riikkain nugo Ruoŧas ja Stuorra - Britannias. Sáhttá leat ágga jáhkkit  ahte  dát  ođđa  šlájat  oahppoplánat  dagahit  vel  skuvlaeaiggádiidda  ja oahpaheddjiide vel stuorát hástalusaid  go ovdal, ja ahte dát earenoamážit guoská oahpaheapmái mii lea minoritehtajoavkkuid várás. Mii áigut dás cuiget bonjuvuođaide  mat  leat  čadnon  nu  gohčoduvvon  oahppoplána  Máhttoloktema čuovvolandokumeanttaide  nugo  bagadallangihppagiidda,  prošeaktačilgehusaide  ja sullásaččaide.  Buot  dát  leat  dulkondásit,  bagadallamat  ja  oahppoplána dárkilastimat. Eatnasat eai leat vel jorgaluvvon sámegillii ja heivehuvvon sámegiela diliide, dahje ráhkaduvvon originála sámegielveršuvnnas. Dasa lassin leat  leamaš  unnán  lassioahppu  oahpaheddjiide,  skuvlajođiheddjiide  ja oahpaheddjiide  fáttain  mat  leat  čadnon  njulgestaga  OM06S:i  (Germeten  2008). </p>
<p>Oktiibuot árvvoštallat mii ahte doarjjaapparáhtta váilu. Materiálastruktuvra ja sávahahtti earenoamášgelbbolašvuohta ii leat olámuttos seamma mutto go majoritehtii. Ulbmil min evalueremiin lea árvvoštallat OM06S:a doibmiibidjama iešguhtetge skuvlaarenain lea sáhttit almmustahttit dakkár vejolaš diliid.  Man ollásat dát oahppoplánat leat, sáhttá maiddái digaštallat. Servodatfága vuođđooahppu  lea  vuođđoskuvllas,  geografiija  ja  servodatmáhttu,  ja joatkkaskuvllas lea dát fas dušše servodatmáhttu. Dás leaba geografiija ja historjá sierra fágan. Daid fágain ii sáhte dien dáfus hupmat  oahppoplánaid 13-jagáš ohppui. Juste dát fágamolsun lea Theo Koritzinzky (2006) oaivil mielde duskkástuhtti ja boasttučujuheaddji ollu servodatfágaoahpaheddjiide. Čuoččuhuvvot  ahte  servodatmáhttooassi  servodatfágas  sáhttá  áddejuvvot čađatgaskka bisti fágan. Fágaid ođđa  oahppoplánain lea dát struktuvra:</p>
<p>Dát sisdoallokomponeanttat addet fágalaš sisdoalu mainna oahppit galget bargat 13-jagi maid oahpahus bistá, seammás go obbalaš oahppoplána ja oahpahusprinsihpat dáhttot geavahit iešguđetl�</p>
<p>Diibmolohku fágas Mánáidceahkki 1. gitta 7.trinn Nuoraidceahkki 8. gitta10.ceahkkái J1-J3</p>
<p>Gelbbolašvuođaulbmil fága 1 Gelbbolašvuođaulbmil fága 2 Gelbbolašvuođaulbmil fága 3 Vuođđogálggat  leat  searvvis  buot  fágaid  gelbbolašvuođaulbmil  ja  iešguhtetge  fága eavttuide.  Maiddái  vuođđogálggaiguin  galget  oahppit  bargat  obba  áiggi  13-jagáš oahpahusas. Vuođđun lea: Máhttit ovdanbuktit njálmmálaččat</p>
<p>Máhttit  ovdanbuktit čálalaččat</p>
<p>Máhttit lohkat Máhttit sárgut  Máhttit geavahit digitála neavvuid</p>
<p>Cuigen dihte daid gelbbolašvuođasurggiid maiguin buot fágat galget bargat 13 jagi, lea ođas norgga skuvlavuogádagas.</p>
<p>Nugo mii lohkat min modeallas, leat fágalaš oahppoplánaid ulbmil-  ja árvvoštallankomponeanttaid    badjemearálaččat  čalmmustahttojuvvon  eará didákttalaš  šlájaid  ektui  didákttalaš  relašuvdnamodeallas  (gč.  Modealla  čuoggás 4.2.2 bajábealde). Dát siskkilda ahte min prošeakta min viidáseappot barggus áigu iskat guđe láhkái dát plánastruktuvra duohtandahkko oahpaheddjiid gaskkas maid mii jearahallat. Jus mii dasa lassin guorahallat  ”<em type="italic">Fága oahppoplánaid barggu njuolggadusaid”</em>  oahppiárvvoštallaneavttuid ovdánahttimii mas seamma komponeantta galget leat vuođđun ođđa oahppiárvvoštallaneavttuid ovdánahttimii, gokčet  ođđa  oahppoplánat  čuovvovaš  didákttalaš  šlájaid  ođđa  didákttalaš relašuvdnamodeallas: Ulbmil ja árvvoštallan, ja deaŧaleamos  sisdoallu.  Seammás lea  čállon  unnán  árvvoštallaneavttuid  ja  árvvoštallanvugiid birra ieš oahppoplánadokumeanttain,  iige  eambbo  go  lea  čájehuvvon  min  modeallas.  Mii áigut fas čujuhit našunála prošektii mii gohčoduvvo ”<em type="italic">Buoret árvvoštallangeavahus”</em>(Oahpahusdirektoráhta 2007), mas prošeaktaskuvlla bargguiguin  galget  ovdánahttot  čielga našunála ulbmilolaheami dovdomearkkat maid  vuođđun  leat fága  gelbbolašvuođaulbmilat.  Mii  áigut  maiddái  máhccat dán fáddái go leat leamaš olgun jearahallame ohppiid, oahpaheddjiid ja skuvlajođiheddjiid min fealtabarggus.  </p>
<p>Oahppoplánat  main  leat  čielga ulbmilhábmemat,  nappo  gelbbolašvuođaulbmilat, leat  hábmejuvvon  dainna  lágiin  ahte  galgá  leat  álkit  geahččaladdat  leatgo oahpahusa ulbmilat olahuvvon. Jurdda ahte oahpaheaddjit ja skuvlaeaiggádat galget  leat  eambbo  friddja  mearridit  guđe  láhkái  dát  galgá  dahkkot  lea  muđui oahppoplánaovdáneami mielde maid mii leat oaidnán eará riikkain nugo Ruoŧas ja Stuorra  - Britannias.  Ođastusa  Máhttoloktema  oktavuođas  leat  našunála geahččaleamit  okta  dain  váikkuhangaskaomiin  mat  min  skuvlapolitihkalaš eiseválddiin lea ráđđemis sáhttin dihte mihtidit  skuvlavuogádaga ulbmilolaheami. Dán oktavuođas leat maiddái ulbmilolaheami našunála dovdomearkan deaŧalaččat. Vulobealde leat mii váldán fárrui muhtun ođđa gelbbolašvuođaulbmilovdamearkkaid  servodatfágas  J  1-  dásis govvidan dihte guđeláhkái gelbbolašvuođaulbmilat sáhttet leat hábmejuvvon:  <em type="italic">Indiviida ja servodat Oahpahusa ulbmil lea ahte oahppi galgá sáhttit  </em>• <em type="italic">Defineret  guovddáš  doahpagiid  čadnon  sosialiseremii  ja  geavahit  daid iskat  guđe  guvlui    nuoraid  sosialiseren  manná  Sámis/Sábme/Saepmie ja Norggas </em>• <em type="italic">Čilget  manne  sohkabealrollat  leat  molsašuddit  gaskal  servvodagaid  ja kultuvrraid ja digaštallat manne sohkabealrollat rivdet áiggi vuollái  </em></p>
<p type="listitem">• <em type="italic">Rehkenastit  sisaboađuid,  plánet  ruhtageavaheami  ovtta  dállodoalus iešguhtetge neavvuid geavahemiin  ja  árvvoštallat  guđe  láhkái  seastin  ja loatnaváldin váikkuha persovnnalaš ekonomiijai </em></p>
<p type="listitem">• <em type="italic">Digaštallan  vuoigatvuođaid  mat  dus  leat  geavaheaddjin  ja  digaštallat geavaheaddji ehtalaš ovddasvástádusa  </em></p>
<p type="listitem">• <em type="italic">Čielggadit bearaš-, sohka-, ja eloštanvuohkerievdamiid  </em></p>
<p type="listitem">• <em type="italic">Čielggadit  ekonomalaš  ja  juridihkalaš  beliid  go  álgá  ovttaseallit  ja digaštallat váikkuhusaid go ovttaseallin boatkana  </em>• <em type="italic">geavahit digitála neavvuid gávdnat dieđuid kriminalitehta viidodaga birra Norggas, ákkastit manne servodat ráŋggášta  ja  árvvoštallá  gu đe  láhkái kriminalitehta sáhttá eastadit </em> Nugo  mii  lohkat  d  gelbbolašvuođaulbmiliin,  geavahuvvojit  prosessuála  vearbbat dárkkuhit meahtaloasi ja  oahpahusproseassaid, ovdamearkka dihte nugo<em type="italic"> defineret</em> guovddáš doahpagiid, <em type="italic">digaštallat</em> vuoigatvuođaid<em type="italic">  čilget</em>  manne, <em type="italic">digaštallat. </em>Nu maiddái  geavahuvvojit  buvttadiđošteaddji  vearbbat  nugo <em type="italic">rehkenastit</em>, <em type="italic">čielggadit</em>, <em type="italic">geavahit</em> digitála  neavvuid.  Nugo  vearbbat  muitalit,  galget  oahppit  čájehit  dihto láhttema  dahje  čájehit  ahte  sii  máhttet.  Ollu  ulbmiliin  lea  maiddái  sisdoallooassi mii  lea  čadnon  guovddáš  doahpagiidda  nugo  identitehtii  ja  mánáid  ja  nuoraid sosialiseremii  Sámis  ja  Norggas.  Dainna  lágiin  eai  čujut  buot  oahppoplánaid gelbbolašvuođaulbmilat lihka čielgasat dušše gelbbolašvuhtii.  </p>
<p> Hástalus daiguin ulbmiliiguin buot doaimmaheddjiide skuvlaservodagas leat ahte dat leat <em type="italic">loahppaulbmilat</em>. Dát leat ulbmilat maid oahppit galget leat olahan go oahppu lea loahpahuvvon. Mii lohkat maiddái ahte lea Máhttoloktema áigumuš stivret  gelbbolašvuođaulbmiliid,  oahppobohtosiid  ja  loahppaárvvoštallamiid mielde.  Dattetge  leat  ollu    servodatfága  gelbbolašvuođaulbmilat  mat  eai  leat oktiivástideaddji,  ja  ulbmilčilgehusat  atnet  lihka  bures  beroštumi oahpahusproseassain  go  loahppabohtosis.  Vuođđoskuvlii  bealis  šaddá  dát  liige váttisin, danne go das eai leat ulbmilat čadnon juohke áidna jahkeceahkkái dahje luohkkái.  Gelbbolašvuođaulbmilat gusket dás juohke váldoceahkkái mii máksá 4., 7. ja 10 ceahkkái. Juste dát maŋemus  bohciidahttá  dárbbu  ráhkadit  báikkálaš oahppoplánaid main leat oasseulbmilat ja oahpahusulbmilat, dát oahpahusulbmilat galget doaibmat ofelažžan ja čujuhit luotta loahppaceahki gelbbolašvuođaulbmiliidda, nugo lea čilgejuvvon gihpahis <em type="italic">Buoret árvvoštallandoaibma</em> (Oahpahusdirektoráhta 2007)<em type="italic">.</em>   <em type="bold">6.2.4 Mii lea nannejuvvon heivehuvvon oahpahusa ja oahppiváikkuheami dáfus ođastusas OM06 -S? </em> <em type="italic">Heivehuvvon oahpu birra </em>Ideaid  oahppoplánain,  mii  máksá  bajimus  dokumeantta  nugo  NÁČ:at  ja stuorradiggedieđáhusat  mat  ledje  ođastusa  Máhttoloktema  vuođđun,  gávdnat  mii muhtun cuigehusaid dán guovtti dili  birra.  St.dieđ.  nr.  30  (2003-2004)  čujuha čuovusdutkama bohtosiidda mat gusket L97:i, ja čuoččuha ahte  skuvlla stuorámus hástalus lea heivehit oahpahusa iešguhtetge oahppi oahppaneavttuide ja dárbbuide.  St.dieđ. nr 32:s (1998-99) sáhttit mii lohkat ahte oahppit beroštit hui unnán searvat ja  leat  fárus  váikkuheame  oahpahusplánemii,  Juoga  mii  gehččojuvvo  hui deaŧalažžan  oažžut  oahpahusa  duođaid  heivehuvvot  ohppiid  oahppaneavttuide. Danne leat oahpahuspolitihkalaš eiseválddit dahkan liige lihkastagaid daid  bajábealde namuhuvvon doahpagiid ektui.   Vuosttažin namuhuvvon stuorradiggedieđáhusas čujuhuvvo vuogádatrievdamii dán guovtti doahpaga ektui. Váldoággan vuogádatmolsumii lea iešguhtetge oahppi ja su oahpahusávkki vuhtiiváldin. Heivehuvvon oahpahus lea danne sihke lága ulbmil ja oahppoplánadahkosa oahppoplánadahkosa bajimus prinsihppa. Ulbmil lea stuorát oahpahusávki  váikkuhangaskaomiiguin heivehuvvon oahpahusa várás. Heivehuvvon oahpahusa lea váttis čađahit jus fal oahppit eai oassá</p>
<p>OM06S oahppoplána oahpahusprinsihpain ja oahpahusplakáhtas čuovvoluvvo dát, ja doppe boahtá heivehuvvon oahpahusa ja oahppiváikkuheami gáibádus čielgasit ovdan. Oahpahusplakáhtta ja oahpahusprinsihpat (PFO-S) galget sihkkarastit oahpahusa kvalitehta, juoga mii lea hábmejuvvon sierra ná<em type="italic">:  Oahpahusprinsihpat galget  leat  fárus  kvaliteahta  viidáseappotovdánahttima  vuođđooahpahusas  ja sámegiela vuogádatlaš árvvoštallamiin skuvllas ja oahppofitnodagas.   </em>Cealkkaoahppiváikkuheami  birra  čuožžu  ahte  ”<em type="italic">Oahppit galget sáhttit searvat oahppu  plánemii,čađaheapmái  ja  árvvoštallamii  lága  ja  láhkanjuolggadusaid rámmaid siskkobealde dán vuolde oahppoplánadagus”</em>. Heivehuvvon oahpu ja molssaevttolaš bargovugiid gáibádus  oahppoplakáhtas ja nannejuvvo teavsttas mii čuovvu  maŋŋil.  Bajilčállagis  heivehuvvon  oahpahusa  birra  lea  earret  eará  dát čállojuvvon:<em type="italic"> </em> <em type="italic">Iešguhtet oahppái heivehuvvon oahpahusa dovdomearkan lea iešguđelágán  oahppoávdnasat,  bargovugiid, oahpponeavvuid ja oahpu organiserema  ja  garasvuođa  molssodeapmi.  Ohppiin  lea  iešguđetlágán vuođđu,  geavahit  iešguđetlágán  oahppostrategiijaid  ja  lea  iešguđelágán  ovddosmannan našunála mearriduvvon gelbbolašvuođaulbmiliid ektui.   </em>Nugo mii leat dulkon  sitáhta,  sáhttá  dan  čatnat  didákttalaš  šládjii  ohppiid oahppaneavttuide dan ovddabealde namuhuvvon didákttalaš relašuvdnamodeallas. Dát muitala ahte oahpahus galgá heivehuvvot iešguhtetge oahppi oahppaneavttuide.  Dat  cealkkagihpa  sáhttá  maiddái  čatnat didákttalaš šládjii sisdoallu, oahppohivvodat ja oahpponeavvut ja velá bargovugiide, metodaide dán didákttalaš  relašuvdnamodeallas.  Duođaid  lea  dát  oalle  obbalaččat  ja  viidát hábmejuvvon, muhto sitáhtaid viggamuš lea organiseret oahpahusdoaimma ja bargovugiid  iešguđet  láhkái,  ja  molssodit  oahpahusa  oahpponeavvuid  ja garasvuođa.  Hámistis  muittuha  dát  obbalaš  oahppoplánaid  mat  oktii  ledje ráhkaduvvon  bargiidbellodatráđđehusas  mas  Gudmund  Hernes  lei  Girko-  ja oahpahusministtar. Nu leatge maiddái lagas oktavuohta gaskal unnitlohkoráđđehusa  mii  1993:s  almmuhii  O97  ja  dál  OM06  obbalaš  oasi  ja rukses-ruoná ráđđehuskoališuvdna mii hápmii máhttoloktema oahpahusprinsihpaid. Oahpahusstrategiijat  namuhuvvojit  sihke  oahpahusplakáhttas  ja  čiekŋuduvvojit čuovvovaš teavsttas:   <em type="italic">Oahpahusstrategiijat leat bargovuogi maid oahppit geavahit organiseret iežaset  oahppu.  Dát  leat  strategiijat  plánet,  čađahit  ja  árvvoštallat bargguset  olahan  dihte  mearriduvvon  našunála  gelbbolašvuođaulbmiliid. Dát siskkilda maiddái reflekšuvnna ođđa máhttu ja dán geavaheami hárrái ođđa diliin. Buorit oahpahusstrategiijat ovddidit ohppiid oahppanmovtta ja gálggaid  čoavdit  váttis  bargguid  maiddái  viidáseappot  oahpus,  barggus dahje astoáiggis.  </em> Dát oahpahusstrategiija čilgehusa vihkkut oahppiáŋgiris skuvlla, mii máksá skuvlla mas  leat  čielga  relašuvnnat  ovddabealde  namuhuvvon  doaibma-  ja vásihusvuođđuduvvon  oahppoplánaide.  Dán  doahttala  Engelsen  (2008).  Maiddái individuála  heiveheapmi  lea  nannejuvvon  Máhttoloktema  ođastusas  25 proseanttain, prográmmafágaválljemis ja čiekŋudanprošeavttain.  <em type="bold">Prográmmafágaválljen/Oahppoválljema birra </em>Prográmmafágat maid sáhttá válljet, maŋŋil  lea  namma  rievdaduvvon oahppoválljemin,  lea  ođđa  geatnegahtton  fága  vuođđoskuvlla  nuoraiddásis.  Fága galgá leat fárus sihkkarastime heivehuvvon oahpahusa ja buorideame oahppoávkki lasihuvvon  molssaevttolašvuođain,  lášmadet  sirdimiiguin  ja  eanet  ollislaš  13-jagi oahpuin.  Ulbmil  lea  geahččat  vuođđoskuvlla-  ja joatkkaoahpahusa eambbo oktasaččat.  Válljehahtti  prográmmafágat  leat  geahččaluvvon skuvlajagi 2005-06 rájes  ja  šadde  obligatoralažž<em type="bold"> </em>skuvlajagi 2008-09 rájes. Veahkehan dihte vuođđoskuvlaeaiggádiid hábmet báikkálaš oahppoplánaid prográmmafágaválljemii  leat ráhkaduvvon sierra njuolggadusat, earret eará čuovvovaččat:  </p>
<p type="listitem">• <em type="italic">Vuođđoskuvllaid eaiggádis lea ovddasvástádus ahte ráhkaduvvojit prográmmafágaválljema  oahppoplánat,  vai  oahpahus  čađahuvvo oahppoplánaid mielde, ja ahte oahppit árvvoštallojit oahppoplánaid  ulbmiliid  vuođul.  Oassin  dán  barggus  lea áigeguovdil viežžat dieđuid ja ohcat ovttasbarggu joatkkaskuvllaiguin, báikkálaš bargoeallimiin ja  báikkálaš/regionála  ovdánahttinbirrasiin.  Čujuhuvvo  maiddái oahpahuslága  §  9-2:i  ráđđeaddima  birra  ja  kapihtal  22:i oahppolága njuolggadusain § 22-2 oahppo-  virgeráđđeaddima birra mii lea  ohppiid rievtti  birra  oažžut  oahppo-  ja virgeráđđeaddima. </em></p>
<p type="listitem">• <em type="italic">Prográmmafágaid válljema oahppoplánat galget ovdánahttot báikkálaččat  gelbbolašvuođalávddiiguin  ja/dahje  J1  fitnofágalaš oahpahusprográmmaiguin. Oahpporáhkkaneaddji  oahpahusprográmmaid vuođđun leat  prográmmasuorggit. </em></p>
<p type="listitem">• <em type="italic">Gelbbolašvuođaulbmiliid vuođul galgá báikkálaččat mearriduvvot sisdoallu mii lea heivehuvvon  ohppiide nuoraidceahkis ja mearriduvvot guđe láhkái fágaid oahpahus galgá organiserejuvvot.  Lea  viidáseappot  dárbbašlaš  heivehit oahppoplánaid vejolašvuođaide  ja  eavttuide  mat  iešguhtetge skuvllas leat addit  prográmmafágaválljenfálaldaga.  </em></p>
<p type="listitem">• <em type="italic">Ráđđehusa hutkanfihtolašvuođastrategiija oahpahusas 2004–2008 <span type="quote">”Geahča  vejolašvuođaid  ja  daga  juoidá  daiguin”</span>  sáhttá  leat veahkkin  oahppoplánaid ovdánahttimis ja  fága čađaheamis</em>.  <em type="bold">25 % bákkálaš sisdoalloválljema birra  </em>25  %  báikkálaš  sisdoalloválljen  lea  maiddái  ođđa  elemeanta  ođđa  oahppoplánas OM06S  oahppoplánaid O97 ja O94 ektui. Ođas lea ahte skuvladoaimmaheaddjit, mii máksá oahpaheaddjit ja  oahppit sin váhnemiiddisguin, sáhttet sirdit muhtun vissis diibmologu ovtta fágas eará fágii jus oahppi dárbu orru čájeheame.  Sáhttá ovdamearkka dihte leat áigeguovdil jus oahppis leat buorre  eaŋgalašmáhttu, muhto rahčá  fas  eará  fágain  nugo  matematihkas.  Nannen  dihte  oahppi  obbalaš gelbbolašvuođa  sáhttá  dákkár  dáhpáhusas  leat  ulbmilaš  sirdit  diimmuid eaŋgalasgielas  matematihkkii.  Skuvla  ferte  almmatge  fuolahit  ahte  oahppit  leat joksan  fágalaš  gelbbolašvuođa  fágas  mas  leat  váldon  diimmuid.  Nugo  dát  lea daddjon oahpahusdirektoráhta johttičállosis F-12 -06:  <em type="italic">Skuvlaeaiggádat sáhttet earáhuhttit gitta 25 % juohke fágas sisdoalus. Ulbmil galgá leat buoret ulbmilolaheapmi juohke oahppái. Vejolašvuohta olahit ulbmiliid  fágain mas váldojit diimmut galgá vuhtiiváldit. Galgá leat ovttaoaivilvuohta gaskal skuvlla ja váhnemiid/oahppi/oahpu. </em> Earret dán eai leat ráhkaduvvon njuolggadusat guđe láhkái 25 %-njuolggadus galgá čađahuvvot geavatlaččat, ja  guhte vejolaš eará dilit galget vuhtiiváldot.  <em type="bold">Čiekŋudanprošeakta </em>Čiekŋudanprošeakta  galgá addit  ohppiide  vejolašvuođa  čiekŋudit  sávvojuvvon oahppofágas dahje vejolašvuođa oažžut viidát gelbbolašvuođa oahppoprográmmaválljema siskkobealde JK1:žis ja válljejuvvon oahpahusprográmmas    JK1:žis,  nu  ahte  oahpahusboađus  maŋŋil  ollašuhtton oahpahusa lea oktiivástideaddji fágaid gelbbolašvuođalávddiin. Fálaldat galgá addit buoret heivehuvvon oahpahusa ohppiid eavttuid, gálggaid ja beroštumiid vuođul ja addit ohppiide gelbbolašvuođa dahkat oahppoválljejumi ja movtta čađahit oahpu. Čiekŋudanprošeakta  dahká vejolažžan  heivehit  oahpahusa  báikkálaš  ealáhusaid gelbbolašvuođadárbui  fága  gelbbolašvuođalávddi  ja  oahppoplána  rám</p>
<p> <em type="italic">Heivehuvvon ovttasbargu báikkálaš ealáhus- ja bargoeallimiin sáhttá addit ohppiide  dieđuid  iešguđetge  bargoproseassaid  birra,  geavatlaš bargovásihusa, máhtu bargoeallima birra ja leat veahkkin oahpahusa innovašuvdnabarggus.  Dieđut  rievdadusaid  birra  mat  dáhpáhuvvet ealáhus-  ja  bargoeallimis,  sáhttet  čalmmustahttit  áŋgiris  searvamiin ođđasitráhkadeaddji doaimmaide ja innovašuvnnain. Vásihusat báikkálaš ealáhus-  ja  bargoeallimis  sáhttet  ávkkuhit  addit  ohppiide  buoret  vuođu dihtomielalaš oahppo-  ja virgeválljejumiide.  Dasa  lassin  sáhttá ovttasdoaibman veahkehit ahte oahpahus šaddá ođasmahttot bargoeallima dárbbuid  ektui.  Máhttu  bargoeallima  organisašuvnnaid  birra  sáhttá  leat veahkkin ovdánahttime servodatáŋgiruššama ja demokráhtalaš searvama. </em> Nugo mii oaidnit das mii  lea bajábealde namuhuvvon, lea maiddái čiekŋudanprošeakta  oassi  individuála  heiveheamis  nugo  25  %  báikkálaš sisdoalloválljejupmi sáhttá leat.  <em type="bold">6.2.5 Máhttoloktema molsašuddamat báikkálaš oahppoplánaiguin </em>Deaŧalaš  oassi  oahppiváikkuheami  ja  heivehuvvon  oahpahusas lea báikkálaš oahppoplánaid ovdánahttin ja geavaheapmi. Dát addá skuvladoaimmaheddjiide vejolašvuođa lasi báikkálaš friddjavuhtii čuovvovaš njealji suorggis:  • Oahppoorganiseren mii siskkilda báikkálaš friddjavuođa joavkostrukturerema dáfus ja áiggi dáfus  mii lea biddjon iešguhtetge oahppi/joavkku diibmoplánii.  • Metodafriddjavuohta, mii siskkilda ahte oahpaheaddjit sáhttet válljet bargovugiid mat leat heivehuvvon fágastruktuvrii, fáddái dahje sisdollui vai oahppi sáhttá olahit gelbbolašvuođaulbmiliid. • Stuorát friddjavuohta bargguid ja oahppoávdnasiid válljemis, mii dahká ahte oahpaheaddji sáhttá válljet guhte oahppogirjjiid dahje oahpponeavvuid oahppit galget sáhttit geavahit. • Stuorát friddjavuohta válljet oahpahusarena, juoga mii máksá ahte oahpahus ii dárbbaš  dáhpáhuvvat  siskkobealde  dan  maid  mii  gohčodit dábálaš <span type="quote">”luohkálatnjan”</span>.  Go juo OM06S:a lea eanas ulbmil- ja boađusorienterejuvvon, guđđojuvvo ollu eará pedagogalaš bargu skuvlaeaiggádiidda ja skuvladoaimmaheddjiide. Seammás go ahte  ođđa  fágalaš  oahppoplánain leat unnán fágalaš bagadusat sisdoalu ja bargometodaid  birra,  earret  vuođđogálggat  ja  muhtun  gelbbolašvuođaulbmiliid hábmemat.  Engelsen  (2008)  čájeha  dutkamii  1960-logus mii guoská ulbmilstivrejuvvon oahppoplánaide. Dalle eai nagodan oahpaheaddjit bargat dakkár oahppoplánaid mielde almmá fidnetkeahttá bagadusa. Oahpaheddjiid rámmat ja mandáhtta šadde beare viidát.   <em type="bold">6.3 OVTTALÁGANVUOĐAT JA EROHUSAT GASKAL OM06S ja OM06. </em> Oahppoplána OM06S:as lea seamma struktuvra ja huksejupmi ja norgga OM06 veršuvnnas. <span type="quote" xml:lang="smj">”Sámegiella oahppoplakáhtta”</span> lea ideanttalaš dainna vástideaddji <span type="quote">”norgga”</span> earret ahte, nugo mii juo leat oaidnán, sámi veršuvnnas lea lasihuvvon sierra vuosttaš čuokkis.  Oahpahusa prinsihpat leat ráhkaduvvon sámi veršuvnnas, dat lea maiddái ovttalágán norgga plánaveršuvnnain, muhto lea viiddiduvvon čuoggáiguin main sámi  sisdoallu  lea  gessojuvvon  ovdan  ja  čielggasindahkkon.  Máhttoloktema – Sámegiela oahppoprinsihpat leat ráhkaduvvon viidáseappot ovdánahttit kvaliteahta ja sihkkarastin dihte sámi skuvlla ja oahppofitnodaga vuogádatlaš árvvoštallama vuođu.  Sámi  skuvla  ja  oahppofitnodat  galgá  sámi  giela,  kultuvrra  ja servodateallima  vuođul  hukset  ja  áimmahuššat  ohppiid  duogáža  ja  eavttuid girjáivuođa. Oahppu galgá nannet ja ovdánahttit sámi oahppi identitehta, gielalaš ja kultuvrralaš duogáža, oahppi máhtu ja gálggaid ja máŋggabealat ovdáneami.  Earret fágaid sámegiella ja <em type="italic">duodji </em>leat maiddái eanas OM06 ja OM06S fágaplánat hui ovttalágánat ja suddet belohahkii oktii. OM06S oahppoplánat fágaide leat ráhkaduvvon modifikašuvdnan, áinnas lasáhusaiguin dahje unnit rievdadusaiguin oktiivástideaddji OM06 oahppoplána fágaiguin. Lassin fágii sámegiella áigut mii, min  evalueremis,  atnit  servodatfágaid  guovddážis,  ja  čatnat  vuođđogálggaid  dán guovtti fágii. Addin dihte ovdamearkkaid dakkár lasáhusaide/rievdadusaide OM06-S:as  lea  danne  lunddolaš  geahččat  juste  Sámegiela  vuosttašgiellan,  Sámegiella nubbin ja goalmmát giellan ja sámi oahppoplána servodatfágas.   </p>
<p><em type="bold">6.4 SERVODATFÁGA JA SÁMEGIELA VUOSTTAŠGIELA PLÁNAT   </em>Mii áigut  dás  geahččat  servodatfága  ja  sámegiela  vuosttašgiela  plánaid  surggiid ektui fágaplánas maid mii oaivvildit leat earenoamáš deaŧalaččat  sámi  skuvlii  ja sámi bákkálaš servodahkii. <em type="bold"> </em>Sámegiela vuosttašgiela (eatnigiela) bajimus ulbmil OM06S:as bálddastahttá sámegiella dárogielain.  Sámelága mielde lea sámegiella almmolaš giella Norggas. Lea maiddái ulbmil ahte sámegiella galgá seailluhuvvot ja viidáseappot ovdánahttot boahttevaš buolvvaide. Dán sáhttá nákcet, lohká plána, dainna lágiin ahte skuvla sámegieloahpuinis veahkeha <em type="italic"><span type="quote">”ahte mánát ja nuorat sáhttet lahttuduvvot  sámi kultuvrii ja servodateallimii, gos kulturáddejupmi, gulahallan, hámáiduhttin ja identitehta ovdáneapmi leat guovddáš elemeanttat oahpus”</span></em>(OM06S: 37). Eará ambišuvdna mii plánas lea bajimus ulbmiliin, lea ahte sámegiellafága <em type="italic"><span type="quote">”sámi kultuvrra guovddáš árvvuid áimmahuššamiin sáhttá [..]addit luotta  guđe  láhkái  sámi  árvvut  sáhttet  heivehuvvot  ja  viidáseappot  ovdánahttot ođđa diliide ja áigái mii dađistaga rievdá”</span></em> (loc.cit.). Plána deattuha maiddái ahte sámegieloahpahus fertejit ovdánahttot  positiiva guottut gillii. Plána deattuha viidáseappot guovttegielalašvuođa árvvu ovdánahttima, ovttas dárogielfágain, mas ulbmil lea doaibmi guovttegielalašvuohta.  Gelbbolašvuođaulbmilat  mat  leat  biddjon  plánii servodatfágii ja sámegillii vuosttašgiellan, muitalit maid oahppit/oahpahallit galget máhttit maŋŋil  oahpu iešguhtetge ceahkis (gč. čuoggá. 4.2.3). Plána gelbbolašvuođaulbmilat leat biddjon dušše  sárggisčuoggáiguin  vuollefáttáide,  ja  bidjet  organiserema,  metoda ja bargovugiid báikkálaš oahppobáikkiid duohkái. Ná addet plánat stuorát doaibmanmuni báikkálaččat, stuorát válljenfriddjavuođa ja stuorát dulkonvejolašvuođaid  go  ovdalaš  oahppoplánat  leat  dahkan.  Sámegiela vuosttašgiela ja servodatfága gelbbolašvuođaulbmilat  leat  oalle  viidát,  muhto dattetge čielgasat.  Servodatfágaplánas leat biddjon gelbbolašvuođagáibádusat sihke servodatmáhttui, geografiijai ja historjái, iešguhtetge fáddásurggiiguin joatkkaoahpahussii. Plána ii leat áibbas čađačuovvu plána go bohtet sisa bienalaš fáddásuorggit joatkkaskuvllas mat  eai  leat  sierra  suorggit  vuođđoskuvlaoasis  plánas.  Lea  almmatge  obbalohkái dainna lágiin ahte lea geavahuvvon seamma struktuvra vuođđo-  ja joatkkaskuvlii. Bajimus  ulbmiliin  gehččet  goappašat  plánat  badjel riikkarájiid Sámis ja deattuha buotsámi aspeavtta. Sámit lea okta álbmot mii ássá njealji riikkas.   </p>
<p>Sámi identitehta Bajábealde namuhuvvon servodatfágaulbmiliin lea dát sámegiella identitehta nannen deaŧalaš. Fága galgá leat fárus addime sámi ohppiide <em type="italic">”oadjebas čanastaga iežaset kultuvrii</em>” (OM06S: 37). Dát lea deaŧalaš jus oahppit galget sáhttit hukset máŋggakultuvrralaš  gelbbolašvuođa,  muhto  almmá  ahte  oahppit  dárbbašit  leat ovttaoaivilis buot elemeanttaiguin eará kultuvrrain. Lea deaŧalaš  ahte  oahppit áddejit ja  dohkkehit  ahte  áššiid  sáhttá  geahččat  iešguhtetge  láhkái, ja  ahte  áššiid sáhtt�<em type="italic">historjádihtomielalašvuohta ja historjjáhisvuohta </em>leat deaŧalaččat  dán oktavuođas. Bøe (1995) čállá golbma áigeáigodaga birra; <em type="italic">ovddeš áigi, dálá áigi ja boahtte áigi </em>ja oktavuođa birra daid gaskka.  Historjádihtomielalašvuohta šaddá go olmmoš guorahallá maid su ovddeš dagut leat máksán boahtte áigái. Mii oaidnit dalle  ahte  mii  ieža  ráhkadit  historjjá daguideametguin, ja ahte mii min leat historjádahkkit min daguideamet bokte.  Dalle leat mii ožžon historjádihtomielalašvuođa.  Vuostálaga  dainna  lea  historjjáhisvuohta.  Dalle  eat dieđe mii maidege vássán áigámet birra, ja eatge sáhte guorahallat vássán áiggiid birra mas lea váikkuhus boahtte áigái. Mii leat dalle historjjáheamit. (Bøe 1995: 81-82). Ii leat nu ollu logenar jagiid áigi go sámi nuorat ledje juste dákkár dilis. Skuvla attii unnán dahje ii guđegelágán oahppu sámi historjjás. Nuorat eai diehtán maidege historjjáset birra. Dat lei historjjaheapmi.  Dat ahte <em type="italic">historjá</em> ráhkada identitehta ja gullevašvuođa, gessojuvvo dávjá ovdan go lea sáhka  álggolaš <span type="quote">”sisafievrredemiin”</span> historjái. Daddjojuvvo ahte dát sisafievrredeamit leat oassi historjáfága <span type="quote">”servodatšiehtadusas”</span>, fága sosiála doaibma. Dát doaibma galgá ovtta lági mielde legitimeret manne galgá geavahit resurssaid  historjáfágii ja historjádutkamii.   Bøe dadjá historjjá ja identitehta oktavuođa dainna lágiin:   <em type="italic">Guđe láhkái oaidná iežas odne, lea gittalaga dainna gii lei ikte, ja geanin jáhkká iežas leat ihtin</em> 2008: 9)  Muhto jus historjáoahpaheapmi galgá leat nu ahte dat lea identitehtaráhkadeaddji, ja jus dan háliida maiddái OM06S ahte dat galgá leat go plána lohká njuolga ahte servodatfágaoahpaheapmi <em type="italic">”galgá nannet sámegieloahpu identitehta</em>” (OM06S: 37 ja 118), ferte oahpaheapmi leat dainna lágiin ahte oahppit vásihit vássán áigi  leame juoge positiivan. Muhto dalle ferte maiddái historjáčállin, árbevierut mat gessojit ovdan, leat positiiva, ja  dat negatiiva árbevieruin deattuhuvvot unnit go dat positiiva.  Historjáčállin  ferte  leat  normatiiva,  juoga  mii  dattetge  sáhttá  addit váttisvuođaid historjádutkama árvofriddja ideála ektui dahje ahte dát galgá bálvalit dutkama. OM06S sáhttá áddejuvvot dainna  lágiin  ahte  historjáčállin  galgá  leat normatiiva go daddjo obbalaš oasis:   <em type="italic"><span type="quote">”Oahpisvuohta    ovddeš  áiggi  dáhpáhusaide  ja  buvttuide  čatná  olbmuid oktii áiggi vuollái. Historjjálaš máhttu viiddida ja maiddái vásihusat bidjat ulbmiliid ja válljet gaskaomiid boahtte áiggis[…] dákkár oahppu addá vuollegašvuođa ja gutni dasa maid olmmoš ovdal min lea dahkan, ja bidjá min iežamet historjjálaš ovdáneapmái”</span>.</em> (OM06S: 25)  Norgga nášuvdnahuksenmuddu 1800-gaskamutto  rájes,  uniovdnabieđganeami rádjái 1905:s, geavahedje norgga historihkarat positiiva tiŋggaid  ovddeš  áiggis barggusteaset nannen dihte našunála oktasašvuođa ja norgga identitehta (vrd. Kap. 1). Historihkarat geavahedje earret eará vikiŋŋaságaid,  main  lei  seaguhuvvon sisdoallu duohta dáhpáhusaid ektui, mas norgalaččat  ledje  sáŋgárat.  Historihkkár Lund dadjá dan ná:   <em type="italic">Historihkarat Munch ja Sars leigga boahtán bures johtui láhčit našunála historjjá.  Sudno  dagut</em> <em type="italic">šadde  huksengeađgin  stuorra  prošektii našuvdnahuksen 19. jahkečuođis</em> 2003: 50).   Munch ja Sars berošteigga hirbmosit vikiŋŋaáiggis  mas  Norga  duođaid  lei davviriikka stuorrafápmu. Dán áigodagas uniovdnačoavdima 1905:s gehččojuvvui dávjá eret uniovdnaáiggis Danmárkkuin, mii dávjá gohčoduvvui njeallje čuohtejagi idjan. Historjáfága ii lea nappo dušše deaŧalaš, muhto maiddái dárbbašlaš  Norgga huksemis nášuvdnan ja geavahuvvui maiddái dainna lágiin </p>
<p>10. jahkeceahki historjáplánain leat biddjon fáttát main oahppit galget guorahallat ja árvvoštallat dáhpáhusaid mat leat hábmen Sámi, ja viidáseappot guorahallá guđe láhkái servodat livččii sáhttit šaddat jus historjjálaš dáhpáhusat livčče  mannan eará láhkái. Dákkár duohtavuođagarvi vuogit geahččat historjjá sáhttet leat ávkkálaččat go guoská iežamet oassinbidjamii historjái ja čilget manne áššit leat šaddan nugo leat šaddan. Dán sáhttá  dahkat  oažžun  dihte  eambbo  ipmárdusa  guhte  faktorat stivrejit historjjá, ja soaitá earenoamážit dat ahte historjá ii leat šaddan ieš.  Dás áigut mii geavahit fáttá <span type="quote">”dáruiduhttinpolitihkka”</span> ovdamearkan ahte duohtavuođagarvi  jurddašeapmi  sáhttá  leat  ávkkálaš.  Mo  livččii  servodat  leamaš odne  jus  sámit  livčče  ožžon  lobi  ovdánahtti  kultuvrraset,  eallinvuogiset,  gielaset positiiva  ja  buori  láhkái,  eaige  boahtán  dillái  gos  buot  dat  sámi  dađistaga definerejuvvui  juoga  negatiivan?  Ollu  dáhpáhusain  dagahii  dát, nugo mii leat oaidnán  1.  kapihttalis,  ahte  muhtumat  biehttaledje  sámi  duogáža.  Mii  eat  livčče ožžon  dili  mas  sámegiella  stuorra  osiin  sámi  riddoguovlluin  unnit  dahje  eanet jávkkai áibbas. Eatge mii livčče oažžon máŋga logemat jagi negatiiva oainnuiguin sámiid birra.  Oahppit  áigo  odne  dákkár  duohtavuođagarvi  modeallain  sáhttit  jurddašit  boahtte áiggi mii šaddá earálágánin go vássán áigi buot su negatiiva beliiguin sámevuođa ektui  go  besset  geahččat  ákkaid  manne  eiseválddit  dahke  nugo  dahke,  mii loahppaulbmil lei. Oahppit besset oaidnit ahte ovdalaš ákkasteamit ee. sosiáladarwinistalaš  jurddašeami  vuođul  sámiid  birra  vuolledássáš  olmmožin  mii dieđusge  ii  leat  doallevaš.  Dát  iešalddis  áigu  leat  fárus  nanneme  sámi  nuoraid identitehta odne. Sámit álbmogin eai lean nu <span type="quote">”heajut”</span> go eiseválddit oktii lohke. Lea deaŧalaš oažžut ovdan ahte norgga eiseválddiin ledje válljenvejolašvuođat, ja dahke dan maid sii oaivvildedje <span type="quote">”buoremussan”</span> sámiide. Váldoulbmil lei almmatge biddjojuvvon dan ektui mii lei buoremus <span type="quote">”našuvdnii Norga”</span>. Lea danne maiddái deaŧalaš oažžut ovdan ahte  maiddái sámi nuorain odne leat válljenvejolašvuođat, nugo norgga eiseválddiin lei dalle. Sámi nuorat sáhtte leat fárus hábmeme boahtte áiggi  nugo  nuorat  ieža  háliidit  dán.  Skuvlla  bargu  lea  dahkat  ohppiid rolla dás dihtomielalažžan.   Mii leat oaidnán ahte historjáfága lei deaŧalaš 1800-logus go Norga hápmi našunála identitehta. Historjáfága lea lihka deaŧalaš odne sámi nuoraide. Juste danne go sámi servodat lea leamaš, ja ain lea, huksenmuttus, lea positiiva identitehta ja sámi našunáladovddu huksen okta dain deaŧaleamos  bargguin  mii  sámi  skuvllas  lea. Servodatfága plána addá skuvlii dan reaiddu maid dárbbaša dahkat dán barggu.</p>
<p><em type="bold">Ovttasbargu gaskal skuvlla, váhnemiid ja báikkálaš servodaga </em>OM06S Sámi oahppoplakáhtas  (s.32)  čuožžu  ahte  skuvla <em type="italic"><span type="quote">”galgá  láhčit  dili  ahte báikkálaš servodat váldojuvvo fárrui oahpahussii ulbmilaš lági mielde”</span></em>. Fáttá mat leat biddjon servodatfágaide ja sámegillii vuosttašgiellan, leat oalle konkrehta, ja moanat dain eaktudit ahte báikkálaš servodat ferte leat searvvis jus oahppit galget sáhttit oažžut oahpu báikkálaš diliin maid plána bidjá.   Juoigan lea odne okta dain deaŧaleamos sámi kulturdovdomearkkain. Leat measta álo juoiganlágideamit go leat báikkálaš kulturdoalut. Sámi Grand Prix lea sierra juoigan  mas  nuorra  olbmot  leat  stuorra  oassi  sihke  gehččiin  ja    oassálastiin gilvvuin.  Eanet  priváhta  čoahkkanemiin  leat  dábálaš  geavahit    báikkálaš  juigiid. Dat  addá  gullevašvuođadovddu  gullat  soapmása  <em type="bold">Riikkaidgaskasaš dilit </em>Riikkaidgaskasaš dilit leat sierra fáddá joatkkaoahpu servodatfágaplánas. Norggas lea  doaimmaheaddjin  riikkaidgaskasaš  oktavuođas  positiiva  beaggin  odne  sámiid ektui eamiálbmogin. Seammás  diehtit  ahte  Norga  lea  dahkan  ollu  iežas eamiálbmoga ovddas, ja lea dán dáfus ovdagovva riikkaidgaskasaččat. (Gč. Kap. 1.)  Dás  addá  plána  buriid  vejolašvuođaid  oažžut  ovdan  sámi eamiálbmotperspektiivva positiiva oktavuođas riikkaidgaskasaččat.  <em type="bold"> </em>Eamiálbmogiid máilmmiráđđi (World Council of Indigenous Peoples, WCIP), lea ráđđi  máilmmi  eamiálbmogiidda,  mii  ásahuvvui  1975:s.  Dás  ledje  sápmelaččat fárus  proseassas.  Earret  eará  válljejuvvui  Nils  Aslak  Sara  Kárášjogas  eret  ráđi eaŋgalashálli  várrepresideantan  1981:s.  Sápmelaččat  ledje  maiddái  fárus ođasmahttime ILO konvenšuvnna eamiálbmogiid birra 1989:s. Ole Henrik Magga lei ON’ bistevaš eamiálbmotráđi jođiheaddji jagiid 2002-04. Go riikkaidgaskasaš eamiálbmotdilit geahčaduvvojit, addet bajábealde namuhuvvon dilit sámi nuoraide eambbo iešgova. Sápmelaččat leat árvvus riikkaidgaskasaččat, ja sámit sáhttet leat positiiva iešgovvan eará eamiálbmogiidda.  <em type="bold">Báikkálaš servodaga eavttut </em>Okta iskkadeapmi 2000 rájes maid Sámi Ealáhus-  ja Guorahallanguovddáš / Samisk  Nærings-  og Utredningssenter(SEG) čađahii  Sámi  giellaráđi  ovddas, čájeha  ahte  ledje  golmma  geardde  nu  ollu  vuođđoskuvllat  1999-2000:s 119 mat adde oahppu sámegielas, go ledje 1981-82:s, goas ledje 42. Viidáseappot lohká SEG iskkadeamistis ahte 1987-88:s ledje  177  oahppi  joatkkaskuvllas  mat  ožžo oahpu sámegielas. 1999-2000:s lei lohku sullii 450 oahppi. (SEG: 83,89). Dán áigodagas  lassánii  ohppiidlohku  geat  ožžo  oahppu  sámegielas  sihke  vuođđo-  ja joatkkaskuvllas hui garrasit.   Govva ii leat seamma positiiva go guoská sámegiela geavaheapmái olggobealde skuvlla. SEG:a iskkadeamis sámegielgeavaheami birra almmolaš ásahusain (stáhta, regionála, gieldda) dalá sámi hálddašanguovllus (Kárášjoga, Guovdageainnu, Porsáŋggu,  Deatnu,  Unjárgga  ja  Gáivuona  gielddat)  čájehii ahte 43 % ásahusain vástidedje  sámegillii  jus  váldo  oktavuohta  čálalaččat  (SEG:  56),  ja  38  ja  36 % lohke  vástidit  sámegillii  go  váldo  oktavuohta  njálmmálaččat  resepšuvnnas  dahje telefovnnas.(SEG: 60). Viidáseappot vástidedje almmolaš ásahusat ahte dušše 9 % buot skoviin gaskamearálaččat ledje sámegillii (s. 54). Muhto dás lea erohus gaskal <span type="quote">”sámi”</span>  ja  eará  ásahusaid  gos  vuosttažat  dieđihit  ahte  50  %  buot  skoviin  leat sámegillii. Govva lea seamma eará guovlluin maid SEG iskkai, ovdamearkka dihte iešguđetlágán fitnodagain. Dát eai leat logut sámegielgeavaheapmái.  Jus mii oaidnit daid bohtosiid ovddasteaddjin sámegielgeavaheapmái olggobealde skuvlla logi jagi dás ovdal, de ii lean eará sániiguin nu ollu doarjja gávdnamis skuvlii sámegielgeavaheami hárrái báikkálaš servodagain.  (Gč. Magga čuoggás 4.1.4.)   Mii eat leat nagodan gávdnat ođđaset iskkademiid dan birra man ollu sámegiella geavahuvvo  báikkálaš  servodagain.  Stáhtačálli  Raimo  Valle  Bargo-  ja searvádahttindepartemeanttas dajai almmatge 2008:s ahte giellaláhka rihkkojuvvo beaivválaččat. Eiseválddit eai leat vel nagodan deavdit sámi giellalága (Sámelága) áigumušaid. (Refererejuvvon NRK:s 26/8-08. Interneahtta: Sámi Váhnenfierpmádat).  Go dovddus olmmoš ja stáhtačálli Valle dadjá nugo son dáhká, čájeha dát ahte dilli ii leat rievdan nu ollu SEG-iskkadeami rájes 2000:s ja Magga árvvoštallamat dán birra. Dalle ii leat OM06S:as stuorát doarjja báikkálaš servodagas, go guoská sámegiela geavaheapmái go O97S:as lei. Jus lea nu, duvdiluvvo sámegiella eambbo ja eambbo ja massá saji dárogiela ektui, vaikko mii leatge ožžon giellalága ja OM06S:a plánaid ambišuvnnat <span type="quote">“sámi”</span> .  <em type="italic"> </em><em type="bold">6.5 OAHPPONEAVVODILLI</em><em type="italic"> </em> Sámi  skuvlla  oahpponeavvodilli  ii  leat  goassege  leamaš  doarvái  buorre.  (Gč. čuoggá 4.1.4) Mii leat ovdal čilgen sámi skuvlla <span type="quote" xml:lang="smj">”ránesbábirskuvlan”</span>. Dasa gullá ahte oahpaheddjiin eai lean doarvái oahppogirjjit, muhto fertejedje máŋget  ollu oahppohivvodaga ja ráhkadit oahppogirjjiid, gihppagiid ja eará oahpponeavvuid ieža.  Lea  Sámedikki  ovddasvástádus  ovdánahttit  oahpponeavvuid  sámi  skuvlii.  2008 rádjái ledje unnán olbmot geat dihte ahte ledje moadde duháha oahppogirjjit mat ledje vurkejuvvon Sámedikki geallerlanjaide, girjjit maid Sámediggi ieš lea ráhkadahttán  áiggiid  mielde.  Lea  leamaš  eahpečielggas  sáhttá  go  ain  geavahit girjjiid skuvllas.   Čakčamánus  2008:s  bođii  ovdan  ahte  Sámi  joatkkaskuvllas,  Kárášjogas buot matematihkkaoahpahus  addo  dárogillii.  Skuvla  ii  juohkán  ohppii  luohkáide  dađi mielde  máhttego  sámegiella  dahje  eai.  Dát  dahkkui  resursasivaid  geažil.  Realfágaid ossodatjođiheaddji, Arne Nystad, logai: <em type="italic">”oahppogirjjit leat liikká dušše dárogillii, ja dat doahpagat maid oahppit ohppet fertejit sii aŋkke oahppat.</em>”  (NRK Sámi Radio 15/9-08.) Skuvllas váilo oahppogirjjit matematihkas sámegillii, ja danne oaivvildii Nystad ahte ii lei lihka buorre oahppat  matematihkkafága dárogillii.   Lassin váilevaš oahppogirjjiide lea maiddái stuorra girjjálašvuođavátni mánáide ja nuoraide  sámegillii.  Earret  muhtun  spiehkastagaid  eai  boahtán  sámi  girječállit johtui  girjjálašvuođačállimiin  ovdal  go  1960-logus. Sámi oahpponeavvuid buvttadeapmi  lea  vel  ođđaset.  Fáddábidjamis  gelbbolašvuođaulbmiliid  vuolde eaktuda OM06S ahte skuvllat main lea sámegieloahppu lea lihka ollu originála girjjálašvuohta ja jorgaluvvon girjjálašvuohta sámegillii go dárogillii. Muhto nugo čilgejuvvon,    gávdno  hui  unnán  dákkár  girjjálašvuohta.  Lea dovddus ášši ahte mánát ja nuorat šadde buoret lohkkit go lohket ollu, ja buorebut  čállit go lohket ja čállet  ollu.  Jus  ohppiin  ii  leat  girjjálašvuohta  fáhtemis,  eai  oaččo    oahppit dárbbašlaš  hárjehallama.  Dát  máksá  ahte  sámi  čállingiella,    maiddái girjjálašvuođaváni  dihte,  lea  rašit  dilis  go  norgga  čállingiella.  Ohppiin  ii  leat vejolašvuohta  šaddat  doaibmi  guovttegielalažžan  nugo    Máhttolokten  láhčá  (gč. čuoggá 4.1 oahppoplána birra, 1997). <em type="bold"> 6.6 NAŠUNÁLA LÁIDESTEAMIT  </em> Oahppoplánain eai leat dušše politihkalaš ja pedagogalaš stivrejeaddji doaimmat (gč.  Engelsen  2008).  Oahppoplánain  lea  maiddái  speadjalasti  rolla  das  mii ”<em type="italic">speadjalastá servodaga kultuvrralaš, árvo- ja ideologalaš áŋgiruššamiid”</em>(Øzerk 2006: 33). Nugo lea maiddái OM06:ain ja OM06 Sámegielain. OM06 ja OM06S:as lea seamma struktuvra ja seamma servodatfágat ja váldofáttát, muhto OM06S:as lea sámi oahppohivvodat ožžon stuorra saji. Buot fágain ja fáttáin mat leat biddjon servodatfágaplánii, leat fáttaiguin mat leat sámegiela ja báikkálaš diliid birra. Sámegiela vuosttašgiela plána lea biddjon veahá eará láhkái go dárogieloahpu plána. Go juo OM06S lea dásseárvosaš plána dárogiel veršuvnnain, de lea maiddái OM06S biddjon našunála fáttát maid buot ohppiin skuvllas galget leat. Dainna lágiin  leat  čielga  našunála  láidesteamit  maiddái  OM06Sž:as  oažžun  dihte  sámi skuvlla dásseárvosažžan dainna dáčča, seammás go sámi skuvlla vuođđu galgá leat sámi servodat,  sámi oahppoplakáhta mielde.   <em type="bold">Árvvoštallaneavttut </em>Oahppiárvvoštallamis leat golbma ulbmila (Lyngsnes &amp; Rismark 2007: 116):   <em type="italic">1) Čađahit árvvoštallama mii dárkkista leatgo oahppit oahppan ja olahan dan  gelbbolašvuođa  mii  lei  oahppu  ulbmil.  Dát  l</em> OM06S daddjo guhte summatiiva árvvoštallamat mat galget čađahuvvot ohppiin. Našunála geahččalemiid sáhttá geahččat oassin dán árvvoštallamis. Oahppit galget maiddái  oažžut  vuođđoárvosániid  mat  galget  ovdanboahtit  dađis  addon bagadallamiid ja doarjaga boađusin.   OM06S:as leat bajimus ulbmilat mat leat biddjon Máhttoloktema oahpahusprinsihpaide. Gelbbolašvuođaulbmiliid čilgehusas oktan vuollefáttáiguin, leat láhččojuvvon ollu formatiiva<em type="bold"> </em>árvvoštallanvuogit. Dajahusat nugo <em type="italic">”gaskkustit iežas vásihusat, čađahit, digaštallat, čilget, muitalit jna.,”</em> muitalit midjiide dán.   </p>
<p xml:lang="deu"><em type="bold">7. ČOAHKKÁIGEASSU </em></p>
<p>  <em type="italic">Čállán  Karl Jan Solstad </em><em type="bold">  7.1 ÁLGU </em> Dát vuosttaš raporta prošeavttas <span type="quote">”Máhttolokten 2006  – Sámi árvvoštallan”</span> gokčá golbma  fáddásuorggi.  Vuosttažettiin  álgokapihttalis  viidát  geahčaduvvo  norgga skuvlapolitihkka  sámi álbmotjoavkkuid guovdu vuosttaš skuvladoaimmaid rájes 1700-logus otná sámi oahppoplánaid rádjái. Mii oaivvildit dákkár rekapitulašuvnna deaŧalažžan sihke duogášrátnun daidda doaimmaide maid mii odne oaidnit das mot skuvla ja oahppu heivehuvvo sámi ohppiidjoavkkuide, ja sáhttin dihte dulkot daid iešguhtetge reakšuvnnaid maid dát doaibmabijut deaividit iešguhtetge birrasis, leaš dál sámi dahje dáčča. Ovdanbuktima vuođđun lea girjjálašvuohta mii lea oažžumis ja guovddáš našunála ja riikkaidgaskasaš dokumeanttat.  Raportta nubbi fáddá lea iešalddis Máhttoloktema 2006 Sámi (OM06S) atnui váldima rámma birra. Mot lea rollajuohku ja ovttasdoaibman leamašan guovddáš, regionála  ja  báikkálaš  oasseváldiid  gaskkas  leamašan  ráhkkanan  muttos  ođđa oahppoplána  váldit  atnui  ja  árra  atnui  váldin  muttos?  Dán  fáttás  leat  maiddái veaháš  geahčadan  maid  eará  gaskaoamit,  earret  iešalddis  oahppoplána  –  nugo oahppogirjjit,  gelbbolašvuođadoaibmabijut  ja  báikkálaš  plánabargu –  lea mearkkašan dasa ahte čađahit ođđa oahppoplánadahkosa. Empiralaš vuođđun dán fáttá  gieđahallamii,  lea  earret  viiddis  dokumeantaiskosiidda,  semi- strukturerejuvvon jearahallamat ja ságastallamat relevánta ásahusaid ja organisašuvnnaid strategalaš ovddasteddjiiguin.  Prošeavtta vuosttaš raporterema goalmmát ja maŋemus  váldofáttás guorahallojuvvo OM06S. Álggos go čájehuvvo makkár sadji, dahje baicca makkár váilevaš sadji, sámi gielas ja kultuvrras lei oahppoplánabargguin maŋŋel  nuppi máilmmisoađi rádjái, de vuohttá ahte dađi eanet váldojuvvo sámi giella ja kultuvra vuhtii gitta vuosttaš <em type="italic">sámi</em> oahppoplána rádjái 1997:s (097S). OM06S guorahallamat dahkkojuvvojit oahppoplánaguorahallamiid  obbalaš  modeallaid  vuođul  ja  go OM06S buohtastahttojuvvo ovddeš 097S:in ja parallealla <span type="quote">“dáru”</span>plánain OM06:in. Lassin dehálaš oahppoplánateorehtalaš girjjálašvuhtii, de dát fáddá ovdanbuktojuvvo  nu  vuođul  ahte  áigeguovdilis  oahppoplánaid  sisdoallu guorahallojuvvo, dalle diehttelasat vuosttažettiin ja ovddemusat OM06S.  </p>
<p>Dán  raporttas  eai  leat  geavahuvvon  dieđut  viiddis  kvantitatiiva  iskosiin  mat maiddái leat oassin Máhttoloktema árvvoštallamis. Min prošeavttas leat olámuttos skuvlaeaiggádiid  dieđut  (suohkanat  ja  fylkkagielddat)  sámi  dilálašvuođaid  birra. Dasa    lassin  leat  čađahan  sierra  čielggadeami  nu  ahte  oaččuimet  kvantitatiiva dieđuid  ohppiin,  váhnemiin/ovddasteddjiin,  oahpaheddjiin  ja  rektoriin.  Dát maŋemus  diehtočohkken  ii  leat  vel  áibbas  geargan. Vaikko eanas oassi dan kvalitatiiva  dieđuin  prográmma  guovtti  vuosttaš  čielggadeamis  maid  mii prošeavttas boahtit hálddašit, dál (njukčamánnu 2009:s) leat gárvásat statistihkalaš gieđahallamii, de leat válljen dahkat nu ahte boahtte raporta eanasmuddui bo<em type="bold">7.2 NORGGA -DÁNSKA MIŠŠUVNNAS SÁMI OAHPAHEAPMÁI  </em>Dán  árvvoštallama  bajitdási  gažaldat  lea  ahte  ovddida  go  Máhttolokten-Sámi dainna  ođđa  oahppoplánadahkosiin  ovttaárvosaš skuvlla ja oahpaheami sámi álbmotjoavkkuide Norggas. Doahpagat nugo<em type="italic">  ovttaárvosašvuohta</em>  ja <em type="italic">ovttaárvosaš</em> skuvla eai boahtán Norgga skuvlla stivrendokumeanttaide ovdal 1987 vuođđoskuvlla Minsttarplána mielde (M87), ja ulbmilparagráfa bođii easkka 1998 Oahpahuslágain.  Stuoradiggedieđáhusas <em type="italic">Mot rikare mål</em> (St.  dieđáhusas  nr.  28 (1998-199) nannejuvvo ahte buot mánáin galgá leat <em type="italic">ovttaárvosaš ja heivehuvvon oahpaheapmi</em> beroškeahttá earret eará das makkár<em type="italic"> sosiála stáhtusa, vuoiŋŋalaš ja kultuvrralaš duogáš lea  ja  guđe  guvlui  gullá. </em>Viidáset deattuhuvvo ahte <em type="italic">ovttaárvosašvuođaprinsihppa</em>  ii mielddisbuvtte <em type="italic">seamma</em>  fálaldaga buohkaide, muhto <em type="italic">ovttaárvosaš</em> fálaldaga dan ládje ahte <em type="italic">vuođđun galgá leat dat maid mánát ja nuorat máhttet</em>, juoga mii gáibida sihke <em type="italic">ovttaskas  heiveheami</em>  ja <em type="italic">báikkálaš máŋggabealatvuođa.   </em>Filosofalaččat  ja  politihkalaččat <em type="italic">ovttaárvosašvuohta </em>mearkkaša ahte juohke indiviidas ja juohke joavkkus lea seamma árvu ja seamma riekti bálvalusaide ja suddjemii servodagas. Buohkat galget maiddái seammaládje sáhttit váikkuhit ovdáneapmái  mii  lea  buoremussan  alcceseaset,  iežaset  jovkui  ja  stuorát servodahkii. Nu áddejuvvon, lea<span type="quote">“ Ovttaárvosašvuohta”</span>, dábálaččat dohkkehuvvon min servodagas ulbmilin ja áigumuššan. Gažaldat lea mot dán ovttaárvosašvuođa galgá ovddidit, ja min oktavuođas, mot skuvla galgá ovddidit dakkár ideála. Nu ii leat álohii leamašan.  Dáčča skuvlla árra áiggis, váikko sámi álbmot lei dat vuosttaš joavku Danmárkkus - Norggas masa duohtavuođas heivehuvvui skuvla, de lei guhkkin eret nu ahte okta sápmelaš  indiviidan  dahje  sápmelaččat  joavkun  ledje  ovttaárvosaččat  eará ássiiguin. Sis lei primitiiva osku ja giela dáfus, de dat ii gal lean áktánas jus jurddašii vuoiŋŋalaš ovdáneami birra. Nidarosa bisma, Schønheyder, čálii birrasiid 1800 logus ahte sámegiella lei”... aldeles ubrugt og uvant til aandelige Ideer<span type="quote" xml:lang="nob">“ja lei “...indskrænket til de sandselige og faa Ting hvormed disse uoppdragne Mennesker i deres indskrækede Bruk av Naturen og Menneskelighedens Kræfter, behjelpe sig”</span> (NÁČ  1985:14:47  mielde).  Dánska–Norgga ovddasteddjiin ja maŋŋel  Norgga elihtas unno  dađi  mielde  dakkár,  oažžu  dadjat,  hui  <span type="quote">“oktageardánis”</span>  dulkojumit sámi eallinvuogis, kultuvrras ja gielas. Muhto sihke geográfalaš ja antropologalaš fágagirjjálašvuohta, politihkkárat ja ámmátolbmot  ja olbmot gaskaneaset dábálaččat máinnašedje negatiivvalaččat sámiid birra guhkás 1900-logu rádjái.   Norgii nuorra ja fámohis stáhtan lei dehálaš nannet našunála beali ja bidjat fuomášumi buot dáčča guoskevaš beallái, ja dalle šadde eará álbmotjoavkkut, sámit ja  kvenat  davvin  áittan,  earenoamážit  go  historjjálaččat  ledje  dáppe  rájit ránnáriikkaide  ođđasepmosat  ja  unnimusat  sajáiduvvan.  Sosiáladarwinisma, Darwina servodatdilálašvuođaid evolušuvdnaoahpu applikašuvdna, lei nanus 1800-logu loahpas ja guhkás 20.  jahkečuohtái.  Dát  rávdnji  atti  juogalágan  dieđalaš duođašteami  dan  oidnui  ahte  sámit,  belohahkii  eará  álbmotjoavkkut,  eai  gula oarjeeurohpálaš ráđđejeaddjikultuvrii, ahte ii leat seamma dásis oskudoaimmaheami, servodatorganiserema, ealáhusheiveheami, giela ja kultuvrra dáfus. Dasto ledje olu ákkat dasa ahte norgga stuoraservodat berrii <span type="quote">“veahkehit”</span> sápmelaččaid nu jođánit ja litnásit go vejolaš min alladeappot sivilisašuvdnii. Garra ja  konsekveanta  skuvlapolitihkka  šattai  dehálaš  reaidun  dan  oktavuođas. Giellainstruksa  mii  ilmmai  1880:s,  ja  mii  formálalaččat  lei  fámus  1959 álbmotskuvlalága rádjái, nannii maiddái ahte sámegiella ii galgga geavahuvvot skuvllas dahje stáhtainternáhtas, earret go lei <span type="quote">“áibbas dárbu dan dahkat”</span>.  ON  1948  olmmošvuoigatvuođajulggaštus, mii deattuha ahte buot olbmot leat riegádan  friddjan  ja  seamma  olmmošárvvuiguin  ja  vuoigatvuođaiguin, gaskariikkalaččat  markere  ahte  oaidnu  obbalaččat  jorggiha  minoritehtaid  ektui. Dasa lassin Norga searvá nanu gaskariikkalaš konvenšuvnnaide mat earenoamážit leat vuoigatvuođaid ja našunálastáhta geatnegasvuođaid birra álgoálbmogiid ektui (álgosaččat –  <span type="quote" xml:lang="eng">“indigenous people”</span>). Mii fertet oaidnit moaddelot maŋemus  jagi ovdáneami  dakkár  konvenšuvnnaid  vuođul  ja  go  sámit  dohkkehuvvojedje álgoálbmogin. Dát guoská  Vuođđolága  (1988)lassiparagráfii  sámiid vuoigatvuođaid  birra,  dat  guoská  ásahusaid  ilbmame  nugo  Sámediggái  (1989)  ja Sámi  allaskuvlii (1989) ja  min  oktavuođas,  buot  deháleamos,  dat  guoská  10-jagi vuođđoskuvlla  1997  oahppoplánadahkosa  sámi  oahppoplánaide ja dál Máhttoloktema 2006 Sámi (OM06S) Oahppoplánii. Álgoálbmogin sámiin lea vuoigatvuohta suodjalit ja viidáset ovdánahttit iežaset gielaid ja kultuvrra muđui, ja našunálastáhtas lea geatnegasvuohta láhčit, ekonomalaččat ja organisatuvrralaččat, vai dát álgoálbmotvuoigatvuohta ollašuvvo.   Stuoraservodaga oainnut ja dagut sámiid ektui olu maŋŋelii nuppi máilmmisoađi, leat  čuozahusaid  dagahan.  Minoritehtajoavkku  miellahtut  geat  guhkit  áigge  leat gullan ahte sin eai ane olu árvvus, ahte sin giela ii sáhte  geavahit reaidun vuoiŋŋalaš  doaimmaide  ja  dat  lea  hehttehussan  sin  geavatlaš  eallimii,  ahte  sin eallinvuohki lea oktageardán j.v., sáhttet oaivvildit iežaset, iežaset giela jnv. birra seammaládje.  Dakkár  oktavuođas  fertet  oaidnit  daid  ollu  sámi  váhnemiid, earenoamážit sámi báikkážiin gos muđui lea dáčča ja dáruiduhttojuvvon ássan, mat dahke visot vai sin mánát galge oahppat dárogiela, muhto geat maiddái dahke visot vai sin mánát  <em type="italic">eai </em> galgan oahppat sámegiela.  Go dasto nu ollu maŋŋel ilbmet jurdagat dan birra ahte sámegiella ja sámi kultuvra lea dehálaš ja mávssolaš, ja dan sáhttá dasalassin maiddái árvvosmahttit ja geavahit skuvllas, de dat jorbbodahttá ollugiid ja sáhttá leat riidovuložin sihke gaskal sámiid ja  <span type="quote">“dáččaid”</span>  sámi  báikkálaš  servodagain,  gaskal sámi joavkkuid ollugiidda persovnnalaččat.  Norgga sámit, mat árbevirolaččat ásset Várjjagis Engerdalii Hedemárkkus, lea hui girjás  joavku  ássanstruktuvrra  ja  fidnoheiveheami  dáfus,  ja  gielalaččat  gullet iešguđet  suopmanjoavkkuide,  belohahkii  leat  nu  stuora erohusat ahte lea sáhka iešguđet  gielain.  Dáruiduhttima  dahje  assimilašuvnna  dássi  rievddada  ollu.  Dasa lassin  gávdnojit  hálddahuslaččat  guokte  suohkanmálle;  dat  mat  leat klassifiserejuvvon sámi guovlun/hálddašansuohkanin, oktiibuot gávcci suohkana, ja buohkat earát mat eai leat nu, muhto gos maiddái sáhttet orrut sápmelaččat. Buot dát leat dilálašvuođat mat dagahit stuora hástalusaid dan dáfus ahte láhčit dili <span type="quote">“sámi skuvlii”</span> oahppoplánaiguin ja doaibmabijuiguin muđui. </p>
<p> Ahte guokte min golmma sámi giellajoavkkus leat hui unnit, ja ahte nubbi dain smávva  joavkkuin,  lullisámegiella,  lea  geográfalaččat  hui  bieđgguid,  buvttiha stuorra gáibádusaid organiseremii ja resurssačatnamii. Prinsihpas leat buot dát sámi gielat ovttaárvosaš gielat maid sámi álbmotjoavkkut eamiálbmogin lea riekti doa<em type="bold">7.3 </em> <em type="bold">OM06S ÁLGGAHEAPMI – OASSEVÁLDIT, ROLLAT JA GASKAOAMIT </em> 1. oasseprošeavtta vásáhusat ná guhkás guđe láhkái iešguhtetge hálddašanorgánat ja  –  dásit leat ráhkkanan váldit atnui OM06S:a, ja 2. oasseprošeakta, mot iešguhtetge  gaskaoapmi  lea  váikkuhan    ođđa  oahppoplána  atnui  váldimii, raporterejuvvojit dás ovttas.  Oktiivástideaddji riikkaidgaskasaš konvenšuvnnaiguin eamiálbmogiid vuoigatvuođa  mielde,  ideálalaččat,  ieža  áimmahuššat  oahpuset,  leat Sámedikkis deaŧalaš  barggut  hábmet  ja  čađahit  sámi  skuvlla.  Lea  ovdamearkka  dihte Sámedikki ovddasvástádus OM06S:a siskkobealde ovdánahttit sámi fágaplánaid vuođđoskuvlii  ja  sámegiel  oahpaheapmái  ja  earenoamážit  sámi  fágaide joatkkaoahpu siskkobealde. Seamma áiggis lea stáhtas fylkkamánniid  bokte bearráigeahččanovddasvástádus,  ja  bagadusovddasvástádus,  suohkaniid  ja fylkkagielddaid ektui. Viidáseappot lea 1998 oahpahuslága ja  OM06:a bokte heivehuvvo nu ahte skuvlaeaiggádat ja skuvllat galget čuožžut friddjabut go ovdal hábmet  skuvlafálaldaga  iežaset  sierra  dárbbuid  ja  eavttuid  vuođul.  Leat láhkamearriduvvon rievttit ja  standárdagáibádusat mat galget leat deháleamos stivrenreaiddut.  </p>
<p>Daid  ollu  iešguđetlágán  oasseváldiid  geažil  main  leat  muhtun  muddui  oktasaš barggut ja stivrenriekti Máhttoloktema sámi čađaheami ektui, leat mii válljen bidjat <em type="italic">governance-</em>perspektiivva (<span type="quote" xml:lang="fin">”ovttasstivrenperspektiivva”</span>) guorahallat daid proseassaid  mat  leat  jođus  atnui  váldima  barggu  oktavuođas.  Dát  siskkilda  ahte doaimmaid ovdánahttin ja mearrideapmi, dáhpáhuvvá šiehtadallamiiguin ja ságastallamiin, áinnas fierpmádagaiguin, gaskal iešguhtetge oasseváldiid main leat muhtun  muddui  eahpečielga, eahpestabiila ja lávgalaga rollat ja barggut. Jus ovdánahttin galgá dáhkkot ja stivrejuvvot dakkár prinsihpaid mielde, de dát eaktuda  luohttevašvuođa  ja  rabas  kanálaid  gaskal  doaimmaheddjiid  nu  ahte doaimmaheaddjit sáhttet ovttasbargat doaimmaid ulbmiliid vuostá mat áddejuvvojit oalle ovtta láhkái. Lea deaŧalaš  viidáseappot  čuovvoleamis  gávnnahit  leat  go  <em type="italic">governance</em>-stivrema eavttut doarvái olahan láhkái, ja mii vejolaččat hehtte viiddis searvama ja lassi ovttasdoaibmama ja ovttasbarggu dásiid ja ásahusaid rastá.  Sámedikki  bargu ovdánahttit oahppoplána Máhttoloktema mielddisbuvttii lossamiella  ollu  sivaid  geažil.  Sámedikki  mandáhta  hilljánis  čielggadeapmi,  lei okta;  guovtteoaivilvuohta    Oahpahusdirektoráhtain  dili  hárrái  <span type="quote">”dáčča”</span>  ja  sámi plánaid gaskka, lei nubbi;  hui oanehis áigi gaskal sámi plánaid dohkkeheami ja atnui váldima áiggi, lei goalmmát sivva dákkár duskkástuvvamii.   Sámediggi  hálddaša  iešguđetlágan  doarjjaortnegiid  nugo  giellamovttiidahttinsti-peanda ohppiide geain lea sámegiella joatkkaskuvllas,  gelbbolašvuođalokten-stipeanda oahpaheddjiide geat oahpahit sámegillii/sámegielas ja gaskaoapmeortnet oahpponeavvodahkamii. Sámediggi lea ráhkadan strategalaš plána maŋemus doibmii.  Sámediggi vásiha muhtun vahágis váikkuhusaid O97S:a nuppástusas OM06S:i. Čuoččuhuvvo  ahte  ovdabarggut  ovdal  OM06S  atnui  váldima  eai  lean  doarvái buorit. Dát lea dagahan ollu váttisvuođaid sihke vuođđoskuvllas ja joatkkaoahpus mii earret eará guoská dillái gaskal fágaid dárogiella ja sámegiella, ja gaskal sámegiela nubbingiellan ja sámegiela vierisgiellan joatkkaskuvllas. Ahte O97S-fága <span type="quote">”sámi giella ja kultuvra”</span> lea váldon eret OM06S oahppoplánas, láiden dihte eanebuid sámegillii nubbingiellan, lea ollu ohppiid dáfus dagahan ahte sii leat válljen eret sámegiela.  Sámediggi galgá  bagadallat  skuvlajođiheddjiid  OM06S:a  ektui,  muhto  ii  leat makkárge  bagadanriekti suohkaniid ektui ovdamearkka dihte doa<em type="italic">governance</em>-prinsihpain.<em type="bold"> </em></p>
<p> Finnmárkku, Romssa ja Nordlándda Fylkkamánniin  leat deaŧalaš  láidestan-  ja bearráigeahččobarggut  suohkaniid  ektui  go  guoská  suohkaniid  ovddasvástádussii ahte  oahppit,  gos  ihkinassii  dál  ležžet  riikkas,  galget  oažžut  dan  oahpahusa sámegielas dahje sámegillii maid sii sáhttet gáibidit lága mielde. Lea čielga oaidnu ahte suohkanlaš máhttodássi ohppii rivttiid birra oažžut sámegieloahpu lea heajut, ja diehtodárbu stuorát, mađi guhkkelii lulás boahtá ja mađi guhkkelii eret daid sámi árbevirolaš ássan-  guovlluin boahtá.<em type="bold"> </em>Dat golbma davis fylkkamánni hálddašit sámegieloahpu doarjjaortnegiid fylkkaideaset siskkobealde, ja Finnmárkku Fylkkamánni dasa lassin ortnega olles riikka várás lulábealde Nordlándda, doarjjaortnet hálddašansuohkaniid várás ja nubbi eará suohkaniid várás.  Sámegieloahppu váidojuvvo unnán Fylkkamánniide. Almmatge registrerejuvvojit váttisvuođat diibmojuoguid hárrái, earenoamážit olggobealde hálddašanguovllu, ja ahte  ollu  oahppit  main  lea  sámegieloahpahus  vuođđoskuvllas  gáhččet  eret  go molsot joatkkaohppui.  Stuorra oassi sámegieloahpahusas olggobealde hálddašansuohkaniid dáhpáhuvvá gáiddusoahpahussan mas Finnmárkku Fylkkamánnis lea ovttastahttinovddasvástádus davvisámegiela hárrái, Nordlándda Fylkkamánnis lullisámegiela hárrái ja Árranis fas julevsámegiela hárrái.  Fylkkamánnit leat bidjan olu návccaid hukset studioid iešguđet guovddážiidda ja rusttegiid háhkat guoskevaš skuvllaide. Maŋemus  moatti  jagis  lea  lohku vuođđoskuvllaohppiin geat válljejit sámegiela, ja dalle dávjjimusat nubbingiellan, njiedjan  Finnmárkkus  ja  Romssas,  muhto  lea  čielgasit  lassánan  Nordlánddas. Suohkanat main ii leat leamašan sámegieloahpaheapmi, dárbbašit hui olu bagadallama.  Fylkkamánnit geain lea ovddasvástádus sámegiel oahpaheapmái, leat bissovaččat fárus máŋgga  fierpmádagas/čoagganemiin  sámi  oahpaheami  birra  mii  lea  guovtti beaivásaš čoahkkin masa oassálastet Finnmárkku Fylkkamánni, Sámediggi ja Sámi allaskuvla, Finnmárkku ja Romssa suohkaniid rádjesuohkanfierpmádat mat leat hálddašanguovllu olggobealde (guoská Romssa ja Finnmárkku fylkkamánniide) ja searvá  ovttasbargočoahkkimiidda  gaskal  Nordlándda,  Romssa  ja  Finnmárkku fylkkamánniid, Sámedikki ja Sámi allaskuvlla gos maiddái Davvi-Trøndelaga Fylkkamánni maŋemus  áiggis  lea  váldojuvvon  fárrui.  Dasalassin  deaivvadit golbma  davimus  fylkkamánni  jahkásaččat  vástideaddji  Suoma  ja  Ruoŧa hálddašandásiiguin.  </p>
<p>Fylkkamánni  šaddá  dehálažžan <em type="italic">governance-</em>prinsihpa stivrema doaimmaheami ektui  dan  geažil  go  sus  leat  ollu  barggut  go  lea  informánta  (gaskkusta  dehálaš signálaid) bagadalli, vuojeheaddji, dárkkistanásahus/kvalitehtadárkkisteaddji ja hálddaša  doarjjaortnegiid  suohkaniid  ektui,  go  lea  gulahallanlađasin  gaskal báikkálaš ja guovddáš dási, doaibmá ovttasteaddjin gaskal gelbbolašvuođabirrasiid ja fylkka/suohkaniid j.v.. Orru váttisvuohtan ahte guovddáš ulbmilat, višuvnnat ja signálat eai álohii leat doarvái čielgasat, ahte lea munni dulkot daid máŋggaládje, mii dasto dagaha ahte skuvllat ja suohkanat eai vuorut seammaládje ja čađahit dan iešguđetládje.  Joatkevaš  árvvoštallanbarggus  lea  dehálaš  geahčadit  vuđoleappot diekkár dilálašvuođaid.  Lea skuvlaeaiggáda, suohkana ja fylkkagieldda ovddasvástádus ahte vuođđoskuvlla ja joatkkaoahpahusa oahppit ožžot dan sámi oahpaheami maid sis lea riekti oažžut. Prinsihpas lea skuvlaeaiggát iežas skuvllaiguin friddja das mot vállje organiserema ja  bargovugiid,  muhto  láhčin  ferte  leat  seamma  go  mii  sámi  oahppoplakáhta vuosttaš čuoggás daddjojuvvo, mii mearkkaša ahte oahpaheamis galgá leat buorre kvalitehta ja dat galgá<span type="quote">“... atnit sámi giela, kultuvrra ja servodateallima vuođđun”</span>.  Eaiggátvuođa njuolggadusas spiehkastit dat guokte sámi joatkkaskuvlla Kárášjogas ja Guovdageainnus ja sámi vuođđoskuvlla  Árbordes.  Dáin  skuvllain  leat  sierra stivrrat  mat  leat  stáhta  vuollásaččat, ja  Málatvuomi  ja  Snoasa  sámeskuvllaid  ges jođihit daid gullevaš ruovttusuohkanat.   Earret dan guovtti sámi skuvllas, de addojuvvo sámegiel oahpaheapmi oktiibuot 27 joatkkaskuvllas; vihtta Finnmárkkus, guhtta Romssas, logi Nordlánddas ja ovtta Davvi-Trøndelaga skuvllas ja  njeallje Lulli-Trøndelagas. Min ságastallamiid vuođul  Finnmárkku,  Romssa  ja  Nordlándda  fylkkagielddaiguin  sáhttit  čujuhit dáidda áššiide:  - Buot golbma  fylkkagieldda  váldet  duođalažžan  ovddasvástádusa joatkkaoahpahusa sámi oahpaheapmái. Nordlánda lea ásahan ovttasbarggu Hedemárkku ja trøndelaga fylkkaiguin lullisámegiela dáfus. Romsa lea čalmmustahttán ahte ii oktage oahppi galgga guođđit joatkkaoahpahusa nu ahte  ii  máhte  sámi  dilálašvuođaid  birra.  Finnmárku  deattuha  ollislaččat geahččat  sámegiela  ja  eará  fágaid  oahpaheami.  Finnmárkku  fylkkagielda lea njunnošis ásahit fierpmádaga gaskal oahpaheddjiid geat oahpahit sámegiela. Nordlánddas, gos gávdnojit oahppit buot golmma sámi giellavariánttaide, sáhttet oahppit geat lohket sámegiela ohcat fylkkas giellastipeandda.  </p>
<p>- Finnmárkku ovcci joatkkaskuvllas mat addet sámegiel oahpaheami, gávdno  viđa  skuvllas  sámegiel  oahpaheaddji.  Romssas  ja  earenoamážit Nordlánddas de olu sámegiel oahpaheapmi addojuvvo gáiddusoahpaheapmin  Ráissa  joatkkaskuvllas.  Oahppit  guđa  Romssa skuvllas  ja  guovtti  Nordlándda  skuvllas  ožžot  dakkár  oahpaheami, oktiibuot sullii 60 oahppi.  - Sámegiela vuoruheapmi Romssas ja Nordlánddas lea mielddisbuktán ahte eambbo oahppit váldet dakkár oahpaheami. Eatnasat dárbbašit álgooahpaheami danin go sis váilu, dahje lea hui heajos, ovdamáhttu.  - Diibmoteknihkalaš sivaid geažil lea álkimusat joatkkaskuvllas organiseret sámegieloahpaheami amasgiellan, muhto ruovttoluottamáksinortnet lea dalle heajut go dat mii lea go jus sámegiella lea vuosttaš-  dahje nubbingiellan. Dán atnet leat váttisvuohtan.  - Earenoamážit  Finnmárkkus  raporterejuvvo  ahte  ollugat  heitet sámegieloahpaheamis, dat guoská ovddemusat fidnofága ohppiide.  Vuođđoskuvlla skuvlaeaiggádiid dáfus fertet earuhit gaskal skuvlaeaiggádiid sámi hálddašanguovllu siskkobealde ja olggobealde. Mii leat čađahan jearahallamiid ja ságastallamiid golmma hálddašansuohkaniin, Kárášjogain, Divttasvuonain ja Snoasain. Dát  leat  hui  iešguđetláganat.  Davvisámi  Kárášjogas,  dehálaš  sámi váldoguovllus ja leamašan hálddašansuohkanin dan rájes go Sámelága ortnet bođii 1987:s, sámit leat čielgasit eanetlogus, sullii 90% hupmet sámegiela suohkana sullii 3.000 ássis. Julevsámiid logu lea váttis meroštallat Divttasvuonas, gos orrot sullii 2000 olbmo ja mii lea leamašan hálddašansuohkanin 2006 rájes, muhto sáhttet leat gitta  25%  olbmo  geat  atnet  iežaset  leat  julevsápmelažžan,  veaháš  unnibut  geat máhttet odne giela. Snoasa bođii fárrui hálddašansuohkanin 2008:s, ja dáppe dahká álbmoga lullisámi oassi sullii 5% badjelaš 2.100 ássis. Go suohkanat leat nu iešguđetláganat  ,  de  áigut  mii  čoahkkáigeasus  dušše  váldit  ovdan  muhtin gávdnosiid mat leat earenoamážat iešguđet suohkanii.  Kárášjogas lea dušše okta mánáidskuvla ja okta nuoraidskuvla, juo dadjat seamma báikkis ja oktasaš rektoriin. Lea guovttedását gieldda gos rektoris leat ollu hálddašanbarggut  mat  muđui  gullet  gielddahálddahussii.  Gielddahálddahusas  lea skuvlaovddasvástideaddji olmmoš 50% virggis. Dan dáfus lea Máhttoloktema áigumuš ollašuvvon ahte skuvladásis lea stuorát ovddasvástádus. Maŋŋel  097S ilbmama lea dahkkojuvvon viiddis báikkálaš oahppoplánadagus, mas <span type="quote">“guovttegielalašvuođaplána”</span>  lea  guovddážis.  Plánain  galgá  álkibut  realiseret OM97S vástideaddji oahppoplakáhta mielde. Oahpponeavvodilli árvvoštallojuvvo leat váttisin, sihke sámegielas ja eará fágain, juoga mii lea dagahan ahte OM06S atnui váldin lea leamašan dárbbašmeahttun njoahci. Go oahpaheapmi 2006 rájes jođihuvvui  guovttegielat  ja  čielga  sámeklássain  OM06S  mielde,  de  váhnemat vuosttildedje  go  oaivvildedje ahte  sin  mánát eai  oaččo  doarvái  čeahpit  dasa  ahte čuovvut oahpaheami sámegillii. Dál oahpahuvvo klássain dárogillii dahje iešguđet ahkásaččat seamma klássas modealla mielde (ahkeseaguheapmi). Kárášjogas ii leat váttisvuohta gávdnat oahpaheddjiid geain leat buorre sámegiel máhttu, muhto formálalaš  gelbbolašvuođadássi  berre  bajiduvvot  máŋgga  fága  ektui  jus oahpaheapmi OM06S mielde galgá šaddat áibbas buorre.  Divttasvuotna geavahišgođii  OM06S  buot  ohppiide  2006  čavčča  rájes. Julevsámegiella ja julevsámegilli oahpahuvvo guovtti dan njealji skuvllas. Oktiibuot lea 60 oahppis sámegiella, sullii bealis leat dat vuosttašgiellan. Rektorgoddi doaibmá fierpmádagas ja ovttasbargá lávgalagaid earret eará báikkálaš oahppoplánaid ja gealbobajidan doaibmabijuid bokte maiguin čovdet váttisvuođaid mat gullet  OM06S duohtandahkamii.  Ájluovtta skuvla lea resursaskuvlan julevsámi oahpponeavvuid ráhkadeapmái ja Sámediggi lea dasa juolludan resurssaid dán bargui. Suohkan fállá ovttas RKK Ofoteniin oahppofálaldaga sámi kulturmáhtus, muhto orru váttisin boahtteáiggis sihkkarastit doarvái oahpaheddjiid geain lea formálalaš julevsámi giellagelbbolašvuohta. Mihtilmas váttisvuohta barggus ahte oažžut ohppiid šaddat doaibmi  guovttegielagin,  lea  ahte  ollu  dáin  ohppiin  gullet  dáčča  ovttagielat ruovttuide. Suohkan árvvoštallá positiivan ahte Nordlándda Fylkkamánni lea ožžon formálalaš ovttastahttin- ja ovdánahttinovddasvástádusa julevsámegillii.  Snoasas  mii easkka šattai hálddašansuohkanin 2008:s, leat maiddái vásáhusat OM06S:in <span type="quote">“dábálaš”</span> suohkanin mas leat sámi oahppit. Snoasa lea maiddái guovttedásátsuohkan,  nu  ahte  lea  oanehis  geaidnu  suohkanlaš  jođiheddjiin suohkana  njealji  skuvlla  jođiheddjiide.  Okta dain lea Åarjel-saemiej skuvla Snåasesne (Snoasa Sámeskuvla) mii 1968 rájes šattai nubbin lullisámi internáhttaskuvlan riikkas. Dál háliidit eanas lullisámi váhnemat ahte sámi oahpaheapmi galgá dahkkojuvvot dan skuvllas gosa oahppit geográfalaččat gullet. Suohkanis leat 30 oahppi geain lea sámegiel dahje sámegillii oahpaheapmi, sullii bealli sis lea sámeskuvllas. Sámeskuvlla ulbmil lea ahte oahppit galget šaddet doaibmi  guovttegielagin.  Sámeskuvla  lea  muđui  resursaskuvlan  lullisámi oahpaheapmái, earret eará lea das ovddasvástádus gáiddusoahpaheapmái ohppiide geat gullet eará suohkaniidda. Hálddašansuohkanin čuvvot buot suohkana oahppit OM06S,  muhto  váldá  áiggi  oažžut  buot  fágaid  sisdoalu  áibbas  oktiivástidit  sámi oahppoplánain. Leat ráhkaduvvon báikkálaš  oahppoplánat fágaide duodjái ja musihkkii. Adnojuvvo váttisvuohtan ahte ohppiin geain lea sámegieloahpaheapmi, gártet  eanet  diimmut  go  eará  ohppiin.  Politihkalaččat  ja  hálddahuslaččat árvvoštallojuvvo lasihit maiddái eará ohppiin diibmologu nu ahte buohkat  ožžot seamma diibmologu. Lea lihkostuvvan rekrutteret oahpaheddjiid lullisámi gelbbolašvuođain, muhto rekrutterenvuođu ii leat beare nanus ja dasto lea fálaldat rašši.  Ovddasteaddjin suohkaniidda mat leat olggobealde sámi hálddašanguovllu, muhto main liikká leat ollu oahppit OM06S oahpaheami mielde, de válljiimet guokte stuorámus suohkana Álttá ja Romssa.  Álttá suohkanis lea ollu jagiid leamašan sámegieloahpaheapmi eanas suohkana 19 vuođđoskuvllas. Lea gal maid stuora sámi oassi álbmogis ja ealli sámi kultuvra ollu báikkálaš  servodagain.  Dássážii  ii  leat <em type="italic">sámegillii</em>  oahpahuvvon suohkanis, muhto dál bargojuvvo (2009) ásahit dakkár klássa man suohkan ferte ásahit Oahpahuslága mielde jus unnimus logi oahppi háliidit dan.  Goluid ja kvalitehta dáfus árvvoštallojuvvo leat stuora hástalussan go sámegieloahpaheapmi dáhpáhuvvá nu olu  skuvllain.  Árvvoštallojuvvo  virgáibidjat  bissovaš  sadjásačča  nu  ahte sámegieloahpaheapmi suohkanis ii leat nu rašes dilis go okta gelbbolaš oahpaheaddji muhtin skuvllas lea eret. Dán skuvlajahkái dahkkojuvvojit rievdadusat sámegieloahpaheamis mas lagas skuvllat buorebut ovttasbarget vai šaddet stuorát joavkkut ja oažžu buorebut ávkkástallama oahpaheddjiidresurssain. Suohkan  cuiggoda  Johttičállosa  F12:ái,  mii  lea  diibmojuogu  birra sámegieloahpaheapmái.  Johttičálus  bođii  beare  maŋŋit  ja  dan  lea  váttis  dulkot. Suohkan deattuha ahte suohkanii hálddašanguovllu olggobealde eai leat stáhtalaš refušuvdnaortnegat doarvái dasa ahte máksit lassigoluid mat leat go ohppiide galgá addit sámi oahpaheami  maid  sis  lea  riekti  oažžut.    Suohkan  iige  oaččo  maidege dain  konverterenruđain  maid  hálddašansuohkanat  ožžot.  Lávdaduvvon skuvlastruktuvra, ja dat ahte sámegieloahpaheapmi dáhpáhuvvá ollu skuvllain, lea dahkan lunddolažžan ásahit sámi oahpaheaddjifierpmádagaid mat earret eará galget ráhkadit fágaplánaid sámi oahpaheapmái. Fierpmádat oažžu liige diibmoresurssaid maiguin doaimmaha bargguid nugo plánabargguid, árvvoštallamiid ja gealbobajidemiid.  Romssa suohkanis  leat  dábálaččat  nanu  mearrasámi  birrasat,  lassin dasa vel leat boazosámi bearrašat mat guhká leat leamašan sihke sulluin ja nannámis. Dasa lassin leat vissis mutto sápmelaččat studeanta- ja dutkanbirrasiin.. Sámi ohppiide suohkana  guovddáš  osiin  lea  sámegieloahpaheapmi  čohkkejuvvon  Báhpajávrri skuvlii, mii váhnemiid mielas lea buorre. Buot oahpaheddjiin lea formálalaš gelbbolašvuohta geat sámegiela oahpahit. Muhtin oahpaheddjiin lea ovddasvástádus sámegieloahpaheapmái máŋgga  skuvllas.  Dat  dahká  vejolažžan addit ohppiide oahpaheami ruovttuskuvllas, ja ahte buorebut sihkkarastá oahpaheddjiid buriin gelbbolašvuođain go stuorát virgeoassi lea čadnon sámegillii. Sámegieloahpaheamis leat dál lagabui 150 oahppi, ja ovcci bissovaš virgáibiddjojuvvon oahpaheaddji doaimmahit dan oahpaheami oktiibuot 21 skuvllas.  Muhto  čoavddus  lea  diibmoplánateknihkalaččat  gáibidahkes  go  ollu skuvllat  šaddet  oktiiheivehit  iežaset  diibmoplánaid.    Suohkan  mearridii  1996:s doaibmaplána sámi kultuvrii ja ealáhusaide. Dan plána oktavuođas ásahuvvui Sámi kulturviessu/álgoálbmotguovddáš ja Guovddáš sámi mánáide. Suohkana olis lea sámegielat  mánáidgárdefálaldat,  ja  dasa  lassin  jođiha  studeantaovttastus  maiddái ovtta  sámi  mánáidgárddi.  Suohkan  aktiivvalaččat  bargá  rekrutterenbargguiguin allaskuvlla/universitehta studeanttaid ektui. Báhpajávrri skuvla lea ovttastahtti ja organisere  bissovaš  čoahkkimiid  vahkkosaččat  buot  sámegieloahpaheddjiide suohkanis. Bargojuvvo maiddái sihke dainna ahte ráhkadit oahppoávdnasiid ja metodalaš  čovdosiid.  Orru  nu  ahte  Romssa  čoavddus  lea  lihkostuvvon  bures go guoská dasa ahte bidjat ovttastahttima ja gealbobajideami ovddasvástádusa OM06S atnui váldima ektui ovtta rektorii ja skuvlii.   <em type="bold">7.4 MÁHTTOLOKTEMA SÁMI OAHPPOPLÁNADAGUS – ÁLGO GUORAHALLAN </em> Sámi oahpaheaddji Per Fokstad priváhta ovdanbuktin Parlamentáralaš skuvlakommišuvnna ovdii 1920-logu gaskamuttus sámi oahppoplána birra, ii vuhtto skuvlalágas (1936) dahje Minsttarplánas (1939), mii ilmmai dán plánabarggu maŋŋel. Easkka láhka- ja plánabargguin 1960- ja 1970-logus boahtá formálalaš stivrendokumeanttaide mielde riekti <em type="italic">sámegiel</em>  oahpaheapmái. Muhto galggai vel gollat 20-30  jagi  ovdal  go  lei  sáhka  eará  go  <span type="quote">“dáčča”</span>  skuvllas  sámi mánáide. Liikká,  1974 Minsttarplána (M74) rabas vejolašvuođa <em type="italic">sámegiela </em>ja sámi kultuvrra oahpaheami addit, muhto dalle buot vuolemus klássacehkiin. Boahtte dáčča  oahppoplána  ovdabarggus,  1987  Minsttarplána  (M87)  bođii  sámi fágačehppodat  Sámi  oahpahusráđi  bokte  (ásahuvvon  1975:s)  vuohččan  fárrui plánabargui. Sámi giela ja kultuvrra ektui lei plána mihá eambbo konkrehta ja viidábut go M74. Sámi giellaoahpaheami áigumuš lei dahkat ohppiid doaibmi guovttegielagin  nu  ahte  sii  galge  sáhttit  <span type="quote">“...  dovdat  gullevašvuođa  guovtti kultuvrii”</span>.  Sámi oahppoplánadahkosiin 10-jagi  vuođđoskuvlii,  mii  ilmmai  1997:s  (O97S) almmuhuvvo <span type="quote">“sámi skuvlla”</span> áigumuš. <span type="quote">“Sámi skuvla”</span> lea dalle okta klássa, okta skuvla  dahje  suohkan  mii  čuovvu  O97S.  Plána  prinsihppaoasis deattuhuvvo  ahte oahpaheapmi galgá sihkkarastit positiiva (sámi) identitehtaovdáneami ja dahkat ohppiid doaibmi guovttegielagin. Viiddis árvvoštallanbarggus  rámiduvvo ja cuiggoduvvo plána. Ahte plána geavaha doahpagiid nugo <em type="italic">álgoálbmotperspektiivva, sámi perspektiiva ja máŋggakultuvrralaš  perspektiivva</em>  lea positiivalaš, muhto suohkaniidda  orro  váttisin  skuvlla  geavatlaš  hábmemis  ollásit  čuovvolit  dakkár perspektiivvaid. Seammaládje 097S rámiduvvo eatnigielaoahpaheami áigumušaid ovddas,  muhto  čuoččuhuvvo  ahte  plána  ii  váldde  doarvái  vuhtii  man  unnán  ja veagaheamit leat dat báikkit gos sámegiella duođai geavahuvvo. Plána eaktuda ahte sámi ohppiin lea seamma doarjja árgabeaivvis skuvlla olggobealde, ja ahte sámi čálalaš  ávdnasat  leat  olámuttos  (áviissat,  bláđit,  girjjit)  eatnigielaoahpaheapmái, nugo  dárogielat  ohppiin  dábálaččat  leat  dárogielat  birrasiin.  097  árvvoštallama čuovvoleamis  biddjojuvvo  maiddái  stuora  gažaldat  <span type="quote">“sámi  skuvlla”</span>  oahpaheddjiid gielalaš  gelbbolašvuhtii.  Dušše  juohke  goalmmát  oahpaheaddji  oaivvildii  iežas čállit  sámegiela  <span type="quote" xml:lang="fra">“bures”</span>.  Viimmat  árvvoštallanbargu  válddii  ovdan  gažaldaga oahpponeavvodili birra O97S realiserema ektui. Árvvoštallama vástádus, lei dat dábálaš, ahte sámi oahpponeavvut váilot sihke suohkan-  ja skuvladásis. Konklušuvdnan bargui mas sámi skuvlla árvvoštallojuvvui O97S mielde sáhttá leat ná:  Buorit  áigumušat,  muhto  beare  unnán  realisma  eavttuid  ektui  ahte  čuovvolit áigumušaid. Lihkostuvvá go OM06S ja dan atnuiváldima rámma buoret?  Ovdal go geahččalit buktit hui gaskaboddosaš vástádusa dan gažaldahkii, de áigut oažžut  ovdan  árra  luottaid  sámi  skuvllas  ja  joatkkaoahpu  dásis.  Duohtavuođas bođii  sámi  álbmotallaskuvla  Kárášjohkii  juo  1936:s mii fálai sámegieloahpu ja sámi  kultuvrra  oahpu.  Ásaheapmi  ii  čájehan  dan  ahte  majoritehta  čájehii  fuola váldit  vára  sámevuođas,  muhto  ahte  Sámemiššuvdna  vuoruhii  sámi nuorain<span type="quote">“gádjume sieluid”</span> ovdalii go dáruiduhttojuvvot. Maŋŋel, 1952:s ásahuvvui stáhtalaš sámi fidno-  ja dipmaduodjeskuvla Guovdageidnui, ja 1969:s ásahuvvojedje gymnásaklássat Kárášjohkii gos sámegiella lei fágan. Plánabargu 1970-logus ovddastii nanu árvobajideami sámi gillii ja kultuvrii, ja ovttaárvosašvuođa  olaheami  jurdda  oaččui  coavcci”...ovttaárvosašvuođa  bokte eambbo  go  ovttaláganvuođa  bokte”,  nu  mot  ovddeš  rektor  Kárášjoga  gymnásas, Jon  E.  Einejord,  dajai  1994:s  Ođastusrahčamuš  1990-logus (O94) mas nanu ulbmilstivren skuvlabargguin attii unnit muni báikkálaš heivehemiide, mii lei sámi joatkkaskuvllas rahpan vejolašvuođa sámi fáttáide ja sámi  gillii. Vaikko eai lean celkojuvvon  ulbmilat,  de  strukturođastusat  1990-logus  ovddastedje  duohtavuođas hedjoneami sámi di<em type="bold"> </em>Maid dasto ođđa oahppoplánadahkosiin OM06S:in? Reaidun min guorahallamii, de áigut geavahit Goodlads measta juo klassihkalaš 1979 oahppoplánamodealla mas son geavaha vihtta dási servodatpolitihkalaš áigumušain formálalaš ja áddejuvvon oahppoplána bokte (iešalddis oahppoplána ja mot dat dulkojuvvo) čađahuvvon ja vásihuvvon oahppoplánii (oahpaheapmi ja ohppiid vásáhusat). Dasa lassin áigut mii ávkki atnit didákttalaš relašuvdnamodealla viiddiduvvon veršuvnnas, mii lea olu geavahuvvon norgga oahppoplánaguorahallamiin. Dán <span type="quote">“viiddiduvvon”</span> modeallas lea giella ja kultuvra váldojuvvon mielde didákttalaš kategoriijan, juoga mii min oktavuođas lea dehálaš.  OM06S:s leat nugo ovddeš O97S:s ja O94:s golbma váldooasi; obbalaš oahppoplána, prinsihpat oahpaheapmái ja oahppoplánat fágaide. Vaikko vel obbalaš oasi sisdoalu, Goodlads modealla mielde, sáhttá dadjat ovddasta  <em type="italic">ideaid</em> oahppoplána, de lea dát oassin <em type="italic">formálalaš </em>oahppoplánas. Dát oassi lea rievdadusaid haga jotkojuvvon O97S:s ja O94:s, dat lea ideanttalaš OM06S:i ja OM06:i ja gávdno sihke dárogilli  ja sámegillii. Muhto oahppoplána obbalaš oasis eai leat dušše  višuvnnat  go  dat  geahččala  muitalit  makkár  beliid  mii  galgat  geahččalit ovdánahttit olbmo 13-jagáš  skuvlamannolagas,  oktiibuot  čieža  beali oaivilohcaleaddji olbmos ovttaiduhtti olbmo rádjái. Plána, mii lea huksejuvvon huksejeaddji máhtto- ja oahppanoainnu ala, mas lea jáhkku dasa ahte aktiivvalaš oahppi ohppiidaktiiva skuvllas, maiddái obbalaččat dadjá bajitdási ulbmiliid birra maid guvlui skuvllas galgá bargat, ja galgá árvvoštallat ahte lahkona go daidda. Oaivilohcaleaddji  olbmo  čilgehusas  gávdnat  áidna  dán  oahppoplána  oasis  mas mihtilmasat  čujuha  sámi  dilálašvuođaide.  Dás  deattuhuvvo  ahte  sámi  giella  ja kultuvra lea oassin min kulturárbbis masa skuvllas ferte leat sadji, ja ahte dát lea dehálaš sámi ohppiide vai sin sámi identitehta nannejuvvo.  <em type="italic">Máhttoloktema – sámi (PFO-S) oahpaheami prinsihpat</em>, sáhttá dadjat leat obbalaš oahppoplána deattuheamit das mot oahppama sáhttá ovddidit skuvllas. Joatkkaoahpahussii leat dakkár <span type="quote">“deattuheamit”</span> juoga mii lea  ođas,  muhto vuođđoskuvlii eai leat guđa siidosaš PFO:s ja PFO-S:s nu olu dárkilvuođat ja danin dat ii leat nu ávžžuheaddji go O97S vástideaddji oassi mas leat olles 35 siiddu (das lea gal maid rievtti mielde olu spáltasadji govaide!) Duohtavuođas dát <span type="quote" xml:lang="ron">“prinsihpat”</span> eanasmuddui deattuhit oahpahuslága ja oahppoplána obbalaš oasi. Dása lea váikkuhan dat ođđa oaidnu mii lea oahppoplánemii ja skuvlla bargui  namalassii ahte fága ulbmilat galget stivret barggu, ja dasto lea ovttaskas skuvlla ja oahpaheaddji háldui  ámmátolmmožin  gávdnat  geainnu  ovddasguvlui.  Čielga ávžžuhusaid  dahje  gáibádusaid  maid  PSO-S (ja PSO) bidjá oahpaheapmái, leat čohkkejuvvon  nu  gohčoduvvon <em type="italic">oahppoplakáhttii</em>  mas 12  (PSO:i 11) oanehis čuoggás deattuhuvvo maid skuvla ja oahppofitnodat galgá nákcet dahkat. Plakáhtta lea ideanttalaš sámi ja dáčča oahppoplánii, dušše dainna erohusain ahte OM06S lea dákkár álggaheaddji čuokkis: <span type="quote">“ Sámi skuvla ja oahppofitnodat galgá láhčit dili dasa ahte  oahppi/fidnooahppi  oažžu  oahpu  mas  lea  buorre  kvalitehta sámi giela, kultuvrra  ja  servodateallima  vuođul.”</span>  Dás  leat  čielga  referánssat  ILO- konvenšuvdnii  ja ON cealkámuššii álgoálbmogiid birra 1994:s. Jus oahppoplakáhtta ja PFO-S  obanassiige  galgá  čuvvojuvvot,  de  skuvllas  ja oahppofitnodagas ferte leat sámegiel, sámi- kultuvra ja servodat gelbbolašvuohta, muhto maiddái obbalaš áddejupmi servodat- ja luonddudilálašvuođaid birra, sáhttit oaidnit  báikkálašservodaga  ja  minoritehtajoavkkut  našunála  oktavuođas  ja mái<em type="italic">formálalaš </em>oahppoplánan Goodlad vuogádagas. Máhttoloktema fágaplánat prinsihpalaččat leat earáláganat go ovddeš vástideaddji plánat go dat eai (prinsihpas goit juobe) deattut <em type="italic">máhttoulbmiliid</em>, muhto čohkkejit fuomášumi <em type="italic">gelbbolašvuođaulbmiliidda, </em>ja dalle ulbmiliidda maid galgá sáhttit mihtidit man muddui lea olahuvvon. Nu dáfus gal plánat gullet gaskariikkalaš  minstarii ja  das leat  čielga  paralleallat  plánaide  maid leat  oaidnán riikkain nugo Ruoŧas ja Stuorra-Británnias.  Nu earálágan go eavttut leat dain birrasiin gos OM06 galgá váldojuvvot atnui, ja nu iešguđetlágan  dilli  go  mii  iešguđet  sámi  oahppis  dahje  ohppiidjoavkkus  lea,  de šaddá munni mii plánas lea individuálalaš ja báikkálaš heiveheapmái, mearrideaddjin dasa ahte olaha go duhtadahtti bohtosiid. OM06S:s(ja OM06:s) leat máŋga  strategiija  maiguin  sáhttá  dustet  iešguđet  individuálalaš  dahje  báikkálaš dárbbuid  go  oahppanbarggu  galgá  earenoamážit  heivehit.  Máinnašeamis <em type="italic">heivehuvvon oahpaheami</em>  birra deattuhuvvo ahte oahppi galgá sáhttit oassálastit plánemii, čađaheapmái ja árvvoštallamii, vai sihkkarastá ahte váldá vuhtii oahppi earenoamáš dárbbuid, dahje ahte ođđa doaibmabijuid maid láhčá oahppamii galget sáhttit muddejuvvot dakkáriid ektui. <em type="italic">Válljenprográmmafága/Oahppoválljen </em>  lea ođđa  fága  OM06S:s (ja OM06:s) mii áigumuša mielde galgá addit eanet lášmesvuođa ja litnáset rasttildemiid 13-jagáš oahppanmannolahkii. <em type="italic">25% báikkálaš sisdoalloválljen ja čiekŋudanprošeakta </em>leat eará ođđa elemeanttat Máhttoloktema oahppoplánain mat rahpet vejolašvuođa individuálalaš ja báikkálaš vuoruhemiide. Joatkevaš  árvvoštallanbarggus  šaddá  dehálaš  geahčadit  mot  skuvllat  ávkkástallat daid  friddjamuniid  mat  oahppoplána  mielde  formálalaččat  rahppojuvvojit barggadettiin oažžut oahpaheami mas lea buorre kvalitehta sámi giela, kultuvrra ja servodaga vuođul, vai fasttain refereret sámi oahppoplakáhta vuosttaš čuoggái.  Man mihtilmas sámi lea dasto OM06S go geahččá OM06 ektui? Oahppoplakáhtas lei  sámi  mihtilmas  lassičuoggá  (geahča  ovdaleappos).  PFO-S:s muitaluvvo go geahččá  PFO  ektui  veaháš  viidábut    muhtin  čuoggáin  mas  sámi  sisdoallu  lea váldojuvvon ovdan. Deattuhuvvo ahte oahpaheapmi galgá nannet ja ovdánahttit sámi  oahppi  identitehta  oahppi  gielalaš  ja  kultuvrralaš  duogáža  ovdánahttimiin. Earret fága sámegiella ja duodji leat OM06 ja OM06S fágaplánat hui ovttaláganat ja belohahkii áibbas oktiivástideaddjit. Min joatkevaš árvvoštallanbarggus áigut bidjat fuomášumi <em type="italic">Sámegiela ja Servodatfága Sámegiela </em>fágaide.  Sámegiella vuosttašgiellan sáhttá áddejuvvot paralleallan dárogillii  OM06:s Prinsihpas lea maiddái sámegiella bálddalagaid dárogielain almmolaš giellan Norggas, sámegiella golmmain variánttain, dárogielas leat dušše guokte. Plána deattuha ahte giela galgá váldit váras ja viidáset ovdánahttit, juoga masa Norggas lea earenoamáš ovddasvástádus go sámit leat joavkun mihá stuorábun go ránnáriikkain Ruoŧas,  Suomas  ja  Ruoššas.  Gelbbolašvuođaulbmilat  sámegiela plánas  leat  biddjojuvvon  nu  ahte  addet  stuora  vejolašvuođaid  báikkálaš dulkojumiide ja defineret sisdoalu ja válljet metodaid.   OM06S servodatfága plána bajitdási ulbmilat deattuhit oaidnit <em type="italic">Sámi</em> oktavuođas ja sámiid oktan álbmogin mat orrot njealji riikkas. Deattuhuvvo ahte sámi identitehta galgá  nannejuvvot  <span type="quote">“  iežas  kultuvrra  oadjebas  gullevašvuođa”</span>  vuođul,  ja  árvvu mielde ahte lea viiddis ovttasdoaibman báikkálašservodagain, juoga mii maiddái gullá sámi ohppiid identitehtahuksemii. Mot ja man muddui iešguđet skuvlabirrasat nagodit ollašuhttit oahppoplána diekkár áigumušaid, šad</p>
</body></document>