<document xml:lang="sme" id="no_id"><header><title/><genre code="admin"/><author><unknown/></author><wordcount>6073</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/filer/vurdering/kartlegging/generell_veiled_kp_lesing_3trinn_nordsamisk.pdf</origFileName><parallel_text xml:lang="nno" location="kp_lesing_3_trinn_lararrettleiing_2015_nn.pdf"/><parallel_text xml:lang="nob" location="kp_lesing_3_trinn_larerveiledning_2014_bm.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="deu">1<em type="bold"> </em>GEAHČČALEAMI BIRRA </p>
<p>Dat bagadus lea dutnje geas leat oahppit geat galget čađahit lohkančehppodaga iskama 3. jahkeceahkis. Bagadusas leat rávvagat ja dieđut dan birra maid berre dahkat ovdal go čađaha geahččaleami, čađahettiin ja maŋŋel čađaheami. Bagadusa maŋemus oasis muitaluvvo veaháš dan birra maid berre dahkat maŋŋel čađaheami, ja čilge veahá mo bohtosiid sáhttá geavahit viidásit čuovvoleapmái. Sáhtát lohkat eambbo geahččaleami birra Oahpahusdirektoráhta neahttasiid<em type="italic">duin (www.udir.no)</em>. </p>
<p xml:lang="deu">KÁRTENGEAHČČALEMIID BIRRA</p>
<p type="listitem"> Mii lea geahččaleami ulbmil?</p>
<p>Geahččaleamit galget addit dieđuid dan birra guđet oahppit dárbbašit erenoamáš čuovvoleami. Kártengeahččaleamit galget čájehit leat go oahppit geat eai leat oamastan dárbbašlaš gálggaid álgooahpahusas. Bohtosat galget veahkkin oahpaheddjiide ja skuvlajođiheddjiide fuobmát ohppiid geat leat sierra beroštumi ráji vulobealde, ja dárbbašit liige čuovvoleami. Dieđuid maid oažžu kártengeahččaleamis ferte buohtastahttit eará dieđuiguin mat skuvllas muđui leat oahppi birra. Jus bohtosat čájehit ahte oahppis lea váilevaš doabaipmárdus ja/dahje gálggat, de dáidá leat dárbu eambbo kártet ovdal go oahppi oažžu erenoamáš čuovvoleami.</p>
<p type="listitem"> Maid lohkančehppodaga iskan mihtida?</p>
<p>Kártengeahččaleamit galget iskat man muttus ohppiid doabaipmárdus ja lohkangálggat leat oahppoplánaid mihttomeriid ektui das mii guoská vuođđogálggaide. Geahččaleamis leat ollu álkis bargobihtát, ja addáge unnán dieđuid ohppiid birra geat máhttet buot dahje measta buot bargobihtáid. Áidna maid sáhttá dadjat ohppiid birra geat máhttet eanaš oasi dahje buot bargguid, lea ahte sis leat doarvái buorit gálggat viidásit oahppamii, muhto leat unnán dieđut das man bures sii duođai máhttet. Diekko sierranit kártengeahččaleamit nationála geahččalemiin, go dain leat maid váttis bargobihtát mat addet dieđuid buot dásiid birra.</p>
<p type="listitem"> Galget go buot oahppit čađahit kártengeahččalemiid?</p>
<p><em type="italic">Buot</em> 3. ceahki oahppit galget čađahit iskama. Oahppit geat leat buohccit, dahje eará ákkaid </p>
<p>geažil, eret geahččalanbeaivvi, galget beassat iskama čađahit eará beaivvi. Eambbo dieđut luvvema birra leat <em type="italic">Retningslinjer for gjennomføring (Njuolggadusat čađaheapmái). </em></p>
<p type="listitem"> Sáhttá go iskama heivehit ohppiide?</p>
<p>Skuvllas lea ovddasvástádus láhčit dili vai oahppit geat dárbbašit erenoamáš heiveheami, maid sáhttet čađahit kártengeahččaleami. Heivehit sáhttá ovdamearkka dihte nu ahte iskan čađahuvvo unnit joavkkus, oktolanjas dahje ahte leat máŋga bottu iskama čađahettiin. Skuvla ii sáhte ieš ráhkadit ortnegiid mat sáhttet váikkuhit ohppiid bohtosiidda, degomat geavahit veahkkeneavvuid dahje bidjat guhkit áiggi juohke siidui. Skuvlajođiheaddji galgá árvvoštallat dárbbašit go ovttaskas oahppit sierra heiveheami.</p>
<p type="listitem"> Geas lea ovddasvástádus kártengeahččaleami čađaheapmái?</p>
<p>Skuvlajođiheaddjis lea bajimus ovddasvástádus láhčit dili nu ahte buot oahppit čađahit.</p>
<p>1.1<em type="bold"> </em>Sierra beroštumi rádji </p>
<p>Kártengeahččaleami ulbmil lea gávdnat ohppiid geat dárbbašit sierra čuovvoleami go galget oahppat lohkama vuođđogálgan. Sierra beroštumi rádji meroštallojuvvo dainna lágiin ahte dihto ohppiidjoavkku bohtosat guorahallojuvvojit vuosttas čađaheami maŋŋel. Sierra beroštumi rádji biddjo dan mielde man ollu čuoggáid dat 20 proseantta ohppiin geain leat heajumus bohtosat leat ožžon. Don gávnnat gaskaboddosaš sierra beroštumi rájiid registrerenskovis gihppagis <em type="italic">Čađahan- ja árvvoštallanbagadus</em> mii lea almmuhuvvon </p>
<p><em type="italic">Prøveadministrasjonssystemet</em> (Geahččalemiid hálddašanvuogádagas) (PAS). Jáhkkimis </p>
<p>lea unnán erohus gaskaboddosaš ja loahpalaš sierra beroštumi rájiid gaskkas.</p>
<p>Lea dehálaš atnit muittus ahte sáhttet leat oba iešguđet áššit maiguin oahppit, geat leat vulobealde sierra beroštumi ráji, rahčet, ja oalle iešguđet áššit maid máhttet. Danne ferte ge buohtastahttit ovttaskas ohppiid bohtosiid eará dieđuiguin mat leat oahppi birra ovdalaččas, go galgá gávnnahit mo viidáseappot bargá. Lea dehálaš ahte skuvla gulahallá váhnemiiguin bohtosiid birra ja mo áigu viidáseappot bargat, erenoamážit jus leat oahppit geat dárbbašit sierra čuovvolahttima. Dalle besset váhnemat doarjut iežaset máná lohkangálggaid ovddidemiin. Eanas oahppit geaid fuobmá lohkančehppodaga iskama bokte, dáidet sáhttit oažžut čuovvoleami heivehuvvon oahpahusa rámmaid siskkobealde. Leat goitge muhtin oahppit geaid berre iskkadit viidáseappot oaidnin dihte dárbbašit go erenomášoahpahusa.</p>
<p>Sierra beroštumi rádji ii galgga gehččojuvvot čavga rádjin. Muhtin oahppit geat ožžot juste dan mađe čuoggáid ahte leat bajábealde sierra beroštumi ráji, sáhttet maiddái dárbbašit erenomáš čuovvoleami. Seammás soaitá oahpaheaddji vásihit ahte muhtin oahppi oažžu nu čuoggáid ahte lea vulobealde dahje juste sierra beroštumi ráji alde, vaikko ovddeš áicamat čájehit eará. Lea danne dehálaš árvvoštallat ja buohtastahttit eará dieđuiguin mat leat ohppiid birra.</p>
<p xml:lang="fkv">Muitte:</p>
<p type="listitem"> Ohppiid sierra beroštumi ráji vulobealde galgá viidáseappot čuovvolit.</p>
<p type="listitem"> Don fertet muitalit váhnemiidda lohkančehppodaga iskamiid bohtosiid</p>
<p>birra, erenoamážit jus čájehuvvo ahte oahppi lea sierra beroštumi ráji vulobealde ja dárbbaša erenoamáš čuovvoleami.</p>
<p type="listitem"> Maiddái oahppit geat ožžot čuokkessupmiid juste bajábeale sierra</p>
<p>beroštumi ráji, soitet dárbbašit viidásit čuovvoleami.</p>
<p type="listitem"> Ohppiid bohtosat galget buohtastahttojuvvot eará dieđuiguin mat leat</p>
<p>ohppiid birra.</p>
<p>1.2<em type="bold"> </em>Maid mihtida 3. ceahki lohkančehppodaga iskan? </p>
<p>Lohkančehppodaga iskamiid vuođđu lea dat mo vuođđogálga <em type="italic">máhttit lohkat</em> lea čilgejuvvon Máhttoloktema (LK06S) oahppoplánain ja sámegiela vuosttašgiellan gelbbolašvuođamihtuin.  </p>
<p>1.-3. cehkiid lohkančehppodaga iskamat speadjalastet mo vurdojuvvon lohkangálggat ovdánit: gielalaš diđolašvuođa rájes, bustávvamáhtu ja sátnelohkama bokte dassážii go máhttá lohkat máŋgga lágan teavsttaid  ja fáhtet sisdoalu. Lea dehálaš muitit ahte dát galggat duohtadilis ovdánit buohtalaga, ovdamearkka dihte lohket/čállet oahppit sániid iešguđet ládje, dan mielde man oahpis sátni lea sutnje.</p>
<p type="listitem"> Gielalaš diđolašvuohta</p>
<p>Ovdal go mánát ohppet lohkat, de sii beroštit eanas sisdoalus ja oaivilis go geavahit giela. Go galgá oahppat lohkat, fertejit mánát eambbo giddet fuomášumi giela hápmái ja struktuvrii. Okta oahpes ovdamearka dása lea go mánná ipmirda ahte sátni láigenođđu lea guhkit go sátni láigi, váikko ieš láigi duohtavuođas lea<span type="quote">“máisttaša”</span> ártegis sániid ja riimmaiguin bargá ovddidit dán diđolašvuođa. Go oahppit máhttet dovdat (ja rievdadallat) ovttaskas jietnadagaid daddjojuvvon sániin, dalle leat fonemalaš diđolaččat.</p>
<p type="listitem"> Sihkkaris bustávvamáhttu</p>
<p>Sihkkaris dahje doaibmi bustávvamáhttu mearkkaša ahte oahppit jođánit ja beaktilit máhttet čatnat bustávaid jietnadagaide (giellajienaide) ja nuppe ládje (máhttu lea automatiserejuvvon). Oahppi ipmirda ahte juohke bustávva prinsihpas ovddasta ovtta jietnadaga hupmangielas. Ipmirdit čanastusa gaskal hupmangiela jietnadagaid ja čállingiela bustávaid, lea <em type="italic">kritihkalaš fáktor</em> alfabehtalaš čállingiela oahppamii. </p>
<p type="listitem"> Lohkat ja čállit sánit</p>
<p>Sáhttá geavahit iešguđet strategiijaid sániid lohkamii ja čállimii. Lohkat <em type="italic">fonologalaččat</em> mearkkaša ahte jorgala bustávaid jietnadahkan ja geassá dáid oktii sátnin maid dovdat (lohkki sáhttá gullat man sáni jietnadanminsttar sulastahttá). Máhttit fonologalaččat lohkat lea buorre vuođđun oahppat ortográfalaččat lohkat. Lohkat <em type="italic">ortográfalaččat</em> mearkkaša ahte dovdá bajil stuorát ovttadagaid nugo stávvaliid, bustávvaovttastumiid ja olles sániid (Lohkki oaidná guđe sáni sátnegovva govvida). Ortográfalaš sátnelohkan lea eaktun olahit buriid lohkangálggaid.  </p>
<p>Ollu oahppit geain leat lohkan- ja čállinváttisvuođat olahit dađistaga dohkálaš sátnelohkangálgga. Muhtimin leat goitge gaskaboddosaš dahje bistevaš váttisvuođat</p>
<p><em type="italic">čállit</em> sániid riekta. Čállingeahččaleapmi addá dieđuid das man bures oahppit máhttet </p>
<p>analyseret hupmangiela jietnadagaid, ja máhttet go oahppit čállit sániid mat eai čállo nu go daddjojit. Dan dihte lea čálliniskan oassin lohkangálggaid kártemis.</p>
<p>Čállit <em type="italic">fonologalaččat</em> mearkkaša ahte sirre daddjojuvvon sáni jietnadagaid, kode jietnadagaid bustávvan ja čállá bustávaid nu ahte dain šaddá sátni. Čállit <em type="italic">ortográfalaččat</em> mearkkaša ahte oahppi čállá olles sániid dahje sátnegovaid riekta, váikko sánit eai čállo nu go daddjojit. Ortográfalaččat čállit lea eaktun dasa ahte olaha buriid čállingálggaid.  </p>
<p>Oahppit dárbbašit máhttit sihke fonologalaš ja ortográfalaš sátnelohkama ja čállima. Dát guokte sátnelohkan- ja stávenvuogi geavahuvvojit iešguđet ulbmiliidda, dan mielde man oahppásat sánit leat sutnje gii galgá lohkat dahje čállit. Jus sátni lea amas dahje hárve, de geavaha oahppi dávjjimusat fonologalaš strategiija. Oahpes sániid fas lohket ja stávejit ortográfalaččat.</p>
<p type="listitem" xml:lang="smj"> Lohkanáddejupmi /Lohkanipmárdus</p>
<p>Lohkanoahpahusa ulbmil lea ahte oahppit galget máhttit lohkat teavsttaid sihke muosáhusa ja oahppama váste. Oahppoplánaid čilgehusain das mii lohkama vuođđogálga lea, biddjo ohppiid lohkanipmárdus guovddáš áššin. Leat máŋga beali mat váikkuhit dasa man bures mii ipmirdit dan maid lohkat. Sátnelohkangálggat, sátnemáhttu, duogášmáhttu fáttá birra, lohkanstrategiijat ja bargomokta leat buohkat bealit mat váikkuhit lohkanipmárdussii.</p>
<p>Nuoramus ohppiin lea dávjá eahpesihkkaris sátnelohkan mii gáržžida lohkanipmárdusa. Dađi mielde lohkagohtet oahppit sániid jođáneappot ja sihkkareappot, seammás go teavsttat šaddet váddáseappot. De álget eará bealit, degomat sátnemáhttu, lohkanstrategiijat ja mokta dađistaga váikkuhit eambbo ohppiid lohkanipmárdussii.</p>
<p>Geahččalemiid geavaheapmi 1. ceahki lohkančehppodaga iskamis iskkaduvvojit erenoamážit dat gálggat mat leat lohkama ja čállima vuođđun, dego bustávva-/ jietnadatmáhttu. 2. ceahki lohkančehppodaga iskamis iskkaduvvojit erenoamážit sániid, álkes cealkagiid ja teavsttaid lohkan. 3. ceahkis lohkančehppodaga iskamis fas gáibiduvvo eambbo lohkanipmárdus, go teavsttat leat gu</p>
<p>1.3<em type="bold"> </em>3. ceahki kártengeahččaleami oassegeahččaleamit  </p>
<p>3. ceahki lohkančehppodaga iskamis leat njeallje oassegeahččaleami. Oassegeahččaleamit kártejit čállingiellagálggaid maiguin oahppit geain lea riska/várra oažžut lohkan- ja čállinváttuid dávjá rahčet. Dát leat omd. lohkat ja stávet sániid, ja maiddái ipmirdit sániid, cealkagiid ja teavstta.</p>
<p>Lea dehálaš ahte don leat oahpásmuvvan geahččaleami sisdollui ovdal geahččalanbeaivvi. Ávžžuhit ahte dus lea ohppiidgihpa sadjogis go logat oassegeahččalemiid čilgehusaid, vai buoremus lági mielde oahpásmuvat bargobihtáide.</p>
<p>3. ceahki lohkančehppodaga iskan lea ná huksejuvvon:</p>
<p type="listitem"> Lohkat sániid</p>
<p type="listitem"> Čállit sániid</p>
<p type="listitem"> Áddet sániid – 1. oassi</p>
<p type="listitem"> Áddet maid lohká – 1. oassi</p>
<p type="listitem"> Áddet sániid – 2. oassi</p>
<p type="listitem"> Áddet maid lohká – 2. oassi</p>
<p>Mearkkaš ahte dat guokte oassebarggu <em type="italic">Áddet sániid</em> -oasis, <em type="italic">Synonymat</em> ja <em type="italic">Sániid </em></p>
<p><em type="italic">cealkagiin</em> galget árvvoštallojuvvot ovttas, ja addet ovtta mihtu sátneriggodaga birra. </p>
<p>Seamma guoská dan guovtti oassái mat gullaba <em type="italic">Áddet maid lohká</em> –oassái, <em type="italic">Lohkat </em></p>
<p><em type="italic">muitalusa</em> ja <em type="italic">Lohkat fáktáteavstta</em>, mat oktii addet ovtta mihtu oahppi lohkanipmárdusas.   </p>
<p><em type="italic">Lohkat sániid </em></p>
<p>Maid: Oassegeahččaleapmi kárte oahppi sátnelohkangálggaid sátneviđje-/sátneláhkke- geahččalemiin.</p>
<p>Mo: Oahppit galget gávnnahit guđet njeallje sáni gullet ovtta bustávvasekvensii dainna lágiin ahte bidjet sázuid sániid gaskii, ovdamearkka dihte siimiijadon -  sii|mii|ja|don</p>
<p>Oahppit barget iešheanalaččat ja ožžot vihtta minuhta bargat.</p>
<p>Manne: Oassegeahččaleapmi galgá čájehit máhttá go oahppi lohkat ortográfalaččat. Lohkat ortográfalaččat lea vuođđun lohkat iešguđet lágan teavsttaid njuovžilit ja ipmárdusain. (gč. oahppoplána mihttomeriid 4. ceahki maŋŋel).</p>
<p>Hástalusat: Oassegeahččaleapmi gáibida ahte sániid čállinvuohki (ortografiija) lea bisánan muitui, nu ahte oahppi dovdá sániid jođánit ja álkit. Ohppiin, geat merkejit unnán rievttes sátnegaskkaid, sáhttet leat iešguđet hástalusat. Oahppit geat eanas geavahit fonologalaš strategiija, ádjánit guhká dáinna bargguin. Seammás dáidet sii oažžut váttisvuođaid danne go máŋga sáni eai čállo juste nu go daddjojit. Oahppit geat lohket menddo dárkilmeahttumit dahje beare jođánit, meddet dávjá danne go bargu gáibida ahte lohká dárkilit sániid vai earuha oaiviladdi sániid.</p>
<p><em type="italic">Čállit sániid </em></p>
<p>Maid: Oassegeahččaleapmi kárte máhttá go oahppi čállit sániid riekta go oahpaheaddji dadjá (diktáhtta).</p>
<p>Mo: Don logat cealkaga. Oahppi galgá čállit ovtta sáni cealkagis, ovdamearkka dihte: “Áddjá muitala doložiid. Čále sáni <em type="italic">áddjá</em>.” Čállit sániid sisttisdoallá gávdnat jietnadagaid main sátni lea ráhkaduvvon (fonologalaš analysa), kodet jietnadagaid bustávvan ja hábmet bustávaid motoralaččat. Iskamis leat sihke sánit mat daddjojit nu go čállojit ja sánit mat čállojit eará ládje go daddjojit.    </p>
<p>Manne: Dáddjon sáni analysa ja kodet jietnadagaid bustávvan lea gáibideaddji bargu: Oahppi ferte, lassin dasa go juohká sáni jietnadagaide, máhttit viežžat muittus bustávaid mat gullet guđege jietnadahkii. Jus oahppi rahčá fonologalaš analysain, de dát sáhttá čájehit ahte leat fonologalaš váttut, mii lea dábálaš máŋgga oahppis geain leat lohkan- ja čállinváttut. Oassegeahččaleapmi čájeha maid máhttá go oahppi čállit muhtin sániid ortográfalaččat (čállit olles sániid riekta, váikko eai čállo nu go daddjoji</p>
<p>Hástalusat: Ohppiin, geat čállet sániid vearrut, sáhttet leat iešguđet hástalusat. Sivvan váttisvuođaide sáhttá leat váilevaš bustávvamáhttu dahje ahte sii rahčet analyseret daddjojuvvon sániid jietnadagaid. Muhtimat fas rahčet motoralaččat bustávaid hábmemin. Čállin dihte sániid mat čállojit eará ládje go jietnaduvvojit dárbbašuvvo maiddái ortográfalaš máhtu (degomat sániin main galgá čállit <em type="italic">b</em> gokko daddjo <em type="italic">v:</em> /rievan/ - rieban). </p>
<p><em type="italic">Áddet sániid – 1. oassi </em></p>
<p>Maid: Oassegeahččaleapmi kárte oahppi sátneriggodaga synonymageahččalemiin mas sánit leat vižžojuvvon smávvaskuvladási oahppogirjjiin.</p>
<p>Mo: Bargobihtát leat juhkkojuvvon njealji oassái: okta bargobihttásátni ja golbma vejolaš vástádus. Álggos logat bargobihttásáni, ovdamearkka dihte <span type="quote">“suhttat”</span>. Dasto logat vejolaš vástádusaid: <span type="quote" xml:lang="smn">“liikot”</span>, <span type="quote">“eaddut”</span>, <span type="quote">“suddadit”</span> ja siđat oahppi merket dan vástádusa mas lea seamma mearkkašupmi go sánis <span type="quote">“suhttat”</span>.</p>
<p>Manne: Buorre sátneriggodat lea eaktun dasa ahte bures ipmirda sihke hupman- ja čállingiela. Jus oahppi ii ipmir oaivilguoddi sániid teavsttas, de ráddje ipmárdusa tekstii. Bargu nannet ohppiid sátneriggodaga, ovttas akademalaš sátneriggodagain mii čielgasit lea čálalaš fágateavsttaid dovdomearka, berre dahkkot miehtá skuvlaáiggi.</p>
<p>Hástalusat: Ohppiin, geat merkejit vearu sániid, sáhttet leat iešguđet hástalusat. Sivvan váttisvuođaide sáhttá leat ahte oahppis lea váilevaš máhttu sániid ja sániid mearkkašumi birra mat dábálaččat adnojit smávvaskuvladásis. Jus oahppi ii leat guldalan go oahpaheaddji lohká, muhto lea geahččalan ieš lohkat sániid, de sáhttá sivva váttisvuođaide leat ahte oahppi rahčá sátne- dahje cealkkalohkamin (iešalddis lohkanproseassain).</p>
<p><em type="italic">Áddet maid lohká – 1. oassi </em></p>
<p>Maid: Oassegeahččaleapmi mihtida máhttá go oahppi lohkat ja ipmirdit muitalusa.</p>
<p>Mo: Oahppit galget lohkat muitalusa masa gullet govat ja vástidit válljenbihtáid dan birra maid leat lohkan. Muhtin gažaldagain galget oahppit gávdnat dieđuid mat leat čielgasit ovdanbuktojuvvon teavsttas. Eará gažaldagain fas galget oahppit ieža gávnnahit  čilgehusa áššái dahje oktii bidjat dieđuid mat gávdnojit iešguđet osiin teavsttas. Oahppit ožžot geavahit dan áiggi maid dárbbašit.</p>
<p>Manne: Oahppit galget máhttit lohkat iešguđetlágan teavsttaid ja ipmirdit ja oažžut dain oaivila. Čáppagirjjálaš teavsttaiguin deaivvadit oahppit sihke skuvllas ja astoáiggis. Čáppagirjjálaš teavsttaid vuođul besset oahppit hárjánit iešguđetlágan jienaide, geahččanguovlluide, árvvuide ja miellaguottuide.</p>
<p>Hástalusat: Oahppit, geain leat ollu meattáhusa bargobihtáin, sáhttet leat iešguđet hástalusat. Sivvan váttisvuođaide sáhttet leat heajos sátnelohkangálggat dahje váttisvuođat ipmirdit maid sánit teavsttas mearkkašit. Lohkki beroštupmi teavstta fáddái ja ovddeš vásáhusat dán lágan teavsttaid lohkamiin, váikkuhit ollu dasa makkár mokta lohkkis lea lohkat dán mađe guhkes teavsttaid.</p>
<p><em type="italic">Áddet sániid – 2. oassi </em></p>
<p>Maid: Oassegeahččaleapmi kárte máhttá go oahppi gávnnahit maid sátni mearkkaša dan vuođul makkár konteavsttas lea adnon.</p>
<p>Mo: Sánit dahje sátnehámit main oahppit galget gávdnat mearkkašumi leat dakkárat main leat guokte dahje eanet iešguđet mearkkašumi. Oahppit gullet dáid sániid go don logat cealkaga, ovdamearkka dihte <em type="italic"><span type="quote">“Jovnna vuodjá biillain.”</span></em> Dasto logat golbma cealkaga main seamma sátni adno: <em type="italic"><span type="quote">“Skávhli vuodjá mearas”</span>, <span type="quote">“Guolli vuodjá jogas”</span> </em>ja<em type="italic"> “Elle vuodjá </em></p>
<p><em type="italic">luoddaráigge”.</em> Oahppi galgá merket cealkaga mas jerrojuvvon sánis lea seamma </p>
<p>mearkkašupmi go vuosttaš cealkagis <em type="italic"><span type="quote">“Jovnna vuodjá biillain.”</span></em> Muhtin homonymain lea erohus sániid dadjamis, vaikko čállojit ovtta ládje. Daid berre oahpaheaddji geahččalit lohkat nu neutrálat go vejolaš. Lassin dasa ahte oahppi dovdá jerrojuvvon sániid/ sátnehámiid mearkkašumi, gáibiduvvo ahte son ipmirda cealkagiid. </p>
<p>Manne: Konteaksta lea dehálaš dasa mo dulkot dihto sáni dahje sátnehámi; sátnesisdoallu sáhttá rievddadit dan mielde man oktavuođas geavahuvvo. Buorre čálalaš gulahallan eaktuda buori sátneriggodaga. Jus oahppi ii ipmir teavstta oaivilguoddi sániid, de lea maiddái váttis ipmirdit maid lohká.</p>
<p>Hástalusat: Ohppiin geat merkejit vearu cealkagiid, sáhttet leat iešguđet hástalusat. Sivvan váttisvuođaide sáhttá leat ahte oahppis lea heittot sátneriggodat. Jus oahppi ii leat guldalan go oahpaheaddji lohká, muhto lea ieš geahččalan lohkat cealkagiid, de soaitá oahppi rahčat sátne- dahje cealkkalohkamiin (iešalddis lohkanproseassain).</p>
<p><em type="italic">Áddet maid lohká – 2. oassi </em></p>
<p>Maid: Oassegeahččaleapmi kárte máhttá go oahppi lohkat ja ipmirdit oktiibiddjon teavstta muhtin luonddufága fáttá birra.</p>
<p>Mo: Oahppit galget lohkat fáktáteavstta masa gullet govvosat ja vástidit válljenbihtáid dan birra maid leat lohkan. Go oahppit galget vástidit gažaldagaide, fertejit gávdnat dieđuid mat čielgasit bohtet ovdan teavsttas, dahje ovttastahttit dieđuid mat leat čállojuvvon iešguđet osiide teavsttas. Oahppit ožžot ádjánit nu guhká go dárbbašit.</p>
<p>Manne: Oahppit galget oahppat lohkangálggaid maiguin ipmirdit teavstta ja ohppet fága. Go oahppit lohket oahppama váste, de leat iešguđetlágan áššeprosateavsttat guovddážis. Fáktáteavsttat lohkančehppodaga iskamis leat dábálaš oahppogirjeteavsttat, main sisdoallu boahtá ovdan go ovttastahttá verbála teavstta ja govvosiid.</p>
<p>Hástalusat: Ohppiin, geain leat ollu meattáhusat bargobihtáin, sáhttet leat iešguđet hástalusat. Teavsttat hástalit ohppiid dekodengálggaid, go sisttisdollet muhtin hárve adnon sániid. Dasa lassin hástaluvvo ohppiid sátneipmárdus. Oahppit geat eai geavat ipmárdusstrategiijaid (nugo lohkat álgosáni ja govvosiid/govvateavsttaid), sáhttet vearrut vástidit, go ferte ovttastahttit dieđuid teavsttain ja govvosiin vai gávdná vástádusaid gažaldagaide. Ohppiid mokta dahje beroštupmi áššái sáhttá maiddái váikkuha dasa man ollu návccaid geavahit ipmirdit teavstta.</p>
<p>1.4<em type="bold"> </em>Mo geavahit bohtosiid viidásit oahppamii </p>
<p>Buot árvvoštallan mii addojuvvo oahpahusas, gohčoduvvo dađistaga-árvvoštallamin ja galgá ovddidit oahpahusa. Buot oahppit galget dan oažžut ja lea dehálaš ahte oahppit ipmirdit mii sis vurdojuvvo. Lea dehálaš ahte oahpaheaddjit geavahit iskama bohtosiid ávkin heivehit viidáset oahpahusa ohppiid dárbbuide.</p>
<p>Buorre formatiiva árvvoštallan gohčoduvvo maiddái <em type="italic">oahppama várás árvvoštallamin</em>, ja njeallje prinsihpa leat guovddážis go geavaha iskama bohtosiid viidásit bargui. Prinsihpat leat čilgejuvvon Oahpahuslága 3 kapihttala láhkaásahusas.  </p>
<p><em type="italic">Guovddáš čuoggát leat: Maid mihtuid galggan joksat, man muttus lean mun dáid mihtuid olaheami ektui ja mo galggan olahit daid?  </em></p>
<p>Oahppit galget ipmirdit maid sii galget oahppat, ja mii sis vurdojuvvo Go bargá geahččalemiiguin ja árvvoštallamiin, lea dehálaš ahte oahppit dihtet manne sii árvvoštallojuvvojit, ja mii sis vurdojuvvo. Oahppit fertejit diehtit manne lea dehálaš bargat lohkamiin vuođđogálgan. Humat ohppiiguin dan birra ahte mii lea geahččalemiid ulbmil, ja maid geahččaleapmi galgá mihtidit.</p>
<p>Atte dieđuid sin bargguid birra ja rávve movt ain sáhttet viidáseappot bargat Fágalaš responsa lea guovddáš oassi árvvoštallamis ja čuovvolahttinbarggus. Dát galget muitalit oahppái makkár kvalitehta sin bargguin, bohtosiin dahje ovdanbuktimiin lea. Galggat maid addit ráđiid ja bagadallat mo oahppit sáhttet buoridit bargguid. Iskama bohtosat ja dieđut čađaheami birra sáhttet addit dutnje gova das maid oahppi máhttá, ja mainna fertejit eambbo bargat. Dán dieđu fertet bidjat oktii eará dieđuiguin mat dus leat oahppi birra, ja daid berret geavahit go ságastalat sihke ohppiiguin ja váhnemiiguin.</p>
<p>Oažžut ohppiid searvat árvvoštallamii Don berret ovttas ohppiiguin geahčadit geahččaleami. Go jearahalat ohppiin maid sii jáhkket iežaset máhttán, ja maid sii dárbbašit eambbo hárjehallat, soaitá mielddisbuktit ahte oahppit ieža guorahallat maid máhttet. Maŋŋel go bohtosiid lehpet guorahallan, sáhttá ávkkálaš diktit ohppiid geahčadit vástádusaideaset ja guorahallat maid guhtege sáhttá bargat buoridit oahppama. Ohppiid iešárvvoštallamat sáhttet addit dutnje dehálaš</p>
<p xml:lang="fra">NJEALLJE PRINSIHPA</p>
<p>Ohppiid oahppaneavttut nannejuvvojit go sii</p>
<p>1. ipmirdit maid sii galget oahppat, ja mii sis vurdojuvvo 2. ožžot responssa ja besset gullat makkár kvalitehta sin barggus dahje bohtosis lea 3. ožžot rávvagiid mo sii sáhttet buorebut bargat  4. oassálastet iežaset oahppamis earret eará nu ahte árvvoštallet iežaset barggu ja ovdáneami dieđuid das mii sin mielas lea váttis, ja mainna fertejit eambbo bargat. Iešárvvoštallan sáhttá maid oažžut ohppiid diđolaččabun iežaset lohkanmáhtu hárrái.</p>
<p xml:lang="deu">MO GEAHČČAT DAN NJEALLJE PRINSIHPA DAĐISTAGA-ÁRVVOŠTALLAMIS OVTTAS GEAHČČALEAMI ČAĐAHEMIIN</p>
<p type="listitem"> <em type="italic">Mo galggan mun ráhkkanahttit ohppiid geahččaleami čađaheapmái vai </em></p>
<p><em type="italic">dahkko ulbmila mielde ? </em></p>
<p type="listitem"> <em type="italic">Mo galggan mun geavahit bohtosiid addin dihte fágalaččat vuođuštuvvon </em></p>
<p><em type="italic">dieđuid ohppiide, mat ovdánahttet sin viidásit oahppama?   </em></p>
<p type="listitem"> <em type="italic">Mo galggan mun oažžut ohppiid searvat viidásit bargui bohtosiiguin?  </em></p>
<p type="listitem"> <em type="italic">Mo oahppit sáhttet leat mielde árvvoštallat iežaset barggu? </em></p>
<p xml:lang="deu">2<em type="bold"> </em>OVDAL GEAHČČALEAMI </p>
<p>Ovdal go čađahat lohkančehppodaga iskama lea dehálaš ahte leat vuđolaččat geahččan čađahanbagadusa. Dan gávnnat PAS:s. Muhtin oassegeahččaleamit galget čađahuvvot áigemeari siskkobealde. Bagadusas čuožžu man guhkes áiggi oahppit ožžot geavahit čoavdit bargobihtáid juohke siiddus. Jus diktá ohppiid geavahit nu guhkes áiggi go dárbbašit, de sáhttet máŋggas dain riskaohppiin máhttit buot bargobihtáid. Dalle eai beasa diehtit geavahit go sii heittot (uhensiktsmessig) strategiijaid. Dan dihte ferte čuovvut dárkilit mearriduvvon áigemeriid.</p>
<p>2.1<em type="bold"> </em>Dieđut váhnemiidda </p>
<p>Lea dehálaš ahte váhnemat ožžot dieđuid geahččalemiid birra ovdal čađaheami. Oahpahusdirektoráhtta lea ráhkadan diehtojuohkingihppagiid váhnemiidda maid gohčodit: <em type="italic">Diehtu kártengeahččalemiid birra giđđat 2015</em>. Diehtojuohkingihppagat sáddejuvvojit ohppiid mielde ruoktot, ja berrejit maiddái biddjot skuvlla ruovttusiidui dahje oahppolávdái.  </p>
<p>Gihppagat leat jorgaluvvon sámegillii (davvi-, lulli- ja julevsámegillii) ja eŋgelasgillii. Daid sáhttá viežžat pdf-fiilan Oahpahusdirektoráhta neahttasiiddus. Gihppagat almmuhuvvojit buori áiggis ovdal lohkan- ja rehkenastingeahččalemiid čađaheami.</p>
<p>2.2<em type="bold"> </em>Dieđut ohppiide </p>
<p>Oahppit galget oažžut dieđu kártengeahččalemiid birra seammás go juogát gihppagiid váhnemiidda. Lea dehálaš ahte geavahat buori áiggi čilget mii kártengeahččaleapmi lea, j</p>
<p>Ovdal čađaheami sáhtát oahpásmuhttit ohppiid geahččalandilálašvuhtii. Oahppit sáhttet oažžut bargobihtáid maid galget čoavdit sullasaš eavttuiguin go kártengeahččaleamis juo leat ge. Oahppit galget oažžut dieđu dan birra ahte galget bures guldalit, bargat juste nu go siđat ja vuordit dassážii go don divttát sin joatkit barggu. Oahppit fertejit diehtit ahte dus ii leat lohpi veahkehit sin bargobihtáiguin čađahettiin lohkančehppodaga iskama. Ieš kártengeahččaleapmi ii oaččo geavahit hárjehallamii.</p>
<p xml:lang="deu">DÁRKKISTANLISTU OAHPAHEADDJÁI OVDAL ČAĐAHEAMI</p>
<p>Mun lean</p>
<p type="listitem"> várren buori áiggi geahččaleami čađaheapmái</p>
<p type="listitem"> ovdagihtii dárkilit lohkan dán bagadusa ja <em type="italic">Čađahan- ja </em></p>
<p><em type="italic">árvvoštallanbagadusa  </em></p>
<p type="listitem"> fuolahan váhnemiidda diehtojuohkingihppagiid ja ahte sii dihtet čađaheami</p>
<p>ja viidásit čuovvoleami birra</p>
<p type="listitem"> hupman ohppiiguin ahte geahččaleapmi galgá leat ávkin oahpaheaddjái vai</p>
<p>son sáhttá addit ohppiide nu buori oahpahusa go vejolaš</p>
<p type="listitem"> várren áiggi maŋŋel čađaheami árvvoštallamii ja ovttaskas oahppi bohtosiid</p>
<p>čuovvolahttimii</p>
<p xml:lang="vep">3<em type="bold"> </em>GEAHČČALEAMI ČAĐAHETTIIN </p>
<p>Čađahan- ja árvvoštallanbagadus, mii čilge mo galggat čađahit geahččaleami, lea almmuhuvvon PAS:i,<em type="italic"> https://pas.udir.no.</em> Das lea maid árvvoštallanbagadus mii čilge mo galggat divvut geahččalemiid. Skuvlla rektor addá dutnje beassanlobi PAS:i. </p>
<p>Lea du bargu oahpaheaddjin fuolahit ahte oahppit leat oadjebasat ja lea buorre bargodilli čađaheami áigge. Vuohki mo ovdanbuvttát bargobihtáid sáhttá váikkuhit dasa mo oahppit vásihit iskandilálašvuođa, ja nu maiddái váikkuhit bohtosiidda. Dan dihte fertet leat dihtomielalaš iežat jođihanrollii, fuolahit bargoráfi luohkkálanjas, ja geavahit buori jiena, ja čielgasit dadjat dan maid logat. Don fertet láidestit bargguid njuovžilis ja dássedis leahtuin ja árvvoštallat bargobihtáid barggadettiin man guhkes áiggi galgá geavahit oassebargguide main ii leat áigemearri. Jus guhtege oassegeahččaleapmi bistá menddo guhká, sáhttet oahppit dolkat ja mášohuvvat.</p>
<p>3.1<em type="bold"> </em>Ohppiid áican </p>
<p>Ohppiid vuohki bargat geahččalemiin sáhttá addit ávkkálaš dieđuid sin lohkangálggaid birra. Sihke oahppit geat barget njozet dahje menddo jođánit/háreheamet, sáhttet leat dakkárat geat rahčet juogamainna. Sáhttá leat ávkkálaš árvvoštallat bargá go oahppi fuolalaččat vai lea go mášoheapme barggadettiin. Váikko don soaittát ráhkkanan čađaheapmái ovttas ohppiiguin, soaitá goitge geahččalandilálašvuohta leat amas.</p>
<p>Oahpaheaddji čađahanbagadusas gávnnat áicanskovi. Dan skovvái sáhtát registreret ohppiid geat ovdamearkka dihte leat mášoheamit, barget njozet dahje dávjá sihtet geardduhit bagadusa.</p>
<p>Evttohus dasa maid berre dárkot dahje áicat</p>
<p type="listitem"> Sávrivuohta: fuolalaš ja dárkil, dárkilmeahttun, mášoheapme gieđaiguin ja</p>
<p>julggiiguin, viggá guođđit sajis, vuollána</p>
<p type="listitem"> Iešheanalašvuohta: Iešheanalaš, ii leat iešheanalaš, geahččá sutnje gii čohkká</p>
<p>bálddas, sihtá geardduhit bargobihtá, sihtá veahki vai ipmirda bargobihtá.</p>
<p type="listitem"> Barganleahttu: Jámma buorre, hui buorre, geargá menddo jođánit bargobihtáin</p>
<p>almmá dárkkiskeahttá, bargá njozet, ii geargga bargobihtái(gui)n</p>
<p type="listitem"> Fágalaččat sihkar: Orru sihkar go čoavdá bargobihtáid, orru eahpesihkar ja</p>
<p>jurddaša, čállá vearrut, sihkku ollu, ohca doarjaga bustávvagovain seainnis</p>
<p>3.2<em type="bold"> </em>Praktihkalaš dieđut </p>
<p>Berrejit leat guokte oahpaheaddji luohkálanjas go geahččaleapmi čađahuvvo, vai buoremus lági mielde sáhttá áicat ohppiid go barge</p>
<p>Lea dehálaš ahte siđat ohppiid čorget bevddiideaset ovdal go álgibehtet, ja váldit eret bustávvalinnjá jus dakkár lea beavddis. Bustávvagovat mat leat seinniin eai galgga váldot eret. Muhtin oassegeahččalemiin galgá váldit áiggi, ja de fertet leat diibmu/ bissehandiibmu olámuttos čađahettiin. Galggat maiddái sirddášit bevddiid jus lea vejolaš,  vai oahppit eai beasa geahččat nuppiideaset vástádusaid.</p>
<p xml:lang="deu">4<em type="bold"> </em>GEAHČČALEAMI MAŊŊEL </p>
<p>Dán oasis čilgejuvvo mo galggat čuovvolit bohtosiid maŋŋel čađaheami.</p>
<p>Don fertet divvut geahččalemiid árvvoštallanbagadusa mielde mii lea čađahanbagadusa maŋágeahčen (gávdno PAS:s). Ohppiid bohtosiid galgá árvvoštallat sierra beroštumi ráji vuođul mii lea biddjon guđege oassegeahččaleapmái (gč. 4. s.). Muitte várret buori áiggi bohtosiid árvvoštallamii!</p>
<p>4.1<em type="bold"> </em>Mo čuovvolit ohppiid geat leat sierra beroštumi ráji vulobealde dahje juste bajábealde  </p>
<p>Kártengeahččaleami boađus galgá adnot vuolggasadjin oahppiságastallamii ja oahppi čuovvoleami viidásit plánemii. Ságastallan ferte lágiduvvot oanehis áiggi maŋŋel čađaheami, vai oahppi muitá eanas oasi iskkadanbargguin. Ovttas ohppiin sáhtát bidjat vuoruhuvvon oahppanulbmiliid lohkama ja čállima viidásit bargui. Bohtosiid fertet maid gaskkustit váhnemiidda. Buorre ovttasbargu gaskkal du ja váhnemiid sáhttá dahkat ahte oahppi joksá ulbmiliid mat biddjojit. Váhnemat galget dovdat oadjebassan dasa ahte don oainnát oahppi ja ahte son oažžu buori čuovvoleami jođáneamos lági mielde. Lea dehálaš deattuhit muhtin realisttalaš mihtuid hávális, mat leat ávkin ohppiid viidásit barggus ovdánahttit lohkangálggaid.</p>
<p xml:lang="deu">OAHPAHEADDJI DÁRKKISTANLISTU MAŊŊEL GEAHČČALEAMI</p>
<p>Mun galggan</p>
<p type="listitem"> geahčadit dárkileappot bohtosiid main oahppit leat ožžon unnit čuoggáid</p>
<p>dahje juste dan mađe ollu čuoggáid go sierra beroštumi rádji lea.</p>
<p type="listitem"> árvvoštallat maid sii leat máhttán/eai máhtán guđege bargobihtás</p>
<p type="listitem"> árvvoštallat gerge go oahppit áigemearrái daiguin bihtáiguin main lei</p>
<p>áigemearri</p>
<p type="listitem"> bidjat bohtosiid oktii eará dieđuiguin mat leat ohppiid birra, earret eará</p>
<p>áicamiid mat leat dahkkon barggadettiin iskamiin</p>
<p type="listitem"> fuolahit ahte oahppit geat dárbbašit erenoamáš čuovvoleami ja sin</p>
<p>váhnemat ožžot dieđu bohtosiid, ja viidásit čuovvoleami birra</p>
<p>Vejolaš gažaldagat ohppiide geat leat vulobealde dahje juste sierra beroštumi ráji alde</p>
<p type="listitem"> Mo du mielas lei čađahit dán geahččaleami?</p>
<p type="listitem"> Ledje go muhtin bargobihtát maid it ipmirdan mo galgá čoavdit?</p>
<p type="listitem"> Makkár bargobihtát ledje váddásat? Makkárat bargobihtáiguin manai bures?</p>
<p type="listitem"> Ledje go sánit maid it ipmirdan?</p>
<p>4.2<em type="bold"> </em>Viidáset kárten ja doaibmabijut </p>
<p>Ohppiid lohkančehppodaga iskan addá midjiide dieđuid gálggaid birra maid dárbbašit diehtit go galgat veahkehit oahppi viidáseappot. Seammás ferte kártengeahččaleapmi leat doarjjan du iežat árvvoštallamiidda: áiccadeapmi, árvvoštallan ja doaibmabijuid johtui bidjan galget <span type="quote">“vázzit giehtalaga.”</span></p>
<p>Oahppi boađus kártengeahččaleamis čájeha maid oahppi máhttá bargat veahki haga dihto muttus. Go geavahat kártengeahččaleami dávgasit (dynamisk), namalassii ovttasbargat ohppiin, de oaččut dieđuid ovdamearkka dihte das makkár strategiijaid oahppi geavaha, oahppi bargoleahtu, movtta ja oahppaneavttuid. Fuomášumi ferte bidjat dasa mo sáhttá <em type="italic">veahkehit oahppi viidáseappot</em>, vai oahpahus heivehuvvo buoremus lági mielde oahppái.  </p>
<p>Go geavahat oassegeahččaleami mas oahppi lea ožžon unnit dahje jur dan mađe čuoggáid go sierra beroštumi rájis, de sá</p>
<p>Mearkkaš ahte <em type="italic">sierra beroštumi rádji</em> ii sáhte geavahuvvot dynámalaš kártemii, go dát leat ráhkaduvvon dan váste ahte oahppit barget iešheanalaččat, standardiserejuvvon čilgehusa mielde. </p>
<p>Vuollelis čilgejuvvon doaimmat berrejit álo geavahuvvot oaivválaččat ja deattuhit ipmárdusa. Bustávat ja bustávvaovttastumit maid oahppit leat hárjehallan, berrejit nu jođánit go vejolaš geavahuvvot olles sániin. Ovttaskassánit maid oahppi lea hárjehallan, berrejit farggamusat geavahuvvot cealkagiin. Oahppit galget lohkat ja čállit muosáhusa váste, fága oahppama váste ja vai iežaset jurdagiid ovdanbuktet, ii ge dušše bargat teknihkalaš gálggaiguin. Go geavaha oaiviladdi teavsttaid dan sadjái go bođu sániid, de oahppit ohcagohtet oaivila logadettiin. Sániin sáhttá mearkkašupmi rievdat dan mielde makkár konteavsttas leat. Seamma ládje galget oahppit čállit muitalan dihte, eai ge dušše hárjehallat riektačállima.</p>
<p>Jus oahppis leat heajos sátnelohkangálggat, soaitá heivet geavahit 2. dahje 1. ceahki lohkančehppodaga iskama vuolggasadjin viidásit kártemii.</p>
<p>Muhtin oassegeahččalemiin leat máŋga gálgga. Lea dehálaš kártet guđiiguin dáin gálggain oahppi rahčá, vai oahppi čuovvoleapmi šaddá nu dárkil go vejolaš. Jus oahppi lea vulobealde sierra beroštumi ráji máŋga oassegeahččaleamis, de lea maiddái lunddolaš iskat oahppi oainnu ja gulu.</p>
<p>Viidásit kárten ja doaibmabijut lea čilgejuvvon ovttaskas oassegeahččaleami vuođul. Juohke oassegeahččaleamis lea teaksta juhkkojuvvon guovtti oassái, namalassii árvvoštallan ja doaibma. Čuoggát árvvoštallama vuolde čalmmustahttet maid berret kártet viidáseappot jus oahppi oažžu unnit čuoggáid go dahje jur eanebuš go sierra beroštumi rádji lea muhtin oassegeahččaleamis. Doaibmabijuid ovdamearkkat čalmmustahttet mo sáhtát boahtit johtui ohppiid viidásit veahkehemiin. Ii leat dárbu álggahit doaimma mii lea čilgejuvvon dakkár árvvoštallančuoggá vuolde maid oahppi hálddaša.</p>
<p><em type="italic">Lohkat sániid </em></p>
<p><em type="italic">Árvvoštala  man galle sátneviđjji/sátneláhkki lea oahppi geahččalan, man galle lea bargan riekta. Oahppit geat leat geahččalan ollu sátneviđjjiid, ja ollu vástidan boastut, vigget lohkat jođánit ja dárkilmeahttumit (ii leat ortográfalaš máhttu). Oahppit geat leat geahččalan unnán sátneviđjjit ja ožžon unna feaillaid, barget njozet ja áinnas fonologalaččat.    </em></p>
<p> <em type="italic">Árvvoštala </em></p>
<p><em type="italic">jietnada go oahppi buot sániid (lohká fonologalaččat). </em></p>
<p><em type="italic">Doaibma </em></p>
<p>Daga ohppiid dihtomielalažžan dasa ahte leat iešguđet lohkanvuogit. Sáhttá geassit oktii bustávvajietnadagaid sátnin – dahje sáhttá dovdat sáni bajil go lea lohkan dan máŋgii ovdal.</p>
<p>Bargat ortográfalaš lohkamiin, mearkkaša ahte oahppi geahččala oaidnit man sáni bustávat sulastahttet ovdal go lohká jitnosit. Oahppi galgá maiddái jurddášit maid sátni mearkkaša, ja mo daddjo. Geavat oanehis sániid, degomat mun, don, son, mii jna. Bargi  álkis teavsttaiguin mat sisttisdollet dáid sániid. Sánit berrejit geardduhuvvot máŋgga cealkagis. Jus oahppi ii máhte lohkat sáni, de logat don, ja oahppi geardduha (dainna lágiin dovdá oahppi ahte son máhttá). Loga sáni fonologalaččat loahpas iskan dihte ahte leahppi lohkan riekta vuosttaš háve.</p>
<p>Hárjehallat lohkat sániid mat čállojit eará ládje go daddjojit ortográfalaččat, ovdamearkka dihte sániid main leat diftoŋggaid, bustávvaovttastumit dego –llj-, -ddj-, nj- jna.</p>
<p>Hárjehallat allafrekveanta sániid lohkat, ja bargat daid dovdat cealkagiin: lea, lean, eaba</p>
<p>Čájet ohppiide ahte máŋga bustávvačoahkáža leat ovttaláganat máŋga sánis. Ovdamearkka dihte guovddáškonsonánttat –lbm-, rbm-; gehčosat –n, -beahtti, behtet; ja suorgásat mat bohtet dávjá:-lit, -šit, -smuvvat, -goahtit jna. Dainna l</p>
<p><em type="italic">Árvvoštala árvádallá go oahppi, dahje geavaha go eahpesihkkaris fonologalaš strategiija.  </em></p>
<p>Doaibma Hárjehala dárkilit dekodet fonologalaččat. Juohke bustávva čállojuvvon sánis ferte kodejuvvot bustávvajietnadahkan ovdalgo jietnadagat gessojuvvojit oktii sátnin. Dat gáibida ahte oahppi lea automatiseren bustáva ja jietnadaga oktavuođa.</p>
<p>Čalmmustahte ahte sáhttá leat dušše okta bustávva mii earuha guokte sáni, vai oahppi ipmirda man dehálaš lea lohkat dárkilit. Ovdamearkka dihte “Dá lea <em type="italic">du</em> biila” ja “Dá lea </p>
<p><em type="italic">mu</em> biila”. Hárjehallet lohkat dárkilit.  </p>
<p>Divtte ohppiid lohkat ollu. Oahppit dárbbašit ollu lohkat vai automatiserejit sátnelohkangálggaid.</p>
<p><em type="italic">Árvvoštala máhttá go oahppi geassit bustávvajietnadagaid oktii sátnin.  </em></p>
<p>Doaibma Barget bustávvajietnadagaid oktii geassimiin, dainna lágiin ahte geavahehpet bustávvabrihkáid. Deattut riibmasániid dego áigi – dáigi – láigi – ráigi. Daja čielgasit sáni /áigi/, ja bordde bustávvabrihkáid sátnin. Oahppi áđđestallá du ja <span type="quote">“lávlu oktii”</span> jietnadagaid seammás go čuovvu suorpmain bustávvabrihkáid. Álgi sániiguin main leat moadde jietnadaga (konsonánta – vokála – konsonánta) ja čállojit nu go daddjojit. (omd. mus, dus, sus, mis, dis, sis jna)</p>
<p>Daga veaháš váddáseabbon ja lasit riibmasániide njealját (viđát) bustáva, ovdamearkka dihte áigi – láigi – dáigi. Oahpat oahppi lohkat nu ahte juohká sániid unnit osiide dego stávvaliidda. Oahpahala speažžut stávvaliidda rytma: ái-di, ái-gi. Bargi dađistaga sániiguin main leat konsonántaovttastumit.</p>
<p><em type="italic">Árvvoštala dovdá go oahppi buot bustávaid sihkkarit: máhttá go čatnat oktii buot bustávaid ja jietnadagaid ja nuppe ládje, jođánit ja doaimmalaččat.  </em></p>
<p>Doaibma Hárjehalli bustávaid maiguin oahppi rahča, ja daidda gullevaš jietnadagaid. Hubmi jietnadaga birra, gokko njálmmis dat ráhkaduvvo, ja makkárat bustávat mat gullet jietnadahkii leat oaidnit. Geavaheahkki bustávaid ávkkálaš dilálašvuođain, lohkki dahje čálli eaŋkilis sániid ja cealkagiid mat sisttisdollet bustávaid maiguin bargabeahtti</p>
<p>Fuolat erenoamážit sániid main okta jietnadat čállojuvvo máŋggain bustávain (ovdamearkka dihte nj, lj, dj), diftoŋggat sáhttet maid leat hástalussan máŋga oahppái.</p>
<p>Geavahit PC bustávaid ja sániid čállimii sáhttá leat ávkkálaš ja movttiidahtti go lea bargame bustávvamáhtuin. Čállit boallobevddiin mas lea jietna doarjjan addá vejolašvuođaid geardduhit máŋgii bustáva ja jietnadaga oktavuođa.</p>
<p><em type="italic">Čállit sániid </em></p>
<p><em type="italic">Árvvoštala čállá go oahppi buot sániid fonologalaččat, vai čállá go muhtin sániid ortográfalaččat (čállá olles sáni riekta, váikko čálloge eará ládje go daddjo). </em></p>
<p>Doaibma Bargga ortográfalaš čállimiin. Bargga stuorát ortográfalaš ovttadagaiguin go ovttaskas bustávaiguin.</p>
<p>Muittut ohppiid ahte eai buot sánit čállo nu go daddjojit: ovdamearkka dihte <span type="quote">“áddjá, njeallje”</span> Muhtin jietnadagat čállojit guvttiin dahje golmmain bustávain, ovdamearkka dihte /nj/,/lj/, /dj,/ ja dát soitet leat erenoamáš hástaleaddjit muhtimiidda. Nu maiddái guovddáškonsonánttat degomat –rbm-/-rpm-, -lbm-/-lmm-, ja earát mat jietnaduvvojit eará ládje go čállojit. Čohkke sániid sátnejoavkkuide, degomat máŋggalágan nj-sániid ovtta ráidui, lj-sániid nuppi ráidui ja nu ain. Maiddái dássemolsašumiid berre juohkit guovddáškonsonántajoavkkuide.</p>
<p>Hárjehallet allafrekveanta sániid, ja bargat daiguin cealkagiin: <em type="italic">doai, moai, eai, </em>jna<em type="italic">. </em></p>
<p><em type="italic">Árvvoštala  máhttá go oahppi analyseret ovttaskas jietnadagaid sánis (fonologalaš analysa) ja čállit sániid jiena</em></p>
<p>Doaibma Oza čalmmi gova. Čájet ohppiide ahte sánis leat guhtta jietnadaga: /č/, /a/, /l/, /b/,m/, /i/. Fuomášuhte ohppiid ahte dat jietnadat mii čállojuvvo /b/ ii gullo seammalágánin go b mii lea sánis <em type="italic">bátni</em>. Váldde vuođu ohppiid dahje iežat suopmanis ja mo das daddjojit dien lágan guovddáškonsonánttat. Čilge ahte dat gullo švá-vokálan dahje áibmobissáneapmin, muhto galgá čállojuvvot b. Dát guoská maid eará seammasullasaš dássemolsašumiide main ná merkejuvvo diekkár dáhpáhus, degomat –rbm-, -rdn-, -rgŋ- jna. Sázo gova vuollái: _ _ _ _ _ _. Oahppi cuoigu ja muitala guđet jietnadagat heivejit guoros sajiide. Čále dasto bustávaid rievttes sajiide.  </p>
<p>Speallat Scrabble Junior bustávvabrihkáiguin. Maid sániid sáhttá oahppi čállit dáiguin brihkáiguin?</p>
<p><em type="italic">Árvvoštala máhttá go oahppi bustávaid bures  </em></p>
<p>Doaibma Geahča doaimmaid čuoggás <em type="italic">Lohkat sániid</em> </p>
<p><em type="italic">Árvvoštala </em></p>
<p>máhttá go oahppi hábmet buot bustávaid čálalaččat.</p>
<p>Doaibma Hárjehala bustávvahámiid maiguin oahppi rahčá. Sáhttá suorpmain čuovvut bustávaid mat leat sárgojuvvon báhpirii, seammás go dadjá bustávvii gullevaš jietnadaga. Jus lea dárbu, de doala oahppi gieđa ja veahket su jođihit suorpma bustávvahámi mielde. Dadji bustávvajietnadaga seammás. Lea dehálaš geardduhit máŋgii, vai oahppi beassá čállit ja hábmet bustávaid seammás go dadjá jietnadaga.</p>
<p><em type="italic">Áddet sániid </em></p>
<p><em type="italic">Árvvoštala oahppi doabaipmárdusa ja duogášmáhtu.  </em></p>
<p>Doaibma Barget systemáhtalaččat nannen dihte ohppiid sátneriggodaga. Vižžet ovdamearkkaid teavsttain mat adnojit 3. ceahkis, dahje fáttáid birra mas oahppi berošta.</p>
<p>Bija fuomášumi sihke sáni <em type="italic">hápmái</em> (vokálat/konsonánttat, stávvalat, sojahanminstarat, sánit sánis jna.) ja <em type="italic">sisdollui</em>.  </p>
<p>Geavat jurddakártta dan váste ahte kártet ohppiid sátneriggodaga, ja reaidun viiddidit oahppi semánttalaš fierpmádaga/assosiašuvnnaid sáni birra, geavahat dasa teavstta, symbolaid, govaid ja govvosiid.</p>
<p>Ohcet synonymaid, antonymaid ja sániid mat dávjá geavahuvvojit ovttas sániiguin (dadjanvuogit, frásat) maid áiggut dalle deattuhit.</p>
<p>Láže dili vai oahppit besset oaidnit ja gullat sániid iešguđet oktavuođain, ja vai besset ieža váldit atnui ođđa sániid dainna lágiin ahte ieža ráhkadit cealkagiid.</p>
<p>Lea vuogas čielgasit deattuhit sátneipmárdusa oahpahusas. Bija áiggi bargat sániiguin ja doahpagiiguin, veahket ohppiid dihtomielalaččat dutkat sániid iešguđet mearkkašumiid ja iešguđet geavahusaid. Oahpat ohppiid bisánit ja smiehttat sániid mearkkašumi ja jearrat čilgehusa sániide jus eai ipmir.</p>
<p><em type="italic">Áddet maid lohká </em></p>
<p><em type="italic">Árvvoštala oahppi lohkanstrategiijageavaheami ja sin návcca dárkot iežaset lohkama.  </em></p>
<p>Doaibma Čájet konkrehtalaččat mo iešguđetlágan lohkanstrategiijaid geavaha, ja atte ohppiide máŋga vejolašvuođa geavahit strategiijaid. Bargat loahkastrategiijaiguin ferte leat integrerejuvvon oassi teaksta- ja fágabargguin. Ulbmil lea ahte oahppit dađi mielde geavahišgohtet lohkanstrategiijaid doaimmalaččat, váikko eai leat sierra bivdojuvvon dan dahkat.</p>
<p>Čájet konkrehtalaččat mo sáhttá lohkat iešguđet vugiid mielde, dan mielde makkár teakstašládja lea ja mii lea ulbmiliid.</p>
<p>Ovdal lohkama: Mearrit mii lea lohkama ulbmil: <em type="italic">Manne galggat dán teavstta lohkat? Leago suohttasa </em></p>
<p><em type="italic">dihte/áiggegollun, vai galggatgo gávdnat vástádusa muhtin gažaldagaide? Mo áiggut lohkat dán? Jođánit gávdnan dihte muhtin dieđuid, vai dárkilit oahppan dihte juoidá ođđasa? </em></p>
<p>Einnos teavstta sisdoalu: <em type="italic">Geahča buollinčáskadanbiilla gova girjji olggobealde. Man birra </em></p>
<p><em type="italic">jáhkát dán teavstta leat?</em> Loga dárkilit ja guorahala girjji nama, govvosiid ja bajilčállagiid. </p>
<p>Ságastallat vásáhusaid birra, mat ohppiin leat leamaš dainna man birra galget lohkat, sáhttá buoridit ohppiid lohkanmovtta. <em type="italic">Maid dieđát dán birra ovdalaččas? Čále áinnas </em></p>
<p><em type="italic">jurddakárta dahje sárggo. </em></p>
<p>Logadettiin: Sihkkaris sátnelohkan: <em type="italic">Máhtát go lohkat ja ipmirdit juohke sáni teavsttas? Loga teavstta </em></p>
<p><em type="italic">ođđasit vai fáhtet cealkagiid ja cealkkaosiid sisdoalu. Bisán ja jurddaš lea go mihkke maid lea váttis ipmirdit, sihke sániid ja cealkkaosiid. Lea go teaksta dan birra maid jáhkket ovdal go álget lohkat? Jus ii, man birra de lei teaksta?  </em></p>
<p>Maŋŋel lohkama: Čoahkkáigease teavstta sisdoalu: <em type="italic">Man birra lei teaksta? Ráhkat jurddakártta, sárggo, </em></p>
<p><em type="italic">čále dahje ságastala sisdoalu birra. Maid máhtát dál fáttá birra, maid it máhttán ovdal?  </em></p>
<p>Ráhkat loahppabohtosiid: <em type="italic">Lea go álo nu ahte bussát bivdet lottiid?  </em></p>
<p>Árvvoštala iežat vásáhusaid ektui: <em type="italic">Leat go goassege oaidnán bussá čohkkámin badjin </em></p>
<p xml:lang="smj"><em type="italic">muorragierragis? </em></p>
<p>Árvit teavstta joatkaga: <em type="italic">Mo doaivvut mannan bussáin maŋŋel go dan gádjo eret muoras? </em></p>
<p>Suokkardala iežat ipmárdusa: <em type="italic">Teavsttas čuožžu ahte Biera gulai sirenaid. Manne jáhkát </em></p>
<p><em type="italic">ahte buollinčáskadanbiila bođii? Gávnnahat go dan go geahčat govaide? Maid don jáhkát dás geavvan? </em>Bija ohppiid joavkkus bargat geahččalan dihte oahppanstrategiijaid </p>
<p>ja hupmat eará ohppiiguin dan birra maid leat lohkan, maid imaštallet maŋŋel go leat lohkan teavstta. Bija ohppiid muitalit guhtet guimmiidasaset maid leat oahppan, ja maid leat bargan oahppat dán. <em type="italic">(Oahppit fertejit beassat vásihit ahte sii ipmirdit buorebut go </em></p>
<p><em type="italic">geavahit máŋggalágán strategiijaid, jus galget váldit daid atnui strategiijaid almmá gohččuma haga.)     </em></p>
<p><em type="italic">Árvvoštala ohppiid doabaipmárdusa ja duogášmáhtu  </em></p>
<p>Doaibma Geahča doaimmaid čuoggás <em type="italic">Áddet sániid</em>. </p>
<p><em type="italic">Árvvoštala  rahčet go oahppit sátnelohkamiin, ja makkár strategiija oahppi geavaha sátnelohkamii. </em></p>
<p><em type="italic">Árvvoštala  jietnada go oahppi buot sániid logadettiin.  </em></p>
<p>Doaibma Geahča doaimmaid čuoggás <em type="italic">Lohkat sániid</em>. </p>
<p><em type="italic">Árvvoštala árvádallá go oahppi sániid dahje geavaha go eahpesihkkaris fonologalaš strategiija.  </em></p>
<p>Doaibma Geahča doaimmaid čuoggás <em type="italic">Lohkat sániid</em>.  </p>
<p><em type="italic">Árvvoštala máhttá go oahppi geassit jietnadagaid oktii sátnin.  </em></p>
<p>Doaibma Geahča doaimmaid čuoggás <em type="italic">Lohkat sániid.</em>  </p>
<p><em type="italic">Árvvoštala  lea go oahppis sihkkaris bustávvamáhttu.  </em></p>
<p>Doaibma Geahča doaimmaid čuoggás <em type="italic">Lohkat sániid</em>.  </p>
<p>4.3<em type="bold"> </em>Čuovvolit bohtosiid oahpaheaddjejoavkkus </p>
<p>Vuođđogálggat leat ovttastahttojuvvon buot fágaid gelbbolašvuođamihttomeriide. Danne lea lohkančehppodaga iskama čuovvoleapmi dehálaš buot oahpaheddjiide. Go oahpaheaddjit čoahkkáigesset geahččalemiid bohtosiid ovttas, sáhttet sii oažžut oppalašgova sihke das maid oahppit máhttet, ja mainna guhtege ferte bargat eambbo guđege fágas. Dát lea hui dehálaš eandalii daidda ohppiide geat ožžot čuoggáid vulobeallai dahje juste bajábeallai sierra beroštumi ráji. Čuoggá vuolde ovttaskas oahppi čuovvoleamis, addojit muhtin ovdamearkkat mo dán ohppiidjoavkku čuov</p>
<p>Go skuvla analysere bohtosiid, lea dehálaš muitit báikkálaš dili, earret eará báikkálaš oahppoplánabarggu, áŋgiruššansurggiid dahje ovttaskas jahkebuolvva dahje ovttaskas ohppiidjoavkku sierranasvuođaid. Bohtosiid árvvoštaladettiin ferte váldit vuhtii ohppiid oppalaš eavttuid, ohppiid gálggaid, bargomovtta ja áŋgirvuođa bargat.</p>
<p>Gažaldagat oktasaš guorahallamii ja ságastallamii</p>
<p type="listitem"> Leat go bohtosat nu go vurdojuvvon?</p>
<p type="listitem"> Oaidnit go minstariid/tendeanssa min skuvlla bohtosiin?</p>
<p type="listitem"> Leat go mis eará dieđut mat duođaštit dahje njeidet kártengeahččaleami</p>
<p>bohtosiid?</p>
<p type="listitem"> Čájehit go bohtosat kártengeahččaleamis ahte lea dárbu eambbo kártet?</p>
<p type="listitem"> Makkár váikkuhusaid addet bohtosat skuvlla viidásit bargui?</p>
<p type="listitem"> Maid mii sáhttit bargat buoridit bohtosiid maiguin eat leat duhtavaččat?</p>
<p type="listitem"> Makkár doaimmaid sáhttit mii álggahit ohppiid ektui geat leat vulobealde ja</p>
<p>juste sierra beroštumi rájis?</p>
<p xml:lang="vep">5<em type="bold"> </em>SKUVLAJOĐIHEADDJI OVDDASVÁSTÁDUS </p>
<p>Dán listtus oaidná mii skuvlajođiheaddji ovddasvástádus lea ovdal čađaheami, čađahettiin ja maŋŋel čađaheami.</p>
<p>Skuvlajođiheaddji galgá:</p>
<p xml:lang="vep">OVDAL ČAĐAHETTIIN MAŊŊEL</p>
<p xml:lang="dan">- lohkan <em type="italic">Retningslinjer for </em></p>
<p xml:lang="nno"><em type="italic">gjennomføring</em> ja </p>
<p>oahpásmuvvan oahpaheaddjebagadussii</p>
<p>- fuolahit ahte oahpaheaddjit dovdet oahpaheaddje- bagadusaid sisdoalu</p>
<p>- fuolahit ahte kártengeahččaleamit čađahuvvojit nu go čilgejuvvon <em type="italic">Retningslinjer for </em></p>
<p xml:lang="nob"><em type="italic">gjennomføring</em>  </p>
<p>- čuovvut mielde dehálaš <em type="italic">dieđuid www.udir.no </em>siiddus </p>
<p>- fuolaha ahte váhnemat leat ožžon dieđu čađaheami birra, ja ahte váhnengihpa dahje diehtočálus eaktodáhtolaš geahččalemiide lea juhkkojuvvon buori áiggis ovdal čađaheami.</p>
<p>- Leat olámuttos go oahpaheaddjit dárbbašit veahki dahje doarjaga ráhkkanit čađaheapmái.</p>
<p>- gozihit ahte skuvla lea ožžon geahččalangihppagiid ja iskat ahte lohku ja giella lea riekta - doarjut oahpaheddjiid geahččaleami čađahettiin  - čuovvolit bohtosiid skuvladásis báikkálaš ovdánahttinbarggus</p>
<p>- láhčit dili nu ahte oahpaheaddjit sáhttet čuovvolit ohppiid geat bohtet sierra beroštumi ráji vulobeallái</p>
<p>- fuolahit ahte daid ohppiid váhnemat, geat bohtet sierra beroštumi ráji vulobeallái, ožžot dieđu bohtosiid birra ja movt skuvla áigu dáinna viidáseappot bargat, ja ahte dat biddjo oktii eará relevánta dieđuiguin mat oahpaheaddjis leat ovdalaččas</p>
<p>6<em type="bold"> </em>Gos gávdná rávvagiid, dieđuid ja heivvolaš resurssaid </p>
<p xml:lang="vep">LOHKAMA BIRRA VUOĐĐOGÁLGAN</p>
<p><em type="italic">Maid vuođđogálggaid galget oahppit máhttit?</em> </p>
<p>Máhttoloktema oahppoplánain gávdnojit dieđut:<em type="italic"> </em></p>
<p xml:lang="nno"><em type="italic">www.udir.no/lareplaner/kunnskapsloftet/ </em></p>
<p><em type="italic">Mii lea lohkama vuođđogálga ja mo dat ovdána?</em> </p>
<p>Vuođđogálggaid rámmavuogádat <em type="italic"> </em></p>
<p xml:lang="nno"><em type="italic">http://www.udir.no/Lareplaner/Forsok-ogpagaendearbeid/Lareplangrupper/Rammeverk-forgrunnleggende-ferdigheter/ </em><em type="italic">  </em></p>
<p><em type="italic">Gos gávnnan eambbo resurssaid ja materiálaid oahppi viidásit čuovvoleapmái?</em> </p>
<p xml:lang="nno"><em type="italic">www.lesesenteret.no </em> </p>
<p xml:lang="fkv">GEAHČČALEAMI JA ÁRVVOŠTALLAMA BIRRA</p>
<p><em type="italic">Gos gávnnan eambbo dieđuid árvvoštallama ja geahččaleami birra?</em> <em type="italic">Árvvoštallan </em><em type="italic">www.udir.no </em><em type="italic">siiddus     </em></p>
<p><em type="italic">Mii lea skuvlajođiheaddji bargu kártengeahččalemiid oktavuođas?</em> </p>
<p xml:lang="nob">Loga <em type="italic">Retningslinjer for gjennomføring av </em></p>
<p><em type="italic">kartleggingsprøver </em>mii almmuhuvvo </p>
<p xml:lang="eng"><em type="italic">www.udir.no </em></p>
<p><em type="italic">Gos gávnnan bagadusa kártengeahččaleami čađaheapmái? </em></p>
<p xml:lang="sma">Prøveadministrasjonssystemet (PAS)<em type="italic">  </em></p>
<p xml:lang="fkv"><em type="italic">https://pas.udir.no </em></p>
<p><em type="italic">Gos sáhtán lohkat eambbo oahppama árvvoštallama birra?</em>  </p>
<p>Oahppama árvvoštallama b<em type="italic">irra www.udir.no/vfl </em><em type="italic"> </em></p>
</body></document>