<document xml:lang="sme" id="no_id"><header><title/><genre code="admin"/><author><unknown/></author><wordcount>5051</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/upload/barnehage/pedagogikk/veiledere/veileder-fra-eldst-til-yngst-nsamisk_web.pdf</origFileName><parallel_text xml:lang="nob" location="fra_eldst_til_yngst_veileder_fra_kd.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Ovdasátni </em>Vuosttaš skuvlabeaivi lea deaŧalaš mearkabeaivi máná eallimis. Eatnasiidda lea dát dakkár beaivi masa sihke mánná ja váhnemat illudit. Lea deaŧalaš láhčit diliid nu ahte mánás šaddá buorre skuvlaálgin. </p>
<p>Lea erenoamáš oaidnit movt smávva mánát ohppet, oaidnit movt giella dađistaga boahtá sadjái, movt motorihkka ovdána ja movt mánná sajáiduvvá birrasii. Ođđaset máhttu mánáid ovdáneami birra deattuha smávva mánáid oahppan návcca, ja erenoamážit – man stuora vuoittu sáhttá oažžut maŋŋelis eallimis go buorre oahppan láhččojuvvo árra jagiid juo.</p>
<p>Máhttoministtarin deattuhan mun man mávssolaš lea ovddidit ollislašvuođa oahppo manno lagas, ja háhkat buriid rámmaid vai mánát ovdánit ja šaddet oadje bassan. Dát lea maiddái deaŧalaš go mánná galgá sirdit mánáidgárddis skuvlii. Ovttasbargu ása husaid gaskka sáhttá hábmet mánnái ollislašvuođa ja oktavuođa dán sirdimis. Mánáid gárddi ja skuvlla ovttasbargui gullá sihke dat áigi mii lea ovdal, sirddidettiin ja maŋŋel go mánná heaitá mánáidgárddis ja álgá skuvlii.</p>
<p>Olu suohkaniin, mánáidgárddiin ja skuvllain leat buorit ovttasbargorutiinnat mánáid gárddi, skuvlla ja váhnemiid gaskka. Danne dovdet oallugat bagadusa sisdoalu. Mun sávan ahte bagadus sáhttá leat veahkkin suohkaniidda, mánáidgárddiide ja skuvllaide gos eai leat vuos rutiinnat sajis, ja ahte dat movttiidahtášii daid ásahusaid gos juo leat buorit ovttasbargorutiinnat.</p>
<p xml:lang="nno"><em type="bold">Bård Vegar Solhjell </em><em type="italic">Máhttoministtar </em><em type="bold">8 </em></p>
<p><em type="bold">Bagadusa birra </em>Bagadusa ulbmil lea nannet mánáidgárddi ja skuvlla oktavuođa ja fuolahit ahte mánáide šaddá geahpasin álgit skuvlii. Mánáidgárde ja skuvlaeaiggádiid, mánáid gárddiid ja skuvllaid ovttasbargu lea eaktun jus dán galggaš nagodit. </p>
<p>St.dieđ. nr. 16 deattuha <em type="italic">árra doaimmaid eallinagi oahppamii </em>. Árra doaimmat mearkkašit ahte oahpahusvuogádat galgá láhčit diliid nu ahte buohkat árrat váldo juvvojit mielde buriid oahppoproseassaide. Buorre kvalitehta ja oktavuohta oahpa hus vuogádagas boahtá buot mánáide, nuoraide ja rávisolbmuide buorrin, ja das lea erenoamáš stuora mearkkašupmi joavkkuide ja ovttaskas olbmuide geat sáhttet gahččat oahpahus vuogádaga olggobeallái. </p>
<p>Mánáid ja nuoraid oahppanvejolašvuođaid ferte hukset veahážiid mielde. Nuora musain lea ain nanu oahppanmokta ja olu vejolašvuođat. Go vásihit oktavuođa mánáidgárddi ja skuvlla gaskka, ja oadjebasvuođa sirdima olis, de bidjá dat buori vuođu viidáset oahppomannolahkii.</p>
<p>Go skuvlaálgin lahkona, de leat mii dábálaččat deattuhan máná individuála eavttuid sihkkarastin dihte ahte mánná lea <span type="quote">«gearggus»</span> álgit skuvlii. Ođđaset dutkan lea čájehan ahte ráhkkaneapmi skuvladillái ferte sisttisdoallat viidát perspektiivva. Lea go gearg gus skuvladillái, dan ferte árvvoštallat máná birrasiid, bearraša, seamma ahkásaččaid, mánáidgárddi ja skuvlla oahpaheddjiid ektui.</p>
<p>Dát bagadus galgá vuosttažettiin addit njuolggadusaid ja ávžžuhusaid barggus, čilget gustovaš mearrádusaid suorggis ja čájehit buriid vugiid movt sáhttá čuovvolit dáid mearrádusaid. Váhnemat ja váhnensadjásaččat (dán rájes gohčoduvvojit buohkat váhne min) galget leat aktiivvalaš bealit ovttas barggus, ja bargu galgá čuovvut gustovaš lágaid ja njuolggadusaid.</p>
<p type="listitem">Bagadus lea huksejuvvon golmma oassái ja sisttisdoallá:</p>
<p type="listitem">Ovttasbarggu ja oktavuođa rámmaeavttut, dása gullet maiddái njuolgga dusat ja iešguđetlágán oahppankultuvrrat.</p>
<p type="listitem">Eavttut háhkat buori oktavuođa ja buori sirdima mánnái.</p>
<p type="listitem">Ávžžuhusat ovttasbarggu heiveheami dáfus ja daid iešguđetge beliid rollaid čilgen.</p>
<p>Nannet mánáidgárddi ja skuvlla oktavuođa Hui olu mánáide lea mánáidgárdi vuosttaš ásahus gos deaivvadit eallinagi oahppa miin, ja sirdin mánáidgárddis skuvlii lea šaddame universála vásá hussan buot mánáide. Nannet mánáidgárddi ja skuvlla oktavuođa lea seamma go láhčit diliid ollislaš oahppomannolahkii mii fuolaha ovttaskas máná dárbbuid. Lea sihke dan birra ahte máná oahppanpotensiála fuolahuvvo, nannejuvvo ja ovddiduvvo árrat juo, ja ahte mánná oažžu vejolašvuođa viidáset skuvlamannolagas ovddidit máhtuid ja vásáhusaid maid lea mánáidgárddis ožžon.</p>
<p>Lea go gearggus skuvla dillái, dan ferte árvvoštallat máná birrasiid, bearraša, seamma ahkásaččaid, mánáid gárddi ja skuvlla oahpa heddjiid ektui.</p>
<p>Buorre oktavuohta galgá fuolahit máná dárbbu oadjebasvuhtii sirdinproseassas ja gozihit ahte oahpahus heivehuvvo ovttaskas mánnái vuosttaš skuvlabeaivvi rájes juo.</p>
<p>Sirdinproseassat leat hearkkit Sirdin sáhttá čilgejuvvot nuppástusproseassan man mánná ja váhnemat vásihit go luhpet ovtta sajis ja álget nubbái. Dát sirdimat mielddisbuktet rollanuppástu said mat fas mielddisbuktet ahte vuordámušat ja gáibádusat mánnái rivdet. Sirdimat guoskkahit maiddái birrasa mii lea máná, váhnemiid, bearrašiid ja ustibiid birra, ja dá leat rašes dilit gos ovttasbargu beliid gaskka lea erenoamáš deaŧalaš. Lea deaŧalaš dovddastit ahte sirdinproseassat leat hearkkit ja ahte dat sáhttet juogo nannet dahje billistit máná ovdáneami, iešgova ja eallingelbbolašvuođa.</p>
<p>Sirdimat ja jođánis molsašumit leat oassin árgabeaivvis Sirdimat ja jođánis molsašumit leat oassin ođđaáigásaš mánáid árgabeaivvis. Min viđaguđajahkásaččat leat máŋgii juo vásihan sirdimiid iešguđetge oktavuođain, ovdamearkka dihte ruovttus mánáidgárdái, iešguđetge mánáidgárdejoavkkuid gaskka ja iešguđetge astoáiggedoaimmaid gaskka. Dađistaga stuorát beroštupmi nuoramus mánáid oahppamii lea mielddisbuktán stuorát dihtomielalašvuođa das man deaŧalaš kontinuitehta árra oahppan ja fuolahusfálaldagas lea. Mihttu ii leat garvit sirdimiid, danne go sirdimat leat oassin eallimis. Mihttu lea garvit ahte dat šaddet beare stuorisin, ja láhčit diliid nu ahte mánná birge daiguin ja nanosmuvvá.</p>
<p>Mánáidgárddi ja skuvlla ovttalágánvuođaid ja erohusaid galgá bisuhit Go láhčá oktilisvuođa, ovttasbarggu ja gehppes sirdima, de lea deaŧalaš ahte mánáid gárddi ja skuvlla iešvuođat ja goabbatlágán mandáhtat bisuhuvvojit. Mánáidgárddi ja skuvlla ovttalágánvuođaid ja erohusaid galgá bisuhit, seammás go goappašat ásahusain lea ovddasvástádus ovddidit ovttasbarggu mii fuolaha oktilisvuođa máná oahppomannolagas.</p>
<p>Buorre oktavuohta galgá fuolahit máná dárbbu oadjebasvuhtii sirdinproseassas ja gozi hit ahte oahpahus heive huvvo ovttaskas mánnái vuosttaš skuvla beaivvi rájes juo.</p>
<p type="listitem">Bagadus ávžžuha ahte:</p>
<p type="listitem">Mánáidgárdeáigi loahpahuvvo buriin vugiin ja ahte skuvla ja skuvlaastoáiggeortnet ráhkkanit dustet máná.</p>
<p type="listitem">Mánná oahpásnuvvá skuvllain buori áiggis ovdal vuosttaš skuvlabeaivvi.</p>
<p type="listitem">Lea oktavuohta ja ovdáneapmi mánáidgárddi ja skuvlla oahpposisdoalus.</p>
<p type="listitem">Váhnemat dohkkehit diehtosirdima mánáidgárddis skuvlii ja ahte sáhttet aktiivvalaččat  váikkuhit dása.</p>
<p type="listitem">Oahpaheddjiin mánáidgárddis ja skuvllas leat oktasaš deaivvadanbáikkit gos sáhttet čielggadit vuordámušaid, ovddidit gelbbolašvuođa ja plánet ovttas.</p>
<p type="listitem">Suohkan álggaha, pláne, dárkkista ja čuovvola ovttasbargodoaimmaid bajit plánaid bokte. Plánat  berrejit maiddái váldit searvái sihke suohkana ja priváhta mánáidgárddiid ja skuvllaid.</p>
<p type="listitem">Mánáidgárde- ja skuvlaeaiggádiin lea bajimus ovddasvástádus láhčit diliid ovttasbargui.</p>
<p>Sihke mánáidgárddi sisdoalu ja bargguid rámmaplánas ja oahpahusa prinsihpain nanne juvvo ahte mánáidgárdi ja skuvla galget ovttasbargat nu movt mánnái lea buoremus. Mánáidgárddi sisdoalu ja bargguid rámmaplána 5.1.kapihttalis čuožžu:</p>
<p><em type="italic">Mánáidgárdi galgá, ovttasráđiid skuvllain, láhčit mánáid áigemolsuma mánáid gárddis vuosttaš ceahkkái dahje astoáiggeortnegii. Dat galgá dahkkot ovttasráđiid máná ruovt tuin. Plánat mánáid sirdimis mánáidgárddis skuvlii fertejit čállojuvvot mánáidgárddi jahke plánii. </em>(Máhttodepartemeanta 2006:53). </p>
<p>Viidáseappot seamma kapihttalis rávvejuvvojit mánáidgárddit ja skuvllat gaskanea set juogadit dieđuid goabbat ásahusaid doaimmaid birra. Rámmaplána čujuha ahte mánáidgárddis lea ovddasvástádus láhčit diliid nu ahte mánná beassá buriin vugiin earránit mánáidgárddis ja illudit skuvlii álgit.</p>
<p>Oahpahusa prinsihpain (Oahpahusplakáhtas) čuožžu ahte: <em type="italic">Buorre ja systemáhtalaš ovttasbargu mánáidgárddi ja mánáidceahki, mánáidceahki ja nuoraidceahki, nuoraid ceahki ja joatkkaoahpahusa gaskka, galgá geahpidit sirdima dáid iešguđetge cehkiid gaskka oahpahusmannolagas </em>(Oahpahusdirektoráhtta 2006:33). </p>
<p>Mánáidgárddi sisdoalu ja bargguid rámmaplána ja oahpahusa prinsihpaid vuođul lea sihke mánáidgárddis ja skuvllas ovddasvástádus láhčit ovttasbarggu dán guovtti ásahusa gaskii.</p>
<p>Njuolggadusat ja rámmaeavttut</p>
<p>Sihke mánáidgárddis ja skuvllas lea ovddas vástádus fuolahit gehppes sirdima. <em type="bold">12 </em></p>
<p><em type="bold">Goabbatlágán oahppankultuvrrat mánáidgárddis ja </em><em type="bold">skuvllas </em>Sihke mánáidgárdi ja skuvla leat stoahkama ja oahppama arenat, ja goappašagat galget čalmmustahttit dásseárvvu ja kvalitehta fuolahusas ja oahpahusas. Seammás leat dain muhtun muddui goabbatlágán mandáhtat ja goabbatlágán oahppan kultuvrrat. </p>
<p>Mánáidgárdi ásahussan lea maŋemus logi jagi ovdánan sosiálapedagogalaš árbe vierrun gos stoahkan, oahppan, ovdáneapmi, bajásgeassin ja fuolahus leat oassin oktilis ollislašvuođas. Mánáidgárdi lea maiddái skuvlaráhkkaneaddji árbevieru vuođul hábme juvvon, mas ulbmil lea addit mánnái buriid eavttuid lihkustuvvat skuvlamanno lagas. Dát vuoruheapmi lea dattetge vuosttažettiin dáhpáhuvvan sosiálapedagogalaš ipmárdusrámma siskkobealde. Skuvla ásahussan ges lea árbevirolaččat leamaš eamb bo ulbmil stivre juvvon, ja skuvllas lea oahppan hui olu čadnojuvvon gelbbolašvuhtii. Iešguđetge oahppankultuvrrat dagahit ahte mánáidgárddis ja skuvllas leat goabbat lágán vuolgga sajit pedagogalaš barggus.</p>
<p>Eallinagi oahppan Bargat dáid goabbatlágán rámmaid siskkobealde, soaitá leat deaŧaleamos hásta lus mainna deaivida go galgá láhčit oktilisvuođa. <em type="italic">Eallinagi oahppan </em>lea dattetge guhká leamaš sajáiduvvan doaba pedagogalaš suorggis. Riikkaidgaskasaš okta vuođas leat maŋemus jagiid čalmmustahttán mávssolašvuođa háhkat buriid oahppan okta vuođaid árra pedagogalaš fálaldagaid ja vuođđoskuvlla gaskka. Sihke oahppo plánaid sisdoallu ja praktihkalašmetodihkalaš bargu mánáidgárddis ja skuvl las leat olu riikkain lahkonaddan nubbi nuppi maŋemus jagiid. </p>
<p>Buoremusat oahppá go kognitiiva ja emošunála ovdánanproseassat dáhpáhuvvet oktanis Kritihkalaš jearaldat mánáidgárdedutkamis našuvnnalaččat ja riikkaidgaskasaččat lea ahte lea go mánáidgárdepedagogihkka jorrame dan guvlui ahte mánát galget leat</p>
<p>Berre leat oktasaš mihttu nannet oahppanmovtta. <em type="bold">13 </em>láddan álgit skuvlii, ja ahte dát sáhttá dagahit ahte dušše fal barget ráhkkanahttit mánáid álgit lohkat ja čállit skuvllas. Dutkamat, mat leat čállojuvvon OECD<em type="italic">Starting strong II </em>2006:ds, čájehit dattetge ahte buoremusat oahppá go kognitiiva ja emošunála oahppanproseassat mannet buohtalaga. Dát heive bures oktii mánáidraportii  gárddi sosiálapedagogalaš árbevieruin mii deattuha stoahkama, sosiála návccaid ja ollislaš ipmárdusa oahppama hárrái. Ráhkadit buriid ja oktilis oahppomannolagaid ii mearkkaš dušše dan ahte mánáidgárddis galgá leat čielga skuvlaráhkkaneaddji sis doallu mii deattuha máhtto ja nákcamihtuid. </p>
<p>Rámmaplána ja skuvlla oahppoplánaid gaskka lea oktavuohta Go mánáidgárddi sisdoalu ja doaimmaid rámmaplána ođastuvvui 2006:s, de deattu huvvui earret eará ahte mánáidgárddi rámmaplána ja skuvlla oahppoplánaid okta vuohta galgá oidnot. Mánáidgárddis ja skuvllas lea goabbatlágán mandáhtta, muhto fágasuorggit ja fágat leat buoremuddui ovttalágánat. Sihke rámmaplána ja skuvlla oahppoplánat deattuhit gielalaš, sosiálalaš ja kultuvrralaš gelbbolašvuođa. Vaikko mihttomearit leat iešguđet ládje hábmejuvvon, de leat dat čieža fágasuorggi mat ovdanbuktojuvvojit rámmaplánas buoremuddui seamma go dat maid mánát deivet fágan maŋŋel skuvllas. Danne leat dilit juo láhččojuvvon buori gulahallamii mánáid gárddi ja skuvlla gaskka.</p>
<p>Proseassamihttomearit rámmaplánas ja gelbbolašvuođamihttomearit oahppoplánain Mánáidgárddi rámmaplánas ja skuvlla oahppoplánain leat mihtut iešguđet ládje hábmejuvvon. Go dovdá daid iešguđetge mihttomeriid, de sáhttá buorebut ipmirdit nuppi mandáhta ja doaimmaid.</p>
<p>Mánáidgárddi sisdoalu ja doaimmaid rámmaplánas leat hábmejuvvon <em type="italic">proseassa mihttomearit </em>mat čilgejit movt mánáidgárdi galgá addit mánáide vásáhusaid ja hárjáneami, ja movt bargit galget bargat vai jokset dáid mihtuid. Rámmaplána ii sisttisdoala mihtuid das maid mánná galgá máhttit dahje diehtit ovdal go geargá mánáidgárddis. </p>
<p>Fágaid oahppoplánat Máhttoloktemis sisttisdollet <em type="italic">gelbbolašvuođamihttomeriid </em>mat muitalit maid ovttaskas mánná galgá máhttit go geargá oahpahusain iešguđetge dásiin. </p>
<p>Eat dárbbaš leat ovttalágánat jus galgat ovttasbargat Eat dárbbaš leat ovttalágánat jus galgat ovttasbargat, muhto buorre ovttasbargu vuolgá buori ipmárdusas ja máhtus goabbat guoimmiska ovttalágánvuođaid ja iešvuođaid birra. Ii leat daddjon ahte mánáidgárdebargit dihtet mii skuvllas dáhpá huvvá ja movt oahpaheaddjit barget luohkkálanjas. Seamma ládje sáhttá oahpa heddjiin skuvllas leat ráddjejuvvon ipmárdus das movt mánáidgárddi árgabeaivi ja oahppandilálašvuohta lea. Mánáidgárddi ja skuvlla ovttasbargu ovddiduvvo ja nannejuvvo vuosttažettiin dalle go gulahallan ja guovttebealát dohkkeheapmi lea vuođđun. Okta mihttomeriin lea oahpásnuvvat goabbat guoimmiska sisdollui ja doaimmaide, ja dáinnalágiin álkibut oaidnit ja ovddidit oktavuođa dán guovtti arena gaskka. Jus rávisolbmot oidnet ollislašvuođa, de lea maiddái stuorát vejolašvuohta ahte mánát vásihit dan.</p>
<p>Mii skuvllas diehtit beare unnán maid mánáid gárddis barget ovdal go mánát bohtet min lusa. Mun váillahan diehtit mánáid birra ja maid sii máhttet, vai buorebut sáhtášeimmet čuovvolit sin álggu rájes juo. Bente, oahpaheaddji</p>
<p>Ovttasbarggus lea mánná deaŧaleamos oasseváldi. Danne ferte doaibmabijuid ovddi deapmi čađahuvvot máná vásáhusaid ja perspektiivva vuođul. Mánás leat dávjá čielga oaivilat das mii lea deaŧalaš go galgá álgit skuvlii, ja dat berrejit váldojuvvot vuhtii. Lihkostuvvan skuvlaálgin viđaguđajahkásačča oaidninsajis sáhttá čilgejuvvot ná</p>
<p>Mus lea leamaš buorre earráneapmi mánáidgárddiin Go galgá álgit ođđasii, de mearkkaša ahte ferte earránit ovddežiin. Doalut sáhttet leat oassin buori earráneamis mánáidgárddiin. Eanas mánáidgárddit lágidit somás doaimmaid ja doaluid go boarráseamos mánát heitet mánáidgárddis, ovdamearkka dihte feastta dahje idjadanmátkki.</p>
<p>Mus leat vásáhusat mánáidgárddis Boahttevaš skuvlamánás leat mielde vásáhusat, máhtut ja návccat mánáidgárddis máŋgga suorggis, mii lea buorre vuođđun skuvlaálgimii. Go skuvla diehtá ja nanne dáid viidáseappot, de sáhttá leat mielde hukseme oktavuođa ja kontinuitehta árra oahppan ja fuolahusfálaldaga dáfus. Mihttomearri ferte leat hukset oktavuođaid dán guovtti ásahusa gaskii vai ii šatta máná iežas duohkái gávdnat geainnu buot dain ođđa áššiin maid deaivá.</p>
<p>Gehppes sirdimat mánnái</p>
<p>Ferte leat mihtto mearrin hukset oktavuođaid dán guovtti ásahusa gaskii vai ii šatta máná iežas duohkái gávdnat geainnu buot dain ođđa áššiin maid deaivá. <em type="bold">16 </em></p>
<p>Gustav lea leamaš «oahpásnuvvan deaivva deamis» skuvllas. Go máhccá fas mánáidgárdái, de muitala son vásáhusa birra earáide ja dadjá:</p>
<p>Mun jáhkán ahte skuvllas šaddá somá!</p>
<p>Mun dieđán gosa galggan mannat, gos luohkkálatnja lea ja gos hivsset lea.</p>
<p>Mun illudan álgit skuvlii Seammás go mánná beassá vásihit oktavuođa ja oadjebasvuođa, de lea deaŧalaš ráhkadit skuvlaálgima sierra dilálašvuohtan. Vuosttaš skuvlabeaivi lea mearka beaivi ja nu berre ge maiddái vásáhus šaddat. Dovdat illudeami, gelddolašvuođa ja erenoamášvuođa skuvlaálgima oktavuođas lea deaŧalaš. Skuvlaálgin ii galgga dahkko juvvot oaidnemeahttumin ii ge traumáhtalažžan. Lea oassin eallimis vásihit sirdimiid, ja vuosttaš skuvlabeaivi ánssáša ávvudeami.</p>
<p>Mun lean oadjebas skuvllas Dutkan ja vásáhusat čájehit ahte mánát geat ovdal skuvlaálgima leat ožžon veahki ipmirdit mii skuvllas dáhpáhuvvá, leat eambbo sihkkarat dovdduid dáfus ja leat ger gosat dustet hástalusaid eanet oadjebasvuođain go álget skuvlii. Nuppe dáfus sáhttá skuvlaálgin masa ii leat ráhkkanan ja mas ii leat oktilisvuohta ráhkadit váttisvuođaid mii soapmásiid dáfus sáhttá bistit guhkit go dušše vuosttaš skuvlabeaivvi.</p>
<p>Boahttevaš skuvlamánná dárbbaša vásáhusaid, máhtuid ja návccaid máŋgga suorg gis vai birge ođđa árgabeivviin buoremus lágiin. Vásihit ja dovdat oadjebassan skuvl las vuosttaš skuvlajagi sáhttá leat mearrideaddjin máná loaktimii, oahppamii ja ovdáneapmái viidáset skuvlamannolagas. Vuohki movt mánná introduserejuvvo iežas ođđa birrasii, sáhttá váikkuhit máná návccaide birget ođđa dilis.</p>
<p>Mus leat divrras oktavuođat skuvlii Go lea buorre ovttasbargu vuođđun, de čájehit vásáhusat ahte mánát leat eambbo oadjebasat go deaivvadit skuvllain, sii oahppagohtet jođáneappot, sii leat ožžon usti biid skuvllas ovdal go skuvla álgá ja sii leat eanet oadjebasat oahpaheddjiide álggu rájes juo. Go mánná galgá álgit ođđa dillái nu go skuvlii, de dárbbaša strategiijaid das movt háhkat ustibiid. Dákko lea váhnemiin ja oahpaheddjiin mánáidgárddis ja skuvllas deaŧalaš rolla veahkehit máná oažžut ođđa ustibiid. Oadjebasvuohta lea čoavddasátni maiddái dán oktavuođas.</p>
<p><em type="bold">Mánáidgárdemánát berrejit oahpásnuvvat skuvllain </em><em type="bold">ja skuvlaastoáiggeortnegiin </em>Vásáhusat čájehit ahte lea mávssolaš máná oadjebasvuhtii skuvlaálgima oktavuođas ahte sii leat ollen oahpásnuvvat dainna skuvllain gosa galget álgit. Dán proseassas lea maiddái deaŧalaš ahte skuvla čilge iežas vuordámušaid ođđa vuosttašluohkkálaččaide. <span type="quote">«Oahpásnuvvan-deaivvadeapmi»</span> «Oahpásnuvvan<em type="bold">17 </em>deaivvadeapmi» dahje galledanbeaivvit gos mánáidgárddi viđa guđajahkásaččat galledit vuosttaš dási ohppiid, sáhttet dustet sin dárbbuid oažžut dárkilis dieđuid mánáin geat ieža muitet skuvlaálgima bures. «Oahpásnuvvandeaivva deapmi» sáhttá mearkkašit galledeami mánáidgárddis dahje oktasaš doaimmaid nu go mátkkiid, teáhtergalledeami, ávvudemiid, prošeaktaovdanbuktimiid, oktasaš doaim maid jna. Minoritehtagielat mánáide sáhttá leat ávkkálaš jus lea mielde dulka dahje muhtun oahpis gii hupmá sin giela. </p>
<p>Galledit skuvlla Sáhttá leat vuogas lágidit máŋga galledanbeaivvi gos maiddái galledit rektora, oahpás nuvvet oahpaheddjiin, besset diehtit veaháš skuvlla sisdoalu ja bargovugiid birra, ja ahte mánná dasa lassin vel beassá oahpásnuvvat skuvlavisttiin ja šiljuin. Olu mánát ballet movt sii galget deaivat luohkkálatnjii, skuvlaastoáiggeortnegii ja hivssegii dakkár visttis mii orro leame stuoris ja hirpmus mánáidgárddi bálddas. Go dovdá skuvlla fysalaš birrasiid, de sáhttá mánná dovdat oadjebasvuođa sirdima oktavuođas.</p>
<p>Galledit skuvlaastoáiggeortnega (SFO) Olu mánát ja váhnemat eai dovdda SFO iešvuođaid, sisdoalu ja doaimma. Eanas mánáide lea SFO vuosttaš maid deivet čakčat go galget álgit skuvlii. Sirdin mánáid gárddis, gos ledje boarrásepmosat, skuvlii, gos sii leat nuoramusat stuora skuvla astoáiggeortnegis, sáhttá leat hirpmus. Danne berrejit viđaguđajahkásaččat galledit maiddái SFO go galledit skuvlla.</p>
<p>Thomas lea aitto álgán skuvlii ja galleda mánáidgárddi čavčča beallái. Son sihkkelastá golmmajuvllat sihk keliin mánáid gárddi birra ja dadjá jitnosit bargiide: Vuoi ihán mun lean váillahan dán mánáidgárddi! <em type="bold">18 </em></p>
<p>Fáttarortnegat Vuosttaš skuvlajagis geavahit olu skuvllat iešguđetlágán fáttarortnegiid. Mánnái sáhttá leat dorvvolaš álgit skuvlii go lea doarjja soapmásis gii dovdá skuvlla ovdalaččas, ja fáttarortnet sáhttá veahkehit máná sajáiduvvat ja háhkat ođđa ustibiid.</p>
<p>Bargit maid oahpásnuvvet guhtet guimmiideasetguin Go láhčá diliid nu ahte mánáidgárdemánát oahpásnuvvet skuvllain ja SFO:in, de buor rána maiddái daid iešguđetge ásahusaid bargiid oktavuohta. Rávisolbmot sáhttet lonohallat dieđuid ja vásáhusaid, ja nu sáhttá «oahpásnuvvandeaivvadeapmi» maiddái dagahit ahte bargit buorebut ipmirdit guhtet guimmiideaset sisdoalu ja bargovugiid, mandáhta ja iešvuođaid. Skuvlla ja SFO bargit berrejit maiddái finadit mánáidgárddis oahpásnuvvan dihte dan oahppanárbevirrui gos mánát bohtet.</p>
<p>Skuvllas leat maiddái friddjagoartilat.</p>
<p>Dat lea nu ahte álggos galgat olggos – ja de galgat fas sisa.</p>
<p>Sissel, 5 jahkásaš <em type="bold">19 </em></p>
<p><em type="bold">Váhnemat galget maiddái mielde Bearraša doarjja addá mánnái kontinuitehta ja oadjebasvuođa sirdimis </em>Diliin gos leat olu nuppástusat, ohcalit mii kontinuitehta. Danne lea bearraša doarjja, áŋgiruššan ja máhttu guovddážis go mánná sirdá mánáidgárddis skuvlii. Diđolaš, positiiva ja áŋggirdeaddji váhnemat sáhttet movttiidahttit ja dahkat máná oadje bassan, nu ahte álgá skuvlii áŋgirisvuođain ja árjjalašvuođain. Lea oktavuohta ruovttu ja skuvlla gulahallandásis ja movt mánná sajáiduvvá dovdduid dáfus ja sosiálalaččat. Go váhnemat dovdet oadjebasvuođa ođđa dilis, de sáhttet sii maiddái buorebut doarjut mánáid sirdima oktavuođas. </p>
<p>Váhnemat galget oažžut buriid oassálastinvejolašvuođaid Dávjá vásihit váhnemat ahte lea stuora erohus ovttasbargat mánáidgárdebargiiguin ja skuvlabargiiguin. Mánáidgárddis lea beaivválaččat eahpeformála oktavuohta dalle go buktá ja viežžá máná. Skuvllas sáhttá gulahallan ráddjejuvvot konferánsadiimmuide ja loahpahemiide. Sihke mánáidgárdi ja skuvla galget ovddidit buori gulahallama, nu ahte váhnemat šaddet aktiivvalaš, ovddideaddji ja positiiva ovttas bargo guoimmit. Váhnemat galget oažžut dieđuid makkár vuordámušat skuvllas leat mielváikkuheami ja ovttasbarggu dáfus, ja skuvla ferte guldalit váhnemiid vuordámušaid. Go rahpá vejolašvuođaid guovttebealát diehtojuohkimii, ja váhnemat dovdet ahte sii váldojuvvo jit duođalaččat, de šaddá oadjebasvuohta. Dát fas dagaha ahte váhnemat dustet jearrat ja buktit evttohusaid. Lea deaŧalaš ahte váhnemat ožžot buriid dieđuid juridihkalaš, praktihkalaš, struktuvrralaš ja sisdollui guoskevaš áššiid birra skuvllas. Dát guoská erenoamážit jus lea vuosttaš geardi go sis lea mánná skuvllas.</p>
<p>Minoritehtagielat mánát Muhtun minoritehtagielat mánáide ja váhnemiidda sáhttá sirdin mánáidgárddis skuvlii, ja ieš skuvlaálgin, mielddisbuktit hástalusaid. Minoritehtagielat mánát ja váhnemat sáhttet dárbbašit erenoamáš doarjaga ja bagadusa, erenoamážit jus lea vuosttaš geardde go váhnemiin leat skuvlamánát. Muhtun minoritehtagielat mánát sáhttet dárbbašit erenoamáš heiveheami giela dáfus, ja váhnemat fertejit oažžut buori dieđu das movt skuvla láhčá diliid dása. Ortnegat ja njuolggadusat oskkolaš ja kultuvrralaš iešvuođaid dáfus ferte maiddái čielggaduvvot vuordámušaid olis. Sihke mánáidgárdi ja skuvllat fertejit váldit vuhtii ahte váhnemiin leat iešguđetlágán eavttut dárogiel čálalaš diehtojuohkima dáfus, ja lea deaŧalaš ahte čálalaš dieđut ovddiduvvojit buori ja ipmir dahtti vugiin. Dakkár guovlluin gos leat olu minoritehtagielat mánát, berre mánáid gárdi ja skuvla árvvoštallat jorgalahttit muhtun osiid čálalaš dieđuin eará gielaide. Berre maiddái árvvoštallojuvvot geavahit dulkka sihke dalle go čoahkkinastet mánáin, váhnemiiguin ja bargiiguin, go gielalaš eavttut sáhttet váddudit ovttasbarggu.</p>
<p>Olu boasttu ipmárdusaid sáhtášii garvit jus asttašii čielggadit vuordámušaid. <em type="bold">20 </em></p>
<p><em type="bold">Buorre diehtojuohkin juohke máná birra ovdal </em><em type="bold">skuvlaálgima </em>Ahte skuvla oažžu buori diehtojuohkima juohke máná birra ovdal go álget skuvlii sáhttá dagahit ahte skuvla buorebut sáhttá láhčit diliid oktagaslaš oahppomannolahkii skuvlaálgima rájes juo. Dieđut mánáidgárddis fertejit čalmmustahttit dan maid mánná máhttá ja nákce ja masa dárbbaša erenoamáš veahki. Mánáidgárdi sáhttá maiddái addit skuvlii dieđuid das maid mánná lea vásihan, oahppan ja bargan mánáid gárddis. Jus mánáidgárdi galgá sáhttit addit dieđuid ovttaskas mánáid birra, de fertejit váhnemat miehtat. </p>
<p>Váhnemiid rolla diehtosirdima oktavuođas Váhnemiin lea lága bokte nannejuvvon vuoigatvuohta ja geatnegasvuohta dahkat mearrádusaid máná ektui, gč. Mánáidlága § 30. Sirdin mánáidgárddis skuvlii galgá dahkkojuvvot lagas ovttasbarggus máná ruovttuin, ja váhnemat fertejit leat mielde mearrideame diehtosirdima eavttuid. Sii galget beassat oaidnit ja mearridit makkár dieđut čuvvot máná skuvlii. Váhnemat galget bovdejuvvot searvái čoahkkimiidda mat leat dieđuid birra mat gusket sin mánáide.</p>
<p>Iešguđetlágán vuogit lonohallat dieđuid Diehtolonohallan mánáidgárddi ja skuvlla gaskka sáhttet earret eará dáhpáhuvvat čálalaččat mánáidgárddis skuvlii, ságastallamin mánáidgárddi, skuvlla ja váhnemiid gaskka dahje dokumentašuvdnasirdima bokte máná doaimma birra mánáidgárddis. Mánáidgárddi dokumentašuvdna sáhttá skuvlii addit dieđuid das maid mánná lea</p>
<p>Váhnemat oidnet dál buorebut árvvu mánáidgárddi ja skuvlla ovttasbarggus, eai ge leat nu darvánan dasa ahte skuvla ii galgga diehtit. Sii ipmirdit ahte diehtojuohkin ja ovttasbargu ovddida oadjebasvuođa mánnái.</p>
<p>Tore, oahpaheaddji <em type="bold">21 </em>vásihan, oahppan ja bargan mánáidgárddis. Olu suohkaniin leat buorit vásáhusat das ahte sirdit dieđuid mánáidgárddis skuvlii, ovdamearkka dihte máhpaid bokte mat čájehit máná ovdáneami ja buktagiid. Lea deaŧalaš ahte mánná ieš beassá mielde válljet dan dokumentašuvnna mii galgá čuovvut skuvlii. Ovttaskas mánáidgárdi sáhttá friddja válljet dokumentašuvnna metodaid ja viidodaga, nu guhká go dat dahkko juvvo váhnemiid miehtamiin. </p>
<p>Ehtalaš ja juridihkalaš árvvoštallamat Diehtolonohallan ferte čađahuvvot ehtalaš ja juridihkalaš árvvoštallamiid vuođul. Oahpaheaddjit mánáidgárddis ja skuvllas fertejit árvvoštallat dan konteavstta mas mánná lea, ii ge sáhte automáhtalaččat vuordit mánás seamma doaibmadási skuvllas go mánáidgárddis. Mánáidgárddi sisdoalu ja doaimmaid rámmaplána dadjá čielgasit ahte máná ulbmilolaheapmi ii galgga dábálaččat árvvoštallojuvvot mearriduvvon eavttuid mielde. Sáhttá leat váttis gaskkustit gárvves iskanlisttuid ja kártenreaidduid ovttaskas máná ulbmilolaheami dáfus iešguđetge surggiin. Buoremus lea jus mánáid gárdi, ovttas váhnemiiguin, gaskkustivččii máná nanu beliid ja oppalaš doaibmadási skuvlii ja addá skuvlii viiddis dieđuid das maid mánáidgárdi oppalaččat lea bargan fágalaččat ja pedagogalaččat.</p>
<p><em type="bold">Oktilisvuohta mánáide geat bohtet mánáidgárddiin gos </em><em type="bold">sámi giella ja kultuvra lea guovddážis </em>Skuvllat geat váldet vuostá mánáid mánáidgárddiin gos lea sámi fálaldat, berrejit ráhkkanit dasa movt dát mánát galget joatkit iežaset sámi giellaovdánemiin dáčča luohkás. Oahpahuslága mielde lea buot vuođđoskuvlaohppiin sámi hálddašanguovllus vuoigatvuohta sámegielas ja sámegillii. Sámi giellaoahppan ferte leat oassin skuvlla guovttegielalašvuođa barggu prinsihpain ja strategiijain. </p>
<p><em type="bold">Oktilisvuohta mánáide geat dárbbašit erenoamáš </em><em type="bold">heiveheami ja čuovvoleami </em>Prinsihpalaččat gusket buot mánáide dat seamma mihttomearit ja doaibmabijut buori oktilisvuođa ja lihkostuvvan sirdima dáfus. Mihttun lea sihkkarastit kontinuitehta oktagaslaččat heivehuvvon oahpahusas. Mánáide geat dárbbašit erenoamáš heive heami ja čuovvoleami, sáhttet nuppástusat skuvlaálgima oktavuođas mielddisbuktit erenoamáš hástalusaid. Mánná galgá vásihit erenoamáš áŋgiruššama skuvlla bealis, nu ahte sáhttá ávkkástallat movttiidahtti ja heivehuvvon oahpahusfálaldagain. Váhnemat ja mánát eai galgga dárbbašit vásihit hilgojeaddji ja stigmatiserejeaddji guottuid. </p>
<p>Čielga ja oinnolaš rámmat mánnái Lea erenoamáš deaŧalaš ahte mánát váttis dilis vásihit fuolahusa, oinnolašvuođa, oadjebasvuođa ja oktilisvuođa sirdimiid olis. Danne ferte skuvla bures oahpásnuvvat ovttaskas mánnái, ii dušše diagnosain dahje vejolaš dárbbuiguin mat sis leat erenoamáš heiveheapmái. Buot mánát, ja erenoamážit geat leat massán dáidduid ja mánát geain leat meannudanváttisvuođat, ožžot ávkki rámmain mat leat oinnolaččat ja čielgasat.</p>
<p>Dieđut mánáidgárddis fertejit čalmmustahttit dan maid mánná máhttá ja nákce ja masa dárbbaša erenoamáš veahki. <em type="bold">22 </em></p>
<p>Váldit skuvlla fárrui buori áiggis ovdal skuvlaálgima Mánáidgárddi sisdoalu ja doaimmaid rámmaplánas čuožžu ahte <em type="italic">Jus leaš dárbu viidát láhčimii, de ferte ovttasbargu álggahuvvot juo buori áiggis ovdalgo mánná skuvlii álgá </em>(Máhttodepartemeanta 2006:53). Danne go mánát geain lea doaimmashehttejupmi sáhttet gáibidit erenoamáš doaibmabijuid, de šaddá skuvlaálgima plánen mihá viidát. Dát mielddisbuktá hástalusaid, maiddái danne go eambbo bealálaččat leat searvvis. Danne lea deaŧalaš ahte skuvla váldojuvvui fárrui buori áiggis ovdal skuvlaálgima. Erenoamáš hástalus lea čielggadit nu árrat go vejolaš geas galgá leat ovddasvástádus mánnái beaivválaš skuvladilis. </p>
<p>Plánet heiveheami árrat Heiveheapmi sáhttá leat fysalaš (steallit, heaissat jna.). Dat sáhttá maid mearkkašit ahte galgá sihkkarastit dárbbašlaš gelbbolašvuođa molssaevttolaš gulahallamis, seavagielas, medisinerema dáfus ja dihto erenoamášpedagogalaš bargovugiin. Muhtumin berre ovttasbargu álgit golbmanjeallje jagi ovdal go mánná galgá álgit skuvlii jus skuvla fálal dat galgá leat doarvái bures heivehuvvon dassážii go mánná álgá.</p>
<p>Ovddasvástádusjoavkku rolla sirdima ja álgima oktavuođas Muhtumin ásahuvvo ovddasvástádusjoavku mánnái geas leat erenoamáš dárbbut. Dalle go lea ásahuvvon dákkár ovddasvástádusjoavku, de berre dás leat ovddas vástádus sihkkarastit sirdima ja álgima. Ovddasvástádusjoavkku ulbmil lea čohkket doaimmaid ja plánaid vai mánná ja bearaš sáhttet oažžut ollislaš fálaldaga. Berre ráhka duvvot plána sirdima dáfus, gos čielggaduvvo geas lea ovddasvástádus masa, goas ja movt. Ovddasvástádusjoavkkus berre maid leat ovddasvástádus lágidit čoahkkimiid mánáidgárddi ja skuvlla gaskka sirdima birra.</p>
<p>Váhnemat leat ovttasbargobealálaččat sirdinčoahkkimiin Čoahkkimiin sirdima birra leat váhnemat deaŧalaš bealálaččat ovttasráđiid mánáid gárddiin, skuvllain, PP-bálvalusain, vejolaš dearvvašvuođastašuvnnain, mánáid suodjalusain ja eará instánssaigiun. Váhnemat dovdet máná buoremusat ja dihtet maid mánáidgárdi ja skuvla fertejit váldit vuhtii sihke sirdindilálašvuođas ja viidáset oahppomannolagas. Váhnemat eai galgga dárbbašit johtit olu iešguđetge instánssaid mielde, muhto galget deaivat oktiiheivehuvvon ja doaimmalaš doaibmaapparáhta.</p>
<p>Áššedovdi árvvoštallan PPB bealis Jus mánáidgárddis lea mánná gean dáfus lea dahkkojuvvon ovttaskas mearrádus erenoamášpedagogalaš veahki birra oahpahuslága § 5.7 vuođul, de ráhkada PPB áššedovdi árvvoštallama ovttaskas mearrádusa vuođđun mii guoská skuvlii (gč. § 5.1). Dát galgá dahkkojuvvot ovttasráđiid váhnemiiguin. Dalle árvvoštallojuvvo dárbbaša go mánná erenoamášoahpahusa. Lea deaŧalaš háhkat buriid rutiinnaid nu ahte máná vejolaš dárbbut erenoamášoahpahussii gozihuvvojit skuvlaálgima oktavuođas juo. Go skuvla ja PPB árvvoštallet máná dárbbuid, de lea maiddái deaŧalaš guorahallat máná dili ovdal go lea álgán skuvlii, ja vejolaš erenoamášpedagogalaš veahki maid mánná lea ovdal ožžon. <em type="bold">23 </em></p>
<p>Mánát geain lea individuála plána (IP) Muhtun mánáin lea individuála plána (IP). Dát guoská mánáide geat dárbbašit guhkesáiggi ja heivehuvvon dearvvašvuođa ja/dahje sosiála bálvalusaid, gč. Njuolggadusa individuála plána birra b. 23.12.2005 nr. 1839. IP ulbmil lea ahte mánná galgá oažžut ollislaš ja oktiiheivehuvvon bálvalusfálaldaga mii lea heivehuvvon individuála dárb buide ja mihttomeriide. Máná IP:s leat doaibmabijut ja dárbbut heivehuvvon guhkit áiggi vuogádahkii. Boahttevaš oahppomannolat ja máná ja váhnemiid višuvnnat ja sávaldagat leat čállojuvvon plánii. Individuála plána lea ge deaŧalaš reaidu go galgá láhčit diliid buori sirdimii mánáidgárddis skuvlii, daidda mánáide geaidda dát guoská.</p>
<p>Suohkanat, mánáidgárde ja skuvlaeaiggádat, mánáidgárddit ja skuvllat ja stáhta Fylkka mánni bokte leat buohkat bealálaččat geat iešguđetge vugiin sáhttet leat mielde duohtan dahkame buori oktavuođa oahppomannolagas, ja buori sirdima mánáid gárddis skuvlii.</p>
<p><em type="bold">Suohkana rolla </em>Suohkan lea báikkálaš mánáidgárdeeiseváldi ja galgá fuolahit bagadeami, čuovvoleami ja bearráigeahču gozihan dihte ahte mánáidgárddit jođihuvvojit gustovaš lágaid mielde. Nuppe bealde lea suohkan mánáidgárdeeiseváldi sihke suohkana ja priváhta mánáidgárddiide, ja nuppe bealde lea fas sihke mánáidgárde ja skuvlaeaiggát. Olu suohkaniin dahket priváhta mánáidgárddit badjel beali mánáidgárdefálaldagas, muhto priváhta skuvllaid lohku ges lea hui unni. Suohkana rolla lea hui viiddis ja moalkái dasa mii guoská láhčit diliid buriid sirdimiidda mánáidgárddi ja skuvlla gaskka. </p>
<p>Buorre skuvlaálgin beroškeahttá lea go mánná suohkana vai priváhta mánáidgárddis Suohkanis lea bajimus ovddasvástádus fuolahit ahte suohkana mánáide šaddá buorre sirdin mánáidgárddis skuvlii. Lea go mánná priváhta vai suohkana mánáidgárddis, ja galgá go mánná álgit almmolaš vai priváhta skuvlii, ii berre váikkuhit dasa ahte oažžu go buori oktavuođa ja buori skuvlaálgima.</p>
<p>Ovttasbarggu ja oktavuođa heiveheapmi – beliid rollat</p>
<p>Suohkanis berre leat bajimus ovddas vástádus oktii heivehit daid iešguđetge mánáidgárddiid ja skuvllaid ovttasbarggu, nu ahte dan sáhttá buoremus lágiin čađahit. <em type="bold">26 </em></p>
<p>Ovttasbargu konkretiserejuvvo suohkana váldoplánain Suohkan sáhttá konkretiseret ovttasbarggu suohkana dálá ollislaš plánendoaimmas dahje sierra váldoplánain. Plána berre čilget mihttomeriid barggu dáfus ja čilget makkár doaimmat ja bálvalusat leat searvvis. Viidáseappot berrejit das leat oppalaš ovttas bargorutiinnat iešguđetge bálvalusfálaldagaid gaskka ja dihto rutiinnat mánáide geat dárbbašit erenoamáš heiveheami. Plána berre maiddái dadjat juoidá dan birra movt váhnemat galget dieđihuvvot ja váldojuvvot fárrui, ja das galget leat doaibmabijut das movt galgá fuomášit mánáid geat dárbbašit liige veahki ja doarjaga. Váldoplána galgá maiddái dadjat juoidá das movt suohkan áigu sihkkarastit oktilisvuođa máná oahppamis mánáidgárddi ja skuvlla fágasurggiin ja fágain.</p>
<p>Dieđut interneahtas Váhnemiin sáhttet leat olu jearaldagat ja balut go mánná galgá álgit skuvlii. Buorre veahkki sáhttá leat diehtojuohkin suohkana neahttasiiddus mii lea erenoamážit čadnojuvvon skuvlaálgimii ja mii čájeha gos váhnemat sáhttet ohcat rávvagiid ja bagadusa. Dáppe sáhttá leat vuogas čujuhit Vuođđoskuvlla váhnenlávdegotti (FUG) ruovttusiidui, doppe leat olu ávkkálaš dieđut. Buorre diehtojuohkin suohkana neahtta siidduin sáhttá maiddái fuolahit diehtodárbbu bearrašiid dáfus geat aitto leat fárren suohkanii ja geain leat mánát skuvlaagis.</p>
<p>Suohkanis berre leat bajimus ovddasvástádus mánáidgárddi ja skuvlla sirdima logistihkas Suohkanis, mánáidgárdeeiseváldin ja skuvlaeaiggádin, lea ovddasvástádus mear  ridit mánáidgárddi ja skuvlla ovttasbarggu eavttuid. Berrejit addot dárbbašlaš bargo njuolggadusat dan barggus mii galgá dáhpáhuvvat mánáidgárde ja skuvladásis. Olu mánáidgárddiin leat mánát geat galget iešguđetge skuvllaide álgit, ja nuppe dáfus</p>
<p>Buorre veahkki sáhttá leat diehtojuohkin suohkana neahtta siiddus mii lea erenoamážit čadno juvvon skuvlaálgimii ja mii čájeha gos váhnemat sáhttet ohcat rávvagiid ja bagadusa. <em type="bold">27 </em>bohtet olu skuvllaide mánát iešguđetge mánáidgárddiin. Danne berre suohkanis leat bajimus ovddasvástádus oktiiheivehit ovttasbarggu daid iešguđetge mánáid gárddiid ja skuvllaid gaskka, nu ahte sáhttá buoremus lágiin čađahuvvot. Suohkan berre maiddái láhčit diliid nu ahte jođiheaddji ja rektor seamma bargoguovllus/biires sáhttet doalahit oktavuođa. </p>
<p>Plánat mat nannejit áiggi ja ovddasvástádusa Plánat main leat čielga mihttomearit áiggi ja ovddasvástádusa dáfus, leat deaŧalaš reaiddut go ovttasbargu, oktavuohta ja buorre sirdin galgá čalmmustahttojuvvot. Plána fuolaha ahte dát bargu šaddá oassin doaimma dábálaš bargguin ja ovddida dárbbašlaš kontinuitehta.</p>
<p>Movttiidahttit ja čalmmustahttit Suohkan báikkálaš mánáidgárdeeiseváldin ja skuvlaeaiggádin galgá čalmmustahttit oktavuođa ja sirdima, ja movttiidahttit ásahusaid álggahit sierra doaibmabijuid. Okta gaskaoapmi sáhttá leat lágidit konferánssaid, oktasaš čoagganemiid dahje kurs said. Nubbi vejolašvuohta sáhttá leat ásahit fágalaš forumiid, fierpmádatjoavkkuid dahje ovttasbargojoavkkuid gos mánáidgárddi ja skuvlla oahpaheaddjit deaivvadit. Iešguđetge ásahusaid gaskasaš fágalaš forum sáhttá ovddidit buoret ipmárdusa dan bargui mii dahkkojuvvo dán guovtti ásahusas. Viidáseappot sáhttá dát mielddis buktit fágalaš digaštallamiid gos fáddán ovdamearkka dihte sáhttá oahppan mánáid gárddis ja skuvl las, stoahkama mearkkašupmi, giellanannema ja lohkanoahpahusa okta vuohta, doabahárjehallan ja ráhkkaneaddji matematihkkaoahpahus. Sihkkarastin dihte dásseárvosaš fálaldaga buot mánáide suohkanis, berre suohkan láhčit diliid nu ahte buot mánáidgárddit ja skuvllat váldojuvvojit mielde doibmii.</p>
<p><em type="bold">Mánáidgárddi ja skuvlla rolla </em>Praktihkalaš čađaheami ovddasvástádus lea ovttaskas mánáidgárddis ja skuvllas. Mánáidgárddi ja skuvlla bargiin lea ovddasvástádus ávkkástallat buot resurssaiguin mat sáhttet leat mielde ráhkkanahttime máná skuvlaálgimii. Dát mielddisbuktá maiddái ovddasvástádus čielggadit maid skuvla dárbbaša jus galgá leat ráhkkanan váldit vuostá máná ja váhnemiid. </p>
<p>Jođiheapmi lea mávssolaš Deaŧalaš faktor jus galgá olahit ovdáneami ja nuppástuhttima, lea ahte bargu lea vuođđuduvvon mánáidgárddi ja skuvlla jođihangotti doibmii. Jođihangoddi ferte čilget hástalusaid ja leat mielde hábmeme doaibmabijuid. Easka dalle sáhttet nuppástusat oažžut coavcci ja bistit. Lea eaktun oahppoorganisašuvnnain ahte lea čielga ja nanu jođihangoddi, ja dát deattuhuvvo earret eará Stuoradiggedieđáhusas nr. 30 (2003– 2004) <em type="italic">Kultur for læring </em>(Oahppama kultuvra). </p>
<p>Sihke jođiheaddjis ja rektoris lea ovddasvástádus čalmmustahttit mánáidgárddi ja skuvlla ovttasbarggu ja čuovvolit ovttasbarggu ásahusaid gaskka.</p>
<p>Mánáidgárddi ja skuvlla bargiin lea ovddasvástádus ávkkástallat buot resurssaiguin mat sáhttet leat mielde ráhkkanahttime máná skuvlaálgimii. <em type="bold">28 </em></p>
<p>Áigi ovttasbargui Ovttaskas faktor mii lea eanemus mearrideaddji dasa ahte lihkostuvvá go ovttas bargu, lea ahte mánáidgárddi ja skuvlla oahpaheaddjit vuoruhit áiggi deaivvadit plánet oahpposisdoalu ja čađahit sirdinčoahkkimiid. Ferte várrejuvvot doarvái áigi, sihke gelbbolašvuođadoaimmaide ja siskkáldas čielggademiide. Berre maiddái várre juvvot áigi nu ahte mánáidgárddi ja skuvlla oahpaheaddjit duođai sáhttet ovttasbargat báikkálaččat ja háhkat buriid rámmaid ja rutiinnaid praktihkalaččat. Ovttasbargu berre nannejuvvot mánáidgárddi ja skuvlla jahke ja doaibmaplánain, ja dát plánat berrejit lonohallojuvvot ásahusaid gaskka.</p>
<p>Oktasaš ipmárdus ja mihttomearit Dat árvvut maid ektui sirdinbargu lea huksejuvvon, berrejit váldojuvvot mielde olles mánáidgárddi ja skuvlla kultuvrii ja strategiijaide. Dát eaktuda lagas ja aktiivvalaš ovttas barggu mánáidgárddi ja skuvlla gaskka, gos goappešat bealit ožžot eambbo ipmárdusa nubbi nuppi iešvuođaide ja doaimmaide. Ulbmil lea oččodit oktasaš ipmárdusa ja mihttomeriid barggu dáfus. Jus galgá joksan dán vuođu, de mielddis buktá dat ahte mánáidgárddi ja skuvlla bargit fertejit deaivvadit ja digaštallat guovddáš doahpagiid nu go oahppama ja stoahkama ja defineret maid ovttasbargu mearkkaša.</p>
<p>Čielggadit ulbmiliid, fokusa ja ovdáneami máná oahppama fágasurggiin Mánáidgárddi ja skuvlla oahpaheaddjit berrejit maiddái deaivvadit sihkkarastin dihte oktavuođa ja progrešuvnna oahpposisdoalu dáfus. Ulbmil ja progrešuvdna rámma plána fágasurggiin ja skuvlla fágain leat huksejuvvon nubbi nuppi ektui, ja bargun lea sihkkarastit ahte plána ja doaibma čađahuvvojit giehtalaga. Vuođđun ferte leat rámmaplána, oahppoplána ja báikkálaš plánat.</p>
<p>Árrat čielggadit geaid mánná boahtá deaivat skuvllas Lea buorre oadjebasvuođa ja oinnolašvuođa vuođđu ahte mánná ja váhnemat dihtet geaid sii bohtet deaivat skuvllas. Juoga maid mánná ja váhnemat háliidit árrat diehtit, lea makkár eará ohppiiguin mánná galgá vázzit skuvlla ja gii dahje geat galget leat máná oahpaheaddjin.</p>
<p><em type="bold">Fylkkamánni </em>Fylkkamánnis lea ovddasvástádus gaskkustit našuvnnalaš politihka sektora báikkálaš bealálaččaide. Našuvnnalaš vuoruheamis mii galgá viidáset ovddidit ovttasbarggu ja oktavuođa sirdima olis mánáidgárddis skuvlii, galgá fylkkamánnis leat láidesteaddji rolla. </p>
<p>Fylkkamánni galgá bearráigeahččat suohkana mánáidgárdeeiseváldin ja skuvla eaiggádin. Bearráigeahččanváldin leat bagadeapmi gustovaš njuolggadusaid birra, ja dán čuovvoleami bearráigeahččan, deaŧalaš doaimmat fylkkamánnái. Suohkana rutiinnat sirdima dáfus mánáidgárddi ja skuvlla gaskka galget čuovvut mánáid gárde lága, oahpahuslága ja njuolggadusaid eavttuid.</p>
<p>Berre várrejuvvot áigi nu ahte mánáid gárddi ja skuvlla oahpaheaddjit duođai sáhttet ovttasbargat báikkálaččat ja háhkat buriid rámmaid ja rutiinnaid praktihkalaččat. <em type="bold">29 </em></p>
<p><em type="bold">Loahpas </em>Dát bagadus lea čájehan rámmaid barggus movt láhčit diliid nu ahte mánát besset vásihit ollislaš ja oktagaslaččat heivehuvvon oahpahusmannolaga. Go mánná geargá mánáidgárddis, de galgá dovdat movtta viidáseappot gazzat oahpu skuvllas. Go dovdá oktavuođa mánáidgárddi ja skuvlla gaskka ja oadjebasvuođa ođđa árgabeaivvis, de luohttigoahtá iežas návccaide go deaivvada eará mánáiguin, oahppobirrasiin, oahpa heddjii guin ja skuvlla oahppobargguin. </p>
<p>Vuođđomáhtut ja návccat leat dárbbašlaččat jus galgá lihkostuvvat ovttaskas olmmožin ja jus galgá doaibmat skuvllas, servodat ja bargoeallimis maŋŋel. Servodat perspek tiivvas lea mánáidgárddi ja skuvlla ovttasbargu dárbbašlaš sihkkarastit buriid oahppobohtosiid ja sosiála jalgema.</p>
<p><em type="italic">Bagadusa leaba Anita Berge, Stavanger universitehtas, ja Sigurd Aukland, Klepp suohkanis, ráhkadan. </em></p>
</body></document>
