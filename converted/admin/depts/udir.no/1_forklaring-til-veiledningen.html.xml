<document xml:lang="sme" id="no_id"><header><title/><genre code="admin"/><author><unknown/></author><wordcount>412</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="sme"/><language xml:lang="nob"/></multilingual><origFileName>http://veiledninger.udir.no/Samisk%20andrespr%e5k/www.udir.no/Lareplaner/Veiledninger-til-lareplaner/Revidert-2013/Samisk-som-andrespraak/Samegiella-nubbingiellan-samegiella-2-ja-samegiella-3/Hoyremeny-toppniva/Forklaring-til-veiledningen/index.html</origFileName><parallel_text xml:lang="nob" location="1_forklaring-til-veiledningen.html"/><parallel_text xml:lang="sma" location="1_forklaring-til-veiledningen.html"/><parallel_text xml:lang="smj" location="1_forklaring-til-veiledningen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Udir.no - Čilgehus oaivadussii</p>
<p type="title">Čilgehus oaivadussii</p>
<p xml:lang="nob">Hovedinnhold</p>
<p><em type="bold">Neavvagat ja ovdamearkkat bargamis sámegiela nubbingiela oahppoplánain </em></p>
<p>Oahppoplána gelbbolašvuođamihttomearit lea juhkkojuvvon logi dássái. Oaivádus oainnusmahttá soames gelbbolašvuođamihttomeriid ja buktá ovdamearkkaid dasa movt sáhttá bargat oahppodoaimmaiguin, heivehuvvon oahpahusain, vuođđudeaddji gálggaiguin, gielladomeanaiguin ja buot logi dásiin árvvoštallan.</p>
<p>Oahpaheaddjit ja skuvllat sáhttet atnit oaivádusa báikkálaš oahppoplánabargui ja konkrehta oahpahusdahkosiin. Ovdamearkka dihte leat 1-4 dásis Heivehuvvon oahpahusas ovdamearkkat movt oahpahusdagus sáhttá heivehuvvot iešguđet ahkásaččaide danin go ohppiin dávjá lea iešguđetge vuolggadássi fágas beroškeahttá guđe ahkeluohkkái gullet.</p>
<p>Oahppoplána váldomihttomearrin lea ahte fága sámegiella nubbingiellan okta dárogiela fágain, láhčá ohppiide vuođu šaddat doaibmi guovttegielagiin. Dat mearkkaša ahte oahppit galget movttiidahttojuvvot ja šaddat gielalaš oadjebasat ahte árgabeaivvis válljejit sámegiela gulahallangiellan.</p>
<p>Oaivádus čájeha ovdamearkkaid main <em type="italic">Njálmmálaš gulahallan ja Dihtomielalašvuohta giela ja kultuvrra birra </em>váldooasit leat vuođđun. Oaivádus ii fátmmas buot oahppoplána gelbbolašvuođamihttomeriid. </p>
<p xml:lang="nob">Vis alle</p>
<p type="title">Vuođđudeaddji gálggat</p>
<p>Vuođđudeaddji gálgan nugomat <em type="italic">máhttit njálmmálaččat báhkkodit </em>sámegillii, ii leat diehttelassan ohppiide sámegiella nubbingiela fágas. Oaivadusas leat oahpaheaddjái neavvagat, vuogádatcavgileamit ja ovdamearkkat mat sáhttet leat veahkkin láhčamis dili vai oahppit ohppet sámegiela hupmat. </p>
<p type="title">Dihtomielalašvuohta giela ja kultuvrra birra</p>
<p>Lea dehálaš kártet giela dili ja árvvu skuvllas, oppalaččat suohkanis ja fylkkas. Giellaoahpahusdárbu rievddada iešguđetge guovlluid mielde. Ovdamearkka dihte lea vejolaš ahte máŋga oahpaheaddji ovttas čađahit iskkadeami, dahje oahppit dan dahket doppe gos lea vejolaš.</p>
<p>Kártemis sáhttá fuomášit domeanaid (giellaarenaid) gos sámegiella lea nanus ja mii sáhttá leat ávkkálaš reaidun giellaoahpahusas. Lea maiddái vejolaš ásahit iežas sámegielat arenaid, nugomat guovlluid, lanjaid, olbmuid, doaimmaid dahje áigodaga. Geahča muđui sierra artihkkala gielladomeanaid birra .</p>
<p>Sáhttá maiddái atnit Eurohpalaš Giellapearpma (ESP) kártenbarggus. Kártema bakte sáhttet oahppit válddahit guđe sámegielat dásis sii leat, ja movt sii sáhttet gielalaččat ovdánit.</p>
<p>Skuvllain main leat unnán oahppit juohke klássadásis, sáhttet ráhkadit ođasmahtti plána smávvaskuvladássái, gaskadássái ja nuoraiddássái main fáttát sámegiella 2 ja 3 leat oassin. Ođasmahttima bakte sáhttet buot oahppit joavkkus bargat seamma fáttáin. Dán oahpaheaddji earuha ja heiveha ohppiid agi ja ovdalgihtii máhtu ektui. Nu sáhttet oahppit ovttasbargat ja čađahit oahppandoaimmaid ovttas.</p>
<p>Mii diehtit ahte ollu oahppit oahpahuvvojit gáiddusoahpahusa bakte, ja dat sáhttá leat hástaleaddjin. Soames dásiin lea gáiddusoahpahus lagabui čilgejuvvon.</p>
<p>Oaivadusas lea sierra oassi ovdáneami birra . Dat govvida movt giellaovdáneapmi leat jurddašuvvon čadnot gelbbolašvuođamihttomeriide mat leat oaivádusas.</p>
<p>Oaivádus lea ráhkaduvvon dainna ulbmiliin ahte galgá sáhttit adnot buot sámi guovlluin. Soames oktavuođain šaddá oahpaheaddji heivehit ávdnasiid ja oahpponeavvuid báikkálaš dilálašvuođaide. Sámi oahpponeavvodilli ii ollenge leat dohkálaš, muhto oaivádussii leat čohkkejuvvon dieđut gávdni oahpponeavvuid birra.</p>
<p>Oaivádus sisttisdoallá obanassiige ollu konkrehta oahppodoaimma ovdamearkkaid. Ollu dain doaimmain sáhttet čađahuvvot buot dásiin. Nu oaivadusas leat gávdnamis konkrehta oahppodoaimma rávvagat.</p>
</body></document>
