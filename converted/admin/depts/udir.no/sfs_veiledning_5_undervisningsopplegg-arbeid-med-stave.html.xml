<document xml:lang="sme" id="no_id"><header><title/><genre code="admin"/><author><unknown/></author><wordcount>976</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/></multilingual><origFileName>http://veiledninger.udir.no/Samisk%20som%20f%f8rstespr%e5k/www.udir.no/Lareplaner/Veiledninger-til-lareplaner/Revidert-2013/Veiledning-til-lareplan-i-Samisk-som-forstespra/Samisk-som-forstesprak/2-arstrinn/Undervisningsopplegg-Arbeid-med-stave/index.html</origFileName><parallel_text xml:lang="nob" location="sfs_veiledning_5_undervisningsopplegg-arbei.html"/><parallel_text xml:lang="sma" location="sfs_veiledning_5_undervisningsopplegg-arbeid.html"/><parallel_text xml:lang="smj" location="sfs_veiledning_5_ahpadimgarvvidusbuojkulv.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Udir.no - Stávvaliiguin bargat</p>
<p type="title">Stávvaliiguin bargat</p>
<p xml:lang="nob">Hovedinnhold</p>
<p><em type="italic">Ceahkki: </em>1.jahkeceahkki <em type="italic">Fáddá: </em>Stávvalat <em type="italic">Áigi: </em>Ovtta-guovtti oahpahusdiimmu </p>
<p xml:lang="nob">Vis alle</p>
<p type="title">Álggahus</p>
<p>Dát oahpahusláhču lea okta ovdamearka movt sáhttá bargat 1. ja 2. jahkeceahki gelbbolašvuođamihttomeriiguin. Gelbbolašvuođamihttomearit konkretiserejuvvojit oahppomihttun, mat leat ceahkkin barggus olahit gelbbolašvuođamihttomeriid. Oahpahuslážut čájehit heivvolaš bargovugiid, movt vuođđogálggat integreret ja movt oahpaheaddji heiveha oahpahusa ohppiide ja movt árvvoštallá sin dađistaga. Ohppiid iežaset ja guhtet guoimmiset árvvoštallan maid guoská dasa. Dan ovdamearkkas galgá stávvaliiguin bargat. Oahppit galget gávnnahit man galle stávvala iešguđet ge sániin leat. Vállje máŋgga sátneklássain sániid, ii ge dušše substantiivvaid. Dat lea erenoamáš dehálaš bargat vearbbaiguin. Dat lea bargu mii ferte čađat dahkot daidda nuoramus ohppiide.</p>
<p type="title">Máhttoloktema ML06 gelbbolašvuođamihttomearit</p>
<p><em type="italic">Gelbbolašvuođamihttomearit 2. jahkeceahki maŋŋel </em>Čálalaš gulahallan <em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">juohkit sániid stávvaliid mielde</p>
</list><p type="title">Oahppanulbmilat</p>
<p>Gelbbolašvuođamihttomearit leat konkretiserejuvvon oahppanulbmilin, mat leat ceahkkin barggus olahit gelbbolašvuođamihttomeari. Oahppi galgá máhttit</p>
<p>- juohkit guovttestávvalsániid ja golmmastávvalsániid stávvaliidda - guldalit jietnadagaid stávvaliin</p>
<p type="title">Vuođđogálggat</p>
<p><em type="italic">Máhttit njálmmálaččat ovdanbuktit </em>mearkkaša dás guldalit sánit ja geardduhit daid. <em type="italic">Máhttit rehkenastit </em>sámegielfágas mearkkaša ahte máhttá lohkat stávvaliid. </p>
<p type="title">Ráhkkaneapmi</p>
<p>Oahpaheaddji ráhkada ovdalgihtii báberlihpuid main lea sánit maid oahppit galget čuohppat stávvaliidda.</p>
<p type="title">Oahpahuslážut</p>
<p><em type="italic">1.Doaškut gieđaid sániid stávvaliid mielde </em>Dáinna doaimmain galgá oahppi ipmirdit ja oaidnit ahte sániin leat máŋga stávvala. Oahpaheaddji čájeha álggos movt son juohká sáni stávvaliidda go lohká jitnosit sáni ja seammás speažžu/doašku gieđaid stávvaliid mielde. Dás maŋŋil sáhttet oahppit evttohit sániid maid sii doškot/spežžot stávvaliid mielde. Čuovo mielde geavahuvvojit máŋggalágan sánit nugo substantiiva, vearba ja adjektiiva. Álggos sáhttet oahppit ovdamearkka dihte álgit iežaset namain, maid sii barget jna. Molssaeaktun sáhttet oahppit njuikut sániid stávvaliid mielde. </p>
<p><em type="italic">2. Doaškut/speažžut gieđaid ja lohkat stávvaliid </em>Go oahppit máhttet gieđaid speažžut sániid stávvaliid mielde, de álget ges speažžut ja lohkat stávvaliid oktanis. Geavat sihke guovtte- ja golmmastávvalsániid, ja dađistaga sáhttet oahppit geahččalit sániid main leat eambbo stávvalat. Dát lea dehálaš vai oahppit dasa lassin ožžot hárjáneami lohkat galle stávvala ovttastávvalsániin leat, go dat eai leat nu dábálaččat. </p>
<p><em type="italic">3. Čuohpadit sániid stávvaliidda </em>Čále guovtte- ja golmmastávvalsániid báberlihpuide, ja dáhto ohppiid čuohppat sániid stávvaliid mielde. </p>
<p><em type="italic">4. Doaškut/speažžut gieđaid ja lohkat galle vokála leat </em>Dát eaktuda ahte oahppit leat oahppan lohkat seammás go gieđaid spežžot stávvaliid mielde, ja ahte sii dovdet vokálaid ja diftoŋggaid. Oahppit doškot sániid stávvaliidda ja muitalit galle stávvala sánis leat. Ja de čállá oahpaheaddji sáni távvalii. Ja de lohket oahppit vokálaid. Sámegielas muitala sáni vokálaid dahje diftoŋggaid lohku man galle stávvala dán sánis leat. FUOM! Juohke stávvalis sánis lea vokála dahje diftoŋga. Danne sáhttá stávvallohku rievdat go sojaha sáni. </p>
<p><em type="italic">5. Guldalit sáni stávvalráji </em>Go oahppit nagodit lohkat stávvaliid logu muhtin sánis, de sii hárjehallet ges guldalit juohke stávvala. Maŋŋel geahččalit oahppit guldalit stávvala vuosttaš ja maŋemus jietnadaga. Dasa sáhttet sii beljiid geavahit, ja sii sáhttet <span type="quote">“dovdat njálmmis movt dat orru”</span> go dasa lea dárbu. Oahpaheaddji lohká ovtta sáni jitnosit ja dadjá dán sáni vuosttaš stávvala. Buohkat guldalit jietnadaga mainna stávval álgá. De guldalit buohkat ges stávvala loahppajietnadaga. Lea ovdamunni álgit sániiguin main lea okta stávval mas loahppajietnadat lea dakkár maid sáhttá fanahit (kontinuánta), ovdamearkka dihte Mán-(nu). Go oahppit dán nagodit, de sáhttet bargat sáni nuppiin stávvaliin. Lea buorre deattuhit ohppiide ahte galget dušše vuos nuppiin stávvalin bargat, ja čielggadit mii dat stávval lea. Maŋŋel guldalit oahppit jietnadagaid mat leat stávvaliid siste. Dađistaga go oahppit šaddet oadjebasat teknihkkii, de šaddá maid geahppaseabbo sidjiide guldalit dássemolsuma iešguđetge sániin ja vaikko buohtastahttit muhtin minimála párain. Minimála párra sáhttá leat mánnu-mánu, guolli- guoli. Soames davvisámegiela minimála páraid gávdnojit girjjis <span type="quote">“Hoahkat ja stoahkat”</span> man Kirsten Wirkola ja Lisa Baal leaba čállán. Dađistaga barget oahppit viidáseappot sániiguin main leat eará molsašumit. Dát boahtá ávkin riektačállimii. </p>
<p><em type="italic">6. Speallat </em>Čále sániid báberlihpuide, ovtta sáni guđege lihppui. Galget leat sánit main leat guokte ja golbma stávvala. Bija lihpuid beavddi ala nu ahte sánit eai oidno. Poeŋgga dás lea ahte son galgá gávdnat bára. Okta bárra leat guokte sáni mas leat seamma mađe stávvalat. Jus ii gávdno bárra, biddjojit lihput ruovttoluotta beavddi ala. Dat oahppi guhte lea gávdnan eanemus báraid, vuoitá. </p>
<p type="title">Heivehuvvon oahpahus</p>
<p>Ollu ohppiide sáhttá leat hástalus go galget speažžut gieđaid ja lohkat stávvaliid oktanis. Sii fertejit álggos dušše konsentreret ovtta diŋgii hávális. Lea maid vejolaš ritmmalaččat geiget ovtta ja ovtta suorpma dađi mielde go dadjá sáni. Oahppit geat máhttet čállit, sáhttet čállit sáni stávvaliidda. Jus oahppit geavahit sojahuvvon sániid, de berrejit sii maid dadjat/čállit vuođđosáni.</p>
<p>omd. čá-lán čál-lit mán-no-dat</p>
<p type="title">Árvvoštallan</p>
<p>Mihtuid olaheapmi/máhttodássi galgá čadnot gelbbolašvuođamihttomeriide - oktii dahje gelbbolašvuođamihttomeriid joavkkuide. Ohppiide galgá oahpis ja álki gávdnat mii dat lea mii deattuhuvvo go son árvvoštallo.</p>
<p>Gelbbolašvuođa-mihttomearit</p>
<p>Mihttomeari olaheapmi lea unnán</p>
<p>Mihttomeari olaheapmi</p>
<p>lea gaskageardán</p>
<p>Mihttomeari olaheapmi</p>
<p>lea allat (buorre)</p>
<p>Juohkit sáni stávvaliidda</p>
<p>Oahppi máhttá</p>
<p>guovttestávvalsáni juohkit stávvaliidda</p>
<p>Oahppi máhttá guovtte- ja golmmastávvalsániid</p>
<p>juohkit stávvaliidda</p>
<p xml:lang="nob">else</p>
<p>Oahppi máhttá juohkit</p>
<p>sániid main leat guokte, golbma</p>
<p>ja eambbo stávvalat stávvaliidda ja dovdá ovttastávvalsániid</p>
<p><em type="italic">Dađistaga-árvvoštallan </em>Oahppit ožžot njálmmálaš ja/dahje čálalaš dađistaga-árvvoštallama. Váldde vuođu oahppanulbmiliin. Lea dehálaš addit oahppoovddidan dieđuid ohppiide vai sii ovdánahttit fágalaččat. Dát mearkkaša ahte oahppit fertejit diehtit maid sii máhttet, mainna sii galget eambbo bargat ja movt sii galget dan dahkat. </p>
<p><em type="italic">Iežas árvvoštallan </em>Lassin oahpaheaddji dađistaga-árvvoštallamii sáhttet oahppit iežaset árvvoštallat ja guhtet guoimmiset. Ovdamearkan skovis movt iežas árvvoštallá: </p>
<p>Namma:</p>
<p>Dahton:</p>
<p><em type="bold">Oahppanulbmilat </em></p>
<p xml:lang="nob">:</p>
<p><em type="bold">Dán in máhte nohkka bures </em></p>
<p><em type="bold">Oahpaheaddji </em></p>
<p><em type="bold">Dán máhtán bures </em></p>
<p><em type="bold">Oahpaheaddji </em></p>
<p>Mun máhtán doaškut gieđaid stávvaliid mielde.</p>
<p>Mun máhtán lohkat stávvaliid.</p>
<p>Mun máhtán doaškut gieđaid ja lohkat stávvaliid oktanis.</p>
<p>Mun máhtán doaškut gieđaid stávvaliidda ja muitalit galle vokála/diftoŋgga sánis leat.</p>
<p>Mun máhtán gullat vuosttaš jietnadaga stávvalis.</p>
<p>Mun máhtán gullat maŋemus jietnadaga stávvalis.</p>
<p>Mun máhtán gullat visot jietnadagaid stávvalis</p>
<p type="title" xml:lang="nob">Ressursat</p>
<p>Lullisámegilli: BULL, ELLA HOLM 1996: Jielije saemien. Voestes gærja. [Kautokeino:] Samisk Utdanningsråd. BULL, ELLA HOLM 1998: Åarjel-saemien 1. Karasjok: Davvi Girji OS. AAGÅRD, ANITA – LARSEN, TONE MARIE 2002: Baalka. Karasjok: Davvi Girji os. BRANDSFJELL, HELEN BLIND - FJELLHEIM, MONA - NOODT, TRINE 2010: Gïeline goetsebe 1. Åarjelsaemien voestes jïh mubpiengïeline. Lohkemegærja. Oslo: Solum forlag</p>
<p>Davvisámegilli: WIRKOLA, KIRSTEN - BAAL, LISA 2000: Hoahkat ja stoahkat. Rávvagat mo sámegielain bargat 1. luohkás. [Guovdageaidnu]: Sámediggi <em type="italic">Boađe mu mielde </em>: http://www.davvi.no/eGirji/580/580intro.php </p>
</body></document>