<document xml:lang="sme" id="no_id"><header><title/><genre code="admin"/><author><unknown/></author><wordcount>1205</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>Samisk_som_forstesprak_Vg3_2015_Nordsamisk.pdf</origFileName><parallel_text xml:lang="nob" location="samisk_som_forstesprak_vg3_2015_bm.pdf"/><parallel_text xml:lang="sma" location="samisk_som_forstesprak_vg3_2015_sorsamisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Eksámenbagadus guovddáš ásahuvvon eksámena árvvoštallamii</p>
<p>Dát eksámenbagadus addá dieđuid guovddáš ásahusain mearriduvvon eksámena birra, ja mo dán eksámena galgá árvvoštallat. Bagadus galgá leat oahpis ohppiide, rávisolbmuide, privatisttaide, oahpaheddjiide ja ovddasteddjiide buori áiggis ovdal eksámena. Sensorat galget geavahit eksámenbagadusa oktasaš referánsarámman iežaset barggus. <em type="bold">1 Guovddáš ásahuvvon sámegiella vuosttašgiellan eksámena organiseren </em></p>
<p>Buot oahppit geain lea sámegiella vuosttašgiellan galget maŋŋel Jo 3 studerenráhkkanahtti oahppoprográmma ja lasáhus oppalaš studerengelbbolašvuhtii čađahit čálalaš sámegiella vuosttašgiellan eksámena. Eksámenáigi lea 5 diimmu, ja ii leat ráhkkananbeaivi. Eksámenbeaivi 2015 giđa Sámegiella vuosttašgiellan: duorastaga miessemánu 28.beaivvi Eksámenbargobihtát leat čadnojuvvon iešguđetlágan teavsttaide mat leat mielddusin eksámenčoakkáldagas. Ovttastuvvon teavsttat sáhttet leat oassin teakstamateriálas. Eksámen galgá, jus lea vejolaš, lágiduvvot IKT‐ bokte. <em type="bold">1.1. Čilgehus mo eksámen lea hábmejuvvon </em>Eksámenis leat guokte oasi, oanehisvástádusoassi ja guhkesvástádusoassi. Ulbmilin oanehisvástádusain lea ahte eksámen buorebut galgá gokčat fágalaš viidodaga. Nu oažžu oahppi vejolašvuođa čájehit eanet fágagelbbolašvuođa eksámenis <em type="italic">Čálalaš gulahallan ja Giella, kultuvra ja girjjálašvuođa </em>Jo2 ja Jo3 gelbbolašvuođamihttomearit leat bargobihtáid vuođđun. Eksámenbihtát gokčet dušše muhtin gelbbolašvuođamihttomeriid, muhto dattetge sáhttet oahppit čájehit viidát fágagelbbolašvuođa. Sensor galgá álo árvvoštallat vástádusa ollislašvuođa. Buot bargobihtáide leat kommentárat oktasaš dieđuiguin oahppái ja sensorii. Dieđut muitalit mii vurdojuvvo vástádusas. Ulbmilin lea garvit boasttu ipmárdusaid ja addit ohppiide oadjebasvuođa mo buoremusat čoavdit bargobihtá. Kommentárat galget doaibmat lassidiehtun mihttomeriid olaheami dovdomearkkaide maid gávnnat dán bagadusas. </p>
<p><em type="bold">Oanehisvástádusbargobihtát </em>Oanehisvástádusbargobihttá lea dávjá čadnon ovtta dahje moatti mielddustekstii, muhto sáhttá maid leat mildosiid haga. Ulbmil lea čájehit fágalaš máhtu. Jus bargobihttá gáibida ahte vástádus galgá hábmejuvvot oktilis teakstan, eai berre vástádusas leat eambbo go sullii 250 sáni. Oahppái lea dehálaš ja ávkkálaš eksámenráhkkaneapmi beassát hárjehallat čállit oanehis vástádusaid fágalaš gažaldagaide dahje čuolmmaide. Ovdamearkkat vuolábealde čájehit makkár sullásaš bargobihtáid oahppi sáhttá oažžut:  čujuhit retoralaš hástalanvugiid teavsttas  čállit oanehis informatiiva dahje ákkastalli teavstta mii lea čadnon mielddustekstii dahje muhtin čuoččuhussii  válddahit ákkastallama oanehis áššeprosateavsttas  čilget giela iešvuođaid  selvehit šáŋŋermáhtu ja gielalaš váikkuhangaskaomiid ja čilget makkár doaibma dain lea  buohtastahttit hámi ja/dahje sisdoalu guovtti oanehis teavsttas  čájehit makkár váikkuhangaskaoamit geavahuvvojit govvidit ovdamearkka dihte muhtin persovnna girjjálašvuođas  čájehit sámegiela grammatihkalaš iešvuođaid  geavahit cealkkaanaliisa ja fágatearpmaid gielaid válddaheamis  identifiseret variašuvnnaid sámegielain  selvehit giellahistorjjá, girjjálašvuođa historjjá, juoiganárbevieru ja muitalanárbbi </p>
<p><em type="bold">Guhkesčálusbargobihtát </em>Guhkesčálusbargobihtát leat čadnon mielddusteavsttaide. Oahppi oažžu golbma dahje njeallje bargobihtá gaskkas válljet ja galgá čállit guhkit oktilis teavstta mas lea čielga ulbmil, buorre struktuvra ha ovttastus. Lea mávssoleabbo ahte oahppi vástádus vástida bargobihtá go dan ahte lea mearriduvvon guhkodat čállosis. Guhkesčállosiin galgá oahppi čájehit sihke teakstaipmárdusa ja čállingelbbolašvuođa. Sensor árvvoštallá sihke teavstta hámi, giela ja sisdoalu. Guhkesčálusbargobihtát leat dávjá máŋgga oasis. Bargobihttá sáhttá gáibidit ahte oahppi galgá ovdanbuktit fáttá mii lea čadnon ovtta dahje moatti mielddustekstii ja dasto ságaškuššat, kommenteret dahje reflekteret muhtin čuolmmaid ektui teavsttain, dahje analiiseret teavstta ja váldit beali árvvuin dahje gažaldagain mat ovdanbohtet teavsttas. Eará bargobihtát addet oahppái vejolašvuođa hábmet teavstta friddjabut ja maiddái sáhttá ieš válljet oaidninguovllu. Buot bargobihtáide leat kommentárat oktasaš dieđuiguin oahppái ja sensorii. Dieđut muitalit mii vurdojuvvo vástádusas. Ulbmilin lea garvit boasttu ipmárdusaid ja addit ohppiide oadjebasvuođa mo buoremusat čoavdit bargobihtá. Kommentárat galget doaibmat lassidiehtun mihttomeriid olaheami dovdomearkkaide maid gávnnat dán bagadusas. Olles oahppoplána lea vuođđun čálalaš eksámenii, muhto vuosttažettiin váldooasit Čálalaš gulahallan ja Giella, kultuvra ja girjjálašvuohta Jo 2 ja Jo 3. Eksámenbargobihtát geahččalit unnit osiid gelbbolašvuođamihttomeriin, muhto oahppi vástádus sáhttá liikká čájehit viiddis gelbbolašvuođa fágas. Sensor galgá álohii árvvoštallat vástádusaid obbalašvuođa. </p>
<p>leat teakstašlájat mat čujuhit mii teavsttaid ulbmil lea. Eksámenii oahppit sáhttet oažžut bargobihtáid mat gáibidit ahte galget  informeret ovdanbuktima, čilgema dahje selveheami bokte muhtin fáttá  ákkastallat nu ahte vuođuštit ja bealuštit oainnuid ja oaiviliid  resonneret ságaškuššama bokte máŋggabealis muhtin ášši vai sáhttet oaivvildit juoidá áššis, dahje reflekteret muhtin fáttá dahje čuolmma hárrái </p>
<p>oahppit galget selvehit teavsttaid hámi ja sisdoalu geavahettiin fágagiela ja reflekteret teavstta sisdoalu. Ii leat čielga erohus dulkomis ja analiisas. Sihke dulkon ja analiisa gáibida ahte oahppit galget máhttit čájehit ja vuođuštit mo teavstta leat ipmirdan. Bargobihtás sáhttá boahtit ovdan ahte oahppit galget buohtastahttit teavsttaid, dahje čájehit ahte teavstta sáhttá bidjat historjjálaš oktavuhtii. Muhtin guhkesčálusbihtáin gáibiduvvo earenoamážit ahte galget čállit kreatiivvalaš teavstta. Kreatiiva teavsttat lea čoahkkedoaba máŋggalágan teakstašlájaide. Sáhttá leat ahte galget muitalit, resonneret, reflekteret ja guoimmuhit. Dákkár bargobihtát leat rahpaseappot individuálalaš čovdosiidda go ovdalaš esseija‐, novealla‐ ja koseriijabargobihtát. Vaikko makkár eksámenbargobihtá šlája oahppit válljejit, sáhttet oahppit čájehit kreativitehta das mo sii geavahit giela, mo strukturerejit teavstta ja makkár perspektiivvas ja oaidninguovllus sii válljejit čállit. Oahppoplána doahpagat mat geavahuvvojit eksámenbihtáin: 2 </p>
<p>Veahkkeneavvut</p>
<p>Buot veahkkeneavvuid oažžu geavahit, earret Interneahta ja eará reaidduid maiguin sáhttá gulahallat nuppiiguin. Jorgalanprográmmaid iige oaččo geavahit. Ávkkálaš veahkkeneavvut sámegielas leat sátnegirjjit, iežas notáhtat, oahppogirjjit ja eará čálalaš gáldut. Oahpahusas galgá oahpaheaddji neavvut ohppiid makkár veahkkeneavvuid gánnáha váldit mielde eksámenii. 3 Gáldogeavaheapmi</p>
<p>Gáldogeavaheapmi galgá leat čorgat ja dárkil ja dainna lágiin almmuhuvvot ahte álkit galgá sáhttit gávdnat daid. Oahppit galget almmuhit čálli ja gáldu ollislaš nama. Ii leat gáibádus ahte oahppit galget geavahit gálduid eksámenis. Jus oahppit geavahit gálduid, de galget čájehit ahte máhttet válljet fágadieđuid mat heivejit vástádussii. Jus geavahit fágadieđuid mat eai oba heivege bargobihtá čoavdimii, sáhttá dat njeaidit árvosáni. Sensor sáhttá dárkkistit eksámenvástádusa. Oahppit eai dárbbaš váldit dihto gálduid eksámenii, ja dainna eai leat bargobihtáin sámegieleksámenis gáibádusat gáldogeavaheapmái earret mildosiidda mat leat eksámenčoakkáldagas. Go geavahit gálduid, sii galget čájehit ahte nákcejit válljet gálduid main lea mearkkašupmi oktilisvuhtii. Jus geavahit fágačállosiid mat eai heive bargobihttái, de njiedjá árvosátni. Váldonjuolggadus lea ahte oahppit galget almmuhit gálduid go vižžet njuolgga dieđuid maid earát leat čállán, ja go refererejit áššiide main sáhttet leat iešguđet lágan oaivilat. Oahppit eai dárbbaš almmolaš dieđuid almmuhit. Oahppit galget sáhttit čujuhit gálduide referánsan váldoteavsttas dahje juolgenohtan, ja ráhkadit girjjálašvuođalistu mas boahtá ovdan makkár gálduid lea geavahan. Joatkkaskuvlla eksámenii lea deháleabbo árvvoštallamis ahte gáldogeavaheapmi lea čorgat ja dárkil go ahte formálalaš gáibádusat leat čuvvojuvvon dárkilit. 4. Eksámenvástádusaid árvvoštallan</p>
<p>Oahppoplánat ja oahpahuslága láhkaásahus leat árvvoštallanbarggu vuođđodokumeanttat. Oahpahuslága láhkaásahus §§ 3‐25 ja 4‐18 nanne dán:</p>
<p><em type="italic">Eksámen galgá lágiduvvot nu, ahte oahppi/oasseváldi dahje privatista beassá čájehit iežas gelbbolašvuođa fágas. Eksámenárvosátni galgá biddjot individuálalaččat ja čájehit oahppi/ oasseváldi dahje privatistta gelbbolašvuođa nu mo boahtá ovdan eksámenis. </em></p>
<p>Guokte sensora árvvoštallaba juohke eksámenvástádusa. Lea dat obbalaš gelbbolašvuohta, nu go dat boahtá ovdan eksámenvástádusas, mii lea vuođđun árvvoštallamis. Eksámenis addojuvvo okta árvosátni. Jus sensor gávnnaha ahte oassi vástádusas dahje olles vástádus lea kopiija maid earát leat buvttadan, vástádus árvvoštallojuvvo vuolimus árvosátnái. <em type="bold">4.1 Árvosánit </em></p>
<p>Láhkaásahusas leat oppalaš árvosátnečilgehusat, mat gusket vuođđooahpahussii (§ 3‐4 ja 4‐ 4) <em type="italic">a) Árvosátni 6 ovdanbuktá ahte oahppis lea erenoamáš buorre gelbbolašvuohta fágas. b) Árvosátni 5 ovdanbuktá ahte oahppis lea hui buorre gelbbolašvuohta fágas. c) Árvosátni 4 ovdanbuktá ahte oahppis lea buorre gelbbolašvuohta fágas. d) Árvosátni 3 ovdanbuktá ahte oahppis lea oalle buorre gelbbolašvuohta fágas. e) Árvosátni 2 ovdanbuktá ahte oahppis lea unnán gelbbolašvuohta fágas. f) Árvosátni 1 ovdanbuktá ahte oahppis lea erenoamáš unnán gelbbolašvuohta fágas. </em></p>
<p>Mihttomeriid olaheami dovdomearkkat dán bagadusas čilgejit oahppi gelbbolašvuođa golmma dásis. Dat galgá addit oktasaš ipmárdusa ja vuoiggalaš árvvoštallama. Ollislaččat galget dovdomearkkat válddahit vástádusa fágalaš dási. <em type="bold">4.2 Árvvoštallan‐ eksámen sámegiella vuosttašgiellan </em>Lea ollislaš gelbbolašvuohta maid oahppi čájeha vástádusas mii lea vuođđun árvvoštallamii, ja addojuvvo okta árvosátni mii lea oktasaš sihke oanehis‐ ja guhkesčállosii. Jus sensureremis fuomášuvvo ahte oasit dahje olles vástádus lea kopiija earáid bargguin de addo das vuolimus árvosátni. </p>
<p><em type="bold">Mihttomeriid olaheami dovdomearkkat sámegiella vuosttašgiellan čálalaš eksámenii </em>Jo 3 studerenráhkkanahtti ja lasáhus oppalaš studerengelbbolašvuhtii </p>
<p><em type="bold">Árvosátni 2 Eksámenvástádus </em></p>
<p><em type="bold">Árvosátni 3 – 4 Eksámenvástádus </em></p>
<p><em type="bold">Árvosátni 5 – 6 Eksámenvástádus </em></p>
</body></document>
