<document xml:lang="sme" id="no_id"><header><title/><genre code="admin"/><author><unknown/></author><wordcount>445</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.udir.no/PageFiles/82639/Foreldrebrosjyre_Nasjonaleprover_2014_Nordsamisk.pdf</origFileName><parallel_text xml:lang="nno" location="foreldrebrosjyre-nasjonaleprover-2014-bm-nn.pdf"/><parallel_text xml:lang="nob" location="foreldrebrosjyre-nasjonaleprover-2014-bm-nn.pdf"/><parallel_text xml:lang="sma" location="foreldrebrosjyre_nasjonaleprover_2014_sorsamisk.pdf"/><parallel_text xml:lang="smj" location="foreldrebrosjyre_nasjonaleprover_2014_lulesamisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Skuvllas galgá dáid bohtosiid vuosttažettiin geavahit heivehit oahpahusa. Lea ráhkaduvvon bagadus oahpaheddjiide mii čilge mo čuovvolit bohtosiid.</p>
<p>Dušše oahpaheaddjit ja skuvla besset oaidnit ohppiid bohtosiid. Skuvllas ja oahpaheaddjis lea jávohisvuođageasku ovttaskasoahppi iskkusbohtosiid ektui.</p>
<p><em type="bold">Ođas 2014:s </em>Dán jagi rájes sáhttá nationála iskosiid bohtosiid eaŋgalsgielas ja rehkenastimis geavahit geahččat ovdáneami áiggi badjel. Dát mearkkaša ahte skuvla ja gielda sáhttá oaidnit buorránit go ohppiid bohtosat. Buoridan dihtii čuovvoleami vejolašvuođaid, de almmuhuvvojit bohtosat ođđa skálás Skoleportenis. Dáppe almmuhuvvojit skuvlla, gieldda, filkka ja olles riikka bohtosat. Oahppit ožžot máhcahemiid máhtestuvvandásiid vuođul nugo ovdal. </p>
<p>Dát rievdadusat eai guoskka iskosiidda lohkamis sámegielas. Dát bohtosat almmuhuvvojit gaskamearálaš čuokkessubmin juohke iskosa nammii nu mo ovdal ge.</p>
<p><em type="bold">Leat go dus gažaldagat?  </em>Váldde oktavuođa iežat skuvllain dahje fina min neahttasiidduin: </p>
<p><em type="italic">www.udir.no/nasjonaleprover</em> </p>
<p><em type="bold">Manne nationála iskosat? </em>Nationála iskosat muitalit mo oahppit máhtestuvvet vuođđogálggaid lohkamis ja rehkenastimis ja osiin eaŋgalsfágas. </p>
<p>Vuođđogálggat leat:</p>
<p type="listitem"><em type="italic">•  Digitála gálggat </em></p>
<p type="listitem"><em type="italic">•  Njálmmálaš gálggat </em></p>
<p type="listitem"><em type="italic">•  Máhttit lohkat </em></p>
<p type="listitem"><em type="italic">•  Máhttit rehkenastit </em></p>
<p type="listitem"><em type="italic">•  Máhttit čállit </em></p>
<p>Dát gálggat leat dehálaččat oahppamii ja ovdáneapmái buot fágain, ja dain lea stuorra mearkkašupmi dasa mo oahppit birgejit skuvllas ja muđui eallimis.</p>
<p>Lohkan- ja rehkenastiniskosat eai leat geahččaleamit dárogiel-, sámegiel- eai ge matematihkkafágain, muhto lohkamis ja rehkenastimis vuođđogálgan fágaid rastá. Eaŋgalsiskosat guovdilastet lohkanáddejumi, sátneriggodaga ja grammatihka.</p>
<p>Skuvla galgá geahčadit iskkusbohtosiid ohppiid eará dieđuid ektui, ja bohtosat galget leat ávkin vuođđogálggaid oahppamis ja dađistaga árvvoštallamis. Dađistaga árvvoštallama ulbmil lea ovddidit oahppama ja duddjot vuođu heivehuvvon oahpahussii.</p>
<p><em type="bold">Geat galget čađahit makkár iskosiid?  </em>Nationála iskosiid čađahit vuođđoskuvlla 5., 8. ja 9. cehkiin. Váldonjuolggadussan lea ahte buot oahppit galget searvat. 5. ja 8. cehkiid oahppit galget čađahit nationála iskosiid lohkamis, rehkenastimis ja eaŋgalsgielas. </p>
<p>9. ceahki oahppit galget čađahit nationála iskosiid lohkamis ja rehkenastimis. Dát iskosat leat seamma go 8. ceahki iskosat. Rehkenastima ja eaŋgalsgiela iskosat leat elektrovnnalaš iskosat.</p>
<p>5., 8. ja 9. cehkiid oahppit, geain lea davvi-, mátta- ja julevsámegiella vuosttašgiellan, galget čađahit nationála iskosiid lohkamis sámegielas. Dát oahppit galget maiddái čađahit nationála iskosiid rehkenastimis sámegillii.</p>
<p>Ohppiide, geain lea erenoamášoahpahus dahje erenoamáš dárogieloahpahus, sáhttá skuvla mearridit luvvema nationála iskosiin. Dát oahppit eai galgga automáhtalaččat oažžut luvvema. Ferte nannejuvvot ahte iskosiid bohtosat eai mearkkaš olu oahppi viidásat oahppamii.</p>
<p>Vaikko oahppis lea vuoigatvuohta luvvemii, de sáhttá oahppi ieš dahje váhnemat dattetge mearridit ahte oahppi galgá čađahit iskosiid.</p>
<p><em type="bold">Maid bargobihtáid galget oahppit čoavdit?</em> Iskosiin leat iešguđet teavsttat, govat ja bargobihtát gažaldagaiguin. Oahppit vástidit rabas bargobihtáid ja máŋggaválljenbargobihtáid. Rabas bargobihtáin galget oahppit vástidit iežaset sániiguin dahje loguiguin, ja máŋggaválljenbargobihtáin galget oahppit válljet ovtta vástádusa máŋgga vástádusas. </p>
<p>Iskosiin leat álkes, dábálaš ja váttes bargobihtát vai dat addet dieđuid ohppiid birra buot gálgadásiin. Siidduin</p>
<p><em type="italic">www.udir.no</em> leat nationála iskosiid </p>
<p>bargobihttáovdamearkkat. Dáppe leat maiddái ovddeš elektrovnnalaš bargobihtát eaŋgalsgielas ja rehkenastimis.</p>
<p><em type="bold">Geat ožžot oaidnit bohtosiid? </em>Oahpaheaddji galgá oahppái ja váhnemiidda dieđihit go iskkusbohtosat leat gárvát. </p>
</body></document>