<document xml:lang="sme" id="no_id"><header><title/><genre code="admin"/><author><unknown/></author><wordcount>384</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/upload/nasjonale_prover/eksempeloppgaver/5/eksempel_oppg2_nasjonale_prover_nordsamisk_5trinn.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="italic">Vielpá bánit </em></p>
<p><em type="italic">Billa vujii fiinna luottaid muohttagii, jurddašii Állat. Sus ledje gieđat juo jiekŋume gitta </em></p>
<p><em type="italic">stoahkanbiilii, muhto lei nu somá olgun stoahkat! Lei juo guhká stoahkan olggobealde </em></p>
<p><em type="italic">viesu, go eadni skuvihii viesu lusa biillain, ja unna vielpáš njuikii olggos. Állahii beana! </em></p>
<p><em type="italic">- Don gii nu čeahppi leat leamaš čorget viesu, oaččut dál iežat beatnaga, muitalii eadni ja </em></p>
<p><em type="italic">cuigii vielpái, mii gáskkii Állaha biilla moallun. </em></p>
<p><em type="italic">Hilbes beana! Állat suhtai beatnagii ja bálkestii muohtaspáppa dan njeaiga. Dat riežui ja </em></p>
<p><em type="italic">ruohtai uvssa lusa. Állaha biila lei gáskojuvvon visot, ja Állahis lei váivi. </em></p>
<p><em type="italic">Eadni čilgii ahte vielpás leat bánit, mat sakŋidit, muhto Állat ii beroštan, dat hilbes </em></p>
<p><em type="italic">vielppis lei borran su biilla! Állahis ledje máŋga biilla, manne fertii juste su fiinna biilla </em></p>
<p><em type="italic">borrat, jearahalai eatnis. Eadni vástádalai, ahte vielppis gáskkaša dan maid gávdná, nu </em></p>
<p><em type="italic">ahte de ii ábut guođđit láhttái diŋggaid mat eai galgga billašuvvat. </em></p>
<p><em type="italic">Állat ii liikon obage vielpái, ja čievččastii go eadni ii oaidnán. Gal dat lei hilbes vielppis mii </em></p>
<p><em type="italic">borrá olbmo diŋggaid, ja gáská vel leastogežiid! Ii son goit gáskkašan biillaid ja leasttuid </em></p>
<p><em type="italic">go mielkebánit gahčče eret! Ja vielppis lei odne vel gožžan láhttái, ja Állat duolmmastan </em></p>
<p><em type="italic">dasa! Fišš, man nuoskkes beana! </em></p>
<p><em type="italic">Muhtun eará beaivvi bođii vielppis Állaha lusa go son lei dahkame Lego-viesu. Vielppis </em></p>
<p><em type="italic">čohkkedii báldii, dego geahččat maid Állat bargá. Vielppis goarjjui ja geahčestii Állahii, </em></p>
<p><em type="italic">dego lei váivahuvvan go billistan lei Állaha duhkorasaid. De njoalostii Állaha ámadaju ja </em></p>
<p><em type="italic">Állat bohkosii. Seamma dat ii lean nu hilbes vielppis go lei doivon. Dušše sakŋidedje </em></p>
<p><em type="italic">bánit veháš. </em></p>
<p>Ovddit siiddu teaksta lea vižžojuvvon Ávviris. Ane teavstta go vástidat dáidda gážaldagaide.</p>
<p>1.<em type="bold"> </em>Guđe jagiáiggi birra lea dát teaksta? </p>
<p>A. Dálvi</p>
<p>B. Geassi</p>
<p xml:lang="est">C. Čakča</p>
<p xml:lang="smn">D. Muorječoaggináiggi</p>
<p>2.<em type="bold"> </em>Galle olbmo leat mielde dán muitalusas? </p>
<p>3.<em type="bold"> </em>Galle stoahkanbiilla ledje Állahis? </p>
<p>A. Moadde stoahkanbiilla</p>
<p>B. Okta stoahkanbiila</p>
<p>C. Máŋga stoahkanbiilla</p>
<p>D. Ii oktage</p>
<p>4.<em type="bold"> </em>Manne Állat ii liiko vielpái? </p>
<p>A. Go son duolmmastii vielpágužžii</p>
<p>B. Go gáskkašii su fiidnámus biilla</p>
<p>C. Go ii oba liiko ge elliide</p>
<p>D. Go njoalui su ámadaju</p>
<p>5.<em type="bold"> </em>Merke lea go čuoččuhus riekta vai boastut </p>
<p>Vielppis gáskkaša buotlágan diŋggaid</p>
<p>Állahis leat mielkebánit</p>
<p>Lea buoremus guođđit diŋggaid láhttái/guolbái</p>
<p>Állat liiko vielpái ovttatmanos</p>
<p>Vielppis gužžá láhttái</p>
<p>6.<em type="bold"> </em>Guđe beaivvi lea dát bihttá almmuhuvvon? </p>
<p>A. Duorastaga</p>
<p>B. Bearjadaga</p>
<p>C. Lávvardaga</p>
<p>D. Sotnabeaivvi</p>
<p>7.<em type="bold"> </em>Gii lea bihtá váldopersovdna? </p>
<p xml:lang="vep">........................................................................................................</p>
<p>8.<em type="bold"> </em>Manne jurddašii Állat ahte vielppis dáidá leat siivui? </p>
<p xml:lang="vep">........................................................................................................</p>
<p xml:lang="vep">........................................................................................................</p>
</body></document>