<document xml:lang="sme" id="no_id"><header><title/><genre code="admin"/><author><unknown/></author><wordcount>375</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/upload/nasjonale_prover/eksempeloppgaver/5/eksempel_oppg3_nasjonale_prover_nordsamisk_5trinn.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Rieban beahttá vuoražasa</p>
<p>Muhtun vuoražasas ledje vihtta moni beasis muorragierragis. De bođii rieban ja dajai: - Ollu go áhkus leat monit?</p>
<p>- Vihtta, dajai vuoražas.</p>
<p>- Atte ovtta munnje, dajai rieban. - In áidnu ovtta ge atte mon, dajai vuoražas. - Dalle mon gal čuohpan seibbiin dán muora ja válddán buot moniid, dajai rieban ja fáippui dainna guhkes seibbiinis. Vuoražas attii dalle ovtta moni.</p>
<p>Muhto dát dáhpáhuvai golbma beaivvi maŋŋálagaid, ja de báhce dušše guokte moni vuoražassii. De bođii bulddogas ja dajai: - Ollu go áhkus leat monit? - Guokte! rágui vuoražas. - Guokte, guokte! - Ráhkis, it go don eambbo monne? dajai bulddogas. - Vihtta mun monnejin, dajai vuoražas. - Vihtta, vihtta! Muhto fasttes rieban lea borran golbma! Dat rágui buot maid leaš veadján ja lei suhtus. - It galgga moniidat addit dan gávvilis riebanii, dasgo das ii leat ákšu mainna muora čuohppá, dajai bulddogas. - Das lea guhkes seaibi! Seaibi! Dat áigu dainna čuohppat! biškkui vuoražas ja bossuluvai. - Há-há-há! boagustii bulddogas. - Eatnat gerddiid mon lean oaidnán dan ruohttamin vuovddi čađa ja seaibi fáškasattai birra muoraid, muhto in leat vel oaidnán ovtta ge muora gahččamin dan ákšu geažil.</p>
<p>Rieban bođii fas njealját beaivvi. - Ollu go áhkus dál leat monit? dajai dat ja siđvái bajás guvlui vuoražassii. - Guokte! dajai vuoražas. - Atte munnje ovtta, dajai rieban.</p>
<p>- In ovtta ge! In ovtta ge! rágui vuoražas. - Mon dalle čuohpan seibbiin dán muora ja válddán buot, dajai rieban ja fáippui seaibbi.</p>
<p>- Dat ii bastte! Dat ii bastte! rágui vuoražas ja vatnalahtii čeabeha nu guhkás go leaš sáhttán, vai rieban oaidná man son leai roastil ja suhtus. - Mon manan šliipet dan, muljardii rieban ja manai vuovdái. Muhto ovdal go fas bođii, de ledje monit čivgan ja čivggat girdilan geidnoseaset.</p>
<p>Ovddit siiddu teaksta lea vižžojuvvon muhtin lohkangirjjis. Ane teavstta go vástidat dáidda gážaldagaide.</p>
<p>1.<em type="bold">  </em>Galle moni ledje vuoražasas álggos? A.  Guokte  </p>
<p>2.<em type="bold">  </em>Movt rieban oaččui vuoražasa moniid? A.  Rieban vieččai daid ieš beasis B.  Vuoražas bálkestii daid sutnje C.  Rieban čuolai muora D.  Dat gahčče ieža vulos </p>
<p>3.<em type="bold">  </em>Galle gearddi finai rieban vuoražasa luhtte? A.  Oktii B.  Guktii C.  Golbmii D.  Njelljii </p>
<p>4.<em type="bold">  </em>Galle čivgga oaččui vuoražas? </p>
<p>A.  Guokte  B.  Golbma  C.  Njeallje  D.  Vihtta</p>
<p>5.<em type="bold">  </em>Movt fillii rieban vuoražasa addit moniid? </p>
</body></document>