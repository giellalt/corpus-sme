<document xml:lang="sme" id="no_id"><header><title/><genre code="admin"/><author><unknown/></author><wordcount>353</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/Filer/Regelverk/Tidlig-innsats/Foreldreinfo/Spesialpedagogisk-nordsamisk.pdf?epslanguage=no</origFileName><parallel_text xml:lang="sma" location="spesialpedagogisk-sorsamisk.pdf_epslanguage=no.pdf"/><parallel_text xml:lang="smj" location="spesialpedagogisk-lulesamisk.pdf_epslanguage=no.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="listitem">Earenoamášpedagogalaš veahkki viđa minuhtas  – dutnje gii leat vánhen     Jus du mánás lea earenoamáš hástalusat, de sáhttá sus leat vuoigatvuohta oažžut earenoamášpedagogalaš veahki. Mánás sáhttá leat vuoigatvuohta oažžut veahki riegádeami rájes, ja beroškeahttá lea go mánáidgárddis vai ii  Earenoamášpedagogalaš veahkki sáhttá ovdamearkka dihte leat hárjehallan, arvvosmahttin dahje doarjja sidjiide geat barget mánáidgárddis. Don gii leat vánhen, galggat álo oažžut rávafálaldaga. Veahkki galgá leat heivehuvvon du máná dárbbuide.   Jus don dahje muhtin eará gii dovdá du máná, fuolastuvat iežat máná ovdáneamis, galgá  suohkan ja PP-bálvalus árvvoštallat ja neavvut maid mánná dárbbaša. Ovdal go du  mánná oažžu earenoamášpedagogalaš veahki, ferte suohkan dahkat eaŋkilmearrádusa.  Maid mearkkaša  Pedagogalaš-psykologalaš bálvalus (PP-bálvalus)  Bálvalus mii neavvu suohkaniid dan birra movt heivehit mánáide geain leat earenoamáš  dárbbut.  Áššedovdi árvvoštallan   Dokumeanta PP-bálvalusas mii čájeha dárbbaša go mánná earenoamášpedagogalaš  veahki, ja mas neavvu makkár fálaldaga mánná, vánhemat dahje mánáidgárdi berre  oažžut.  Eaŋkilmearrádus   Reive suohkanis mas čuožžu lea go mánás vuoigatvuohta oažžut  earenoamášpedagogalaš veahki vai ii, ja mii veahkki galgá leat. Don sáhtát álo váidalit  eaŋkilmearrádusa.    Maid sáhtán mun vuordit suohkana bealis?  Sii galget</p>
<p type="listitem">váldit du searvái ja jearrat dus ovdal mearridit áššiin mat gusket du mánnái</p>
<p type="listitem">árvvoštallat dárbbaša go du mánná earenoamášpedagogalaš veahki</p>
<p type="listitem">bivdit PP-bálvalusa čađahit áššedovdi árvvoštallama jus don dan siđat, dahje jus suohkan dahje mánáidgárdi oaivvilda ahte mánná dárbbaša earenoamášpedagogalaš veahki</p>
<p type="listitem">dahkat eaŋkilmearrádusa mii muitala galgá go mánná oažžut earenoamášpedagogalaš veahki vai ii, ja mii veahkki galgá leat</p>
<p type="listitem">addit mánnái earenoamášpedagogalaš veahki nu movt lea čilgejuvvon eaŋkilmearrádusas</p>
<p type="listitem">bearráigeahččat ahte ráhkaduvvo čálalaš raportta earenoamášpedagogalaš veahki ja máná ovdáneami birra okte jagis.</p>
<p><em type="bold">Maid sáhtán mun dahkat? </em></p>
<p type="listitem">Don gii leat vánhen</p>
<p type="listitem">sáhtát gáibidit ahte suohkan iská dárbbaša go du mánná earenoamášpedagogalaš veahki</p>
<p type="listitem">galggat leat searvvis ja miehtat ovdal go suohkan bivdá PP-bálvalusa guorahallat du máná</p>
<p type="listitem">galggat leat searvvis ja miehtat ovdal suohkan mearrida ahte du mánná galgá oažžut earenoamášoahpaheami</p>
<p type="listitem">galggat oažžut čálalaš árvvoštallama okte jagis veahki birra maid du mánná oažžu ja movt du mánná ovdána</p>
<p type="listitem">sáhtát váidalit jus du mánná ii oaččo earenoamášpedagogalaš veahki</p>
<p type="listitem">sáhtát váidalit veahki sisdoalu, čađaheami dahje organiserema</p>
<p><em type="bold">Mun áiggun diehtit eambbo! </em></p>
<p>Don sáhtát lohkat eambbo earenoamášpedagogalaš veahki birra dán báikkis : www.udir.no/tidliginnsats ja www.fug.no.</p>
<p>Dát dieđut leat dušše dárogillii.</p>
</body></document>
