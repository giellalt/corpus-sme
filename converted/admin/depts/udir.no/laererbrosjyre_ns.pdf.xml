<document xml:lang="sme" id="no_id"><header><title/><genre code="admin"/><author><unknown/></author><wordcount>536</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/Upload/Nasjonale_prover/2012/lærerbrosjyre/Laererbrosjyre_NS.pdf</origFileName><parallel_text xml:lang="sma" location="laererbrosjyre_ss.pdf"/><parallel_text xml:lang="smj" location="laererbrosjyre_ls.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">Oahpaheddjiide</em> </p>
<p><em type="bold">Mo geavahit našuvnnalaš geahččalemiid oahppama neavvun?</em> </p>
<p><em type="bold">Ođđa vejolašvuođat čuovvolit  </em></p>
<p>Dál sáhtát jođáneabbo go ovdal oažžut eanet dieđuid du  oahppijoavkku bohtosiid birra. Áigumuššan lea ahte oanehis áiggi maŋŋil geahččalančađaheami sáhtát atnit daid bohtosiid oahpaheami  heiveheapmái ja muitalit ohppiide ja fuolaheddjiide dáid bohtosiid birra. Veaháš maŋŋil čađaheami beasat PAS:s álkes analysanevvui mas lea</p>
<p>rehkenastinárka, mii muitala dutnje:</p>
<p>-  maid juohke bargamuš mihtida</p>
<p>-  gallis máhtte bargamušaid našuvnnalaččat ja du oahppijoavkkus       (váttisvuođamuttu)</p>
<p>-  guđe fágaide sáhttá laktit geahččalemiid lohkamis ja    rehkenastimis</p>
<p>-  guđe mahtodagas bargamušat leat   -  du oahppijoavkku bohtosiid našuvnnalaš dási ektui   -  boddosaš čuoggárájáid birgendásiide  Daid bohtosiid maid oaččut dán neavvu anedettiin ii galgga raporteret, muhto atnit du oahppijoavkku pedagogalaš čuovvoleamis.</p>
<p>Juohke geahččaleami ođđa oahpaheaddjibagadallamiin sáhtát lohkat maid galggat dahkat čađaheami <em type="italic">ovdal</em>, <em type="italic">botta ja maŋŋil</em>. Dás leat geavatlaš rávvagat mo sáhtát bohtosiid čuovvolit. </p>
<p>Bagadallamiin leat maiddái máŋggalágan evttohusat resurssaide ja lohkamiidda mat laktašuvvet lohkama ja rehkenastima gálggaide ja eŋgelasgiela fága osiide, mat soitet leat ávkkálaččat skuvlla visot oahpaheddjiide.</p>
<p><em type="bold">Mo atnit geahččalemiid oahppama árvvoštallanbarggus? </em></p>
<p>Njeallje prinsihpa leat dehálaččat oahppama árvvoštallanbarggus. Dát leat guovddáš prinsihpat maiddái geahččalemiid barggus. Prinsihpat leat dutkanvuđot ja sáhttet laktojuvvot bargobotta árvvoštallamii, mii</p>
<p>lea čilgejuvvon oahpahuslága láhkaásahusas.</p>
<p><em type="bold">Ohppiid oahppaneavttuid sáhttá nannet jus sii: </em></p>
<p>1) áddejit maid galget oahppat, ja mii sis vurdojuvvo   2) ožžot máhcahemiid mat muitalit sidjiide sin barggu dahje olahusa      kvalitehta birra</p>
<p>3) rávvejuvvojit mo sáhttet čeahpput   4) servet iežaset oahppanbargui earret eará nu ahte árvvoštallet        bargguset ja ahtanuššameaset</p>
<p> <em type="bold">Oahppit galget áddet maid galget oahppat ja mii sis vurdojuvvo </em></p>
<p>Go barggat geahččalemiiguin ja árvvoštallamiin, de lea dehálaš ahte oahppit dihtet manne sii árvvoštallojit, ja mii sis vurdojuvvo. Háleš danne ohppiiguin geahččaleami áigumuša birra, ja maid dat mihtida. Muital ohppiide ahte áigumuššan lea atnit bohtosiid oaidnin dihtii man muttus sii leat, nu ahte sáhtát sin veahkehit ovddasguvlui. Muhtin  ohppiide soaitá geahččalanvuohki leat amas. Ráhkkanahte danne  ohppiide dasa mii sis lea vuordimis, nu ahte sáhttet dovdat  oadjebasvuođa. Muital ohppiide mo galget vástidit iešguđet bargamušaid, maid galget dahkat jus eai ádde muhtin bargamuša,  ja man guhkes áigi lea geahččaleapmái. Ráhkkanahte ohppiid dasa ahte sáhttet oažžut bargamušaid maid eai nákce vástidit. Ane áinnas daid ovdamearkkaid mat leat Oahpahusdirektoráhta neahttasiidduin.</p>
<p><em type="bold">Atte máhcahemiid ja rávvagiid mo joatkit</em> Árvvoštallama sáhttá atnit ohppiide máhcahemiide, mat muitalit  sidjiide barggu dahje olahusa kvalitehta birra, ja rávvagiid mo sáhttet čeahpput. Birgenčilgehusat ja dieđut geahččalemiid bargamušaid birra, sáhttet dutnje muitalit mas du oahppit barget bures, ja mas fertejit eanet bargat. Dáid dieđuid sáhtát laktit dasa maid juo dieđát ohppiid birra. Dieđuid sáhttá vel atnit háleštallamii ohppiiguin ja  <em type="bold">Ovttasbargu bargoskihpáriiguin vuođđogálggaid hárrái</em> </p>
<p>Vuođđogálggat lohkamis ja rehkenastimis leat integrerejuvvon  buot fágaid gealbomihtuin. Vaikke gálggat fágain bohtet máŋgga  láhkai ovdan, de leat bohtosat guoskevaččat <em type="italic">buot</em> oahpaheddjiide  eai ge dušše oahpaheddjiide dárogielas ja matematihkas.  Nannen dihtii vuođđogálggaid visot fágain, de lea ávkkálaš ahte  oahpaheaddjijoavku daid cehkiin mat čađahit geahččalemiid,  ovttas analyserejit ja digaštallet geahččalemiid bohtosiid.  Go ovttas čoahkkáigeassá geahččaleami bohtosiid, de sáhttá  oahpaheaddjijoavku oaidnit mas oahppit bures birgejit, ja mainna </p>
<p>iešguđet fágain fertejit bargat eanet.</p>
<p><em type="bold">Háleš bargoskihpáriiddátguin </em></p>
<p type="listitem">•  Oaidnit go bohtosiin minstariid dahje sojuid?</p>
<p type="listitem">•  Leat go mis eará dieđut mat nannejit dahje láivudit bohtosiid?</p>
<p type="listitem">•  Digaštallet mo áigubehtet čuovvolit daid ohppiid geat leat olu    vulobealde dahje olu bajábealde gaskameari.</p>
<p type="listitem">•  Maid dahket du bargoskihpárat go galget ohppiideaset čuovvolit?</p>
<p>Eanet dieđuid árvvoštallama ja geahččalemiid birra oainnát dás  <em type="bold"> www.udir.no</em> </p>
</body></document>