<document xml:lang="sme" id="no_id"><header><title>PP-bálvalus ja earenoamášoahpahus</title><genre code="admin"/><author><person firstname="" lastname="Udir" sex="unknown" born="" nationality=""/></author><year>2018</year><wordcount>401</wordcount><conversion_status type="standard"/><availability><license type="standard"/></availability><origFileName>https://www.udir.no/globalassets/filer/regelverk/tidlig-innsats/foreldreinfo/nordsamisk_spesundervisning_foreldre.pdf</origFileName><parallel_text xml:lang="nob" location="spesundervisning_foreldre_nob.pdf"/><parallel_text xml:lang="sma" location="spesundervisning_foreldre_sma.pdf"/><parallel_text xml:lang="smj" location="spesundervisning_foreldre_smj.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">NORDSAMISK </em></p>
<p><em type="bold">PP-bálvalus ja earenoamášoahpahus </em></p>
<p>Jus du mánná ii ávkašuva doarvái dábálaš oahpahusas, sáhttá sus leat vuoigatvuohta earenoamášoahpahussii. Earenoamášoahpahus sáhttá ovdamearkka dihtii leat ahte oahppis leat eará oahppanulbmilat go earáin, ja oahpaheaddji dahje assisteanta čuovvu oahppi oahpahusjoavkkus dahje ahte oahppi oažžu earenoamážit heivehuvvon reaidduid. Earenoamášoahpahus galgá leat heivehuvvon du máná dárbbuide. Jus don dahje skuvla leat fuolas das ahte ávkašuvvágo du mánná doarvái bures oahpahusas, galgá skuvla geahččalit buorebut heivehit dili du mánnái. Jus dat ii leat doarvái, galget skuvla ja PP-bálvalus árvvoštallat ja neavvut maid mánná dárbbaša, ja skuvla galgá dahkat eaŋkilmearrádusa. PP-bálvalus sáhttá ovttasbargat fágaidgaskasaččat báikkálaš dásis, ovdamearkka dihtii dearvvašvuođabálvalusain dahje mánáidsuodjalusbálvalusain, ja stáhtalaš dásis ovdamearkka dihtii Statpedain dahje psykiátralaš bálvalusaiguin. PP-bálvalusas lea jávohisvuođageasku.</p>
<p><em type="bold">PEDAGOGALAŠ-PSYKOLOGALAŠ BÁLVALUS (PP-BÁLVALUS) </em>Bálvalus mii neavvu skuvllaid, gielddaid ja fylkagielddaid das mo heivehit mánáide, nuoraide ja rávesolbmuide geain leat earenoamáš dárbbut. </p>
<p><em type="bold">ÁŠŠEDOVDI ÁRVVOŠTALLAN </em>Čálus PP-bálvalusas mii čájeha dárbbašago oahppi earenoamášoahpahusa, ja mii neavvu makkár fálaldaga oahppi berre oažžut. </p>
<p><em type="bold">EAŊKILMEARRÁDUS </em>Reive skuvllas mii dadjá leago oahppis riekti earenoamášoahpahussii vai ii, ja mii earenoamášoahpahus galgá leat. Sáhtát álo váidalit eaŋkilmearrádusa. </p>
<p><em type="bold">OKTAGASLAŠ OAHPPOPLÁNA (OOP) </em>OOP galgá čájehit earenoamášoahpahusa ulbmiliid ja sisdoalu ja lea bargoreaidu. </p>
<p type="listitem">Maid mun sáhtán vuordit skuvllas? Skuvla galgá</p>
<p type="listitem">fuolahit ahte áimmahuššojuvvo dat mii mánnái lea buoremus</p>
<p type="listitem">leat searvvis ja jearrat dus ovdalgo mearridit áššiin mat gusket du mánnái</p>
<p type="listitem">ságastallat sihke mánáin ja váhnemiiguin, ja dahkat mánás dárbbašlaš kártemiid</p>
<p type="listitem">bivdit PP-bálvalusa dahkat áššedovdi árvvoštallama jus don dan dáhtut, ja jus skuvla oaivvilda ahte oahppi dárbbaša earenoamášoahpahusa</p>
<p type="listitem">dahkat eaŋkilmearrádusa mii dadjá galgágo oahppái addot earenoamášoahpahus vai ii, ja mii earenoamášoahpahus galgá leat</p>
<p type="listitem">ráhkadit oktagaslaš oahppoplána (OOP)</p>
<p type="listitem">addit oahppái earenoamášoahpahusa nu mo čilgejuvvo eaŋkilmearrádusas ja OOP:s</p>
<p type="listitem">ráhkadit čálalaš raportta earenoamášoahpahusas ja oahppi ovdáneamis oktii jagis</p>
<p type="listitem">fuolahit ahte don ja du mánná oažžubeahtti bagadusa das maid árvvoštallan árvosániiguin ja árvosániid haga nuoraidskuvllas mearkkaša, ovdal go mearrideahppi</p>
<p type="listitem">Maid mu sáhtán bargat? Don guhte leat váhnen</p>
<p type="listitem">sáhtát gáibidit ahte skuvla iská dárbbašago du mánná earenoamášoahpahusa</p>
<p type="listitem">sáhtát ságastallat du fuolas PP-bálvalusain ja skuvllain ovdal go ášši sáddejuvvo viidáseappot</p>
<p type="listitem">leat searvvis ja mieđat ovdal go skuvla dáhttu PP-bálvalusa čielggadit ja árvvoštallat du máná</p>
<p type="listitem">leat searvvis ja miehtat ovdal go gielda mearrida ahte du mánná oažžu earenoamášoahpahusa</p>
<p type="listitem">galggat oažžut čálalaš raportta oktii jagis earenoamášoahpahusas maid du mánná oažžu, ja árvvoštallama das mo son ovdána</p>
<p type="listitem">sáhtát váidalit jus du mánná ii oaččo earenoamášoahpahusa</p>
<p type="listitem">sáhtát váidalit earenoamášoahpahusa sisdoalu, čađaheami ja organiserema</p>
<p type="listitem">sáhtát mearridit galgá go du mánná nuoraidskuvllas beassat árvosánálaš árvvoštallamis dain fágain main son oažžu earenoamášoahpahusaudir.no/tidliginnsats</p>
</body></document>
