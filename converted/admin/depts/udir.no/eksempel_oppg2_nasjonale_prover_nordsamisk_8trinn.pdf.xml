<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>470</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.udir.no/globalassets/upload/nasjonale_prover/eksempeloppgaver/5/eksempel_oppg2_nasjonale_prover_nordsamisk_8trinn.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Bealli máilmmi gielain áitojuvvon</p>
    <p>Bealli máilmmi 6000 gielain sáhttet jávkat, jus daid ii geahččal</p>
    <p>gáhttet. Nu árvvoštallá UNESCO. Buot sámegielat leat maiddái daid áitojuvvon gielaid searvvis.</p>
    <p>Sullii bealli máilmmi 6000 gielain leat áitojuvvon, UNESCO dieđuid mielde. Čuđiid mielde gielat leat maiddái juo jávkan. UNESCO lea Ovttastuvvan našuvnnaid oahpahusa, diehtaga ja kultuvrra organisašuvdna. UNESCO lea ráhkadan giellaatlasa áitojuvvon gielain. Dat galgá muitalit makkár dilis gielat leat, nugo mo giella seailu buolvvaid mielde ja galle olbmo hupmet giela. Áitojuvvon giellaatlasis leat maiddái buot 10 sámegiela.</p>
    <p>Áhkkilgiella jávkan Áitojuvvon giella lea dakkár giella mas lohku galle máná hupmet giela njiedjá. <em type="italic">Duođai áitojuvvon gielas</em> leat measta dušše vel rávisolbmot geat hupmet giela. <em type="italic">Garrasit áitojuvvon giela</em> máhttet dušše áibbas soames vuorasolbmo. Áitojuvvon gielaid lohku lea lassánan dađi mielde go sosiála ja ekonomalaš rievddadeamit leat dáhpáhuvvan jođáneappot.  Dušše 1950 jagi rájes leat 230 giela jávkan. Daid gaskkas lea maiddái áhkkilsámegiella, man hupme Guoládatnjárggas ruoššabealde sámis. Giella jávkkai jagi 2003 go maŋemus áhkkilsámegielat hubmi jámii, UNESCO dieđuid mielde. Muhto eará dieđuid mielde leat vel muhtumat geat máhttet áhkkilsámegiela. </p>
    <p xml:lang="eng">UNESCO= United Nations Educational, Scientific and Cultural Organization.</p>
    <p>Sámegillii: Ovttastuvvon našuvnnaid oahpahusa, diehtaga ja kultuvrra organisašuvdna.  <em type="bold"> </em>Organisašuvnna mandáhtta </p>
    <p>lea bargat ráfi ja sihkarvuođa ovddas máilmmis, dan bokte go ovddidit našuvnnaid gaskkas ovttasbarggu iežaset fágasurggiin.</p>
    <p>UNESCO ii dušše hukse skuvllaid geafes riikkain, iige dušše almmut dieđalaš čállosiid. Oahppu, dieđa ja kultuvra ja gulahallan leat vuogit olahit mihá stuorát mihtu: Hukset ráfi olbmo jurdagiidda. UNESCO konstitušuvdna cealká ahte <span type="quote">“...go soađis lea vuolgga olbmo jurdagiin, de ferte ráfi suodjalusa nai ráhkadit olbmo jurdagiin”</span>.</p>
    <p>Gáldu:<em type="italic"> www.unesco.no </em></p>
    <p>Gielaid áitojuvvon dássi Buot sámegielat áitojuvvon Darjjesámegiella Guoládatnjárggas, upmi- ja bihttánsámegiella norgga- ja ruoŧabealde Sámis leat <em type="italic">garrasit áitojuvvon gielat</em>. Dain gielain leatge dušše vuollil 20 hubmi vel báhcán. Julev-, lulli-, anárlaš-, skoalta- ja gielddasámegielat leat ges merkejuvvon <em type="italic">duođai áitojuvvon giellan</em>. Dain gielain leat gaskal 300 ja 2000 hubmi. Maiddái davvisámegiella, mas leat 30 000 hubmi lea listtus. Muhto dat lea merkejuvvon dušše <em type="italic">áitojuvvon giellan</em>. </p>
    <p>Jávkamiid sáhttá hehttet Okta ulbmiliin giellaatlasiin leage váruhit vai máilmmi gielat eai jávkka. Giella jávkamiid oainnat sáhttá hehttet. Bures čađahuvvon giellapolitihkka servodagain sáhttá nannet giella seailluheami boahtte buolvvaide. Sámi servodagain barget ollu gielaid nannet ja seailluhit. Ovdamearkka dihte lea mánáin sámegiel oahpahus skuvllain, eará ovdamearkan leat giellaguovddážat mat barget iešguđet ládje seailluhit giela. Áitojuvvon gielaid prográmmain veahkeha maiddái UNESCO servodagaid ovddidit ja seailluhit gielaideaset.</p>
    <p>Sámegielat giellaatlasis</p>
    <p>Kárta čájeha mearkkaiguin makkár áitojuvvon dássái UNESCO lea merken sámegielaid.</p>
    <p>Ovddit siiddus lea teaksta, kárta ja tabeallat. Ane daid go vástidat dáidda gážaldagaide. Soaittát šaddat máŋgga geardde ja máŋgga sajis lohkat vai sáhtát vástidit.</p>
    <p>Gažaldagat</p>
    <p><em type="bold">1.  </em>Maid muitala UNESCO áitojuvvon gielaid atlas/listu ? </p>
    <p><em type="bold">2.  </em>Makkár dásis lea julevsámegiella UNESCO áitojuvvon gielaid listtus? A.  Ii áitojuvvon giella </p>
    <p>B.  Garrasit áitojuvvon giella</p>
    <p>C.  Duođai áitojuvvon giella</p>
    <p xml:lang="smj">D.  Rašes giella</p>
    <p><em type="bold">3.  </em>Makkár sámegielat leat merkejuvvon garrasit áitojuvvon giellan, rukses ivnniin, UNESCO áitojuvvon gielaid atlasis?  </p>
    <p xml:lang="koi">.......................................................................................................</p>
    <p><em type="bold">4.  </em>Galle olbmo hupmet davvisámegiela? </p>
  </body>
</document>
