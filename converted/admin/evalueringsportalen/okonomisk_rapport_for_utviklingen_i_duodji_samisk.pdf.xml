<document xml:lang="sme" id="no_id"><header><title>Ekonomalaš raporta duoji ovdáneamis</title><genre code="admin"/><author><unknown/></author><year>2008</year><wordcount>2121</wordcount><conversion_status type="standard"/><availability><license type="standard"/></availability><origFileName>https://evalueringsportalen.no/evaluering/ekonomala-raporta-duoji-ovd-neamis/Økonomisk%20rapport%20for%20utviklingen%20i%20duodji%20-%20Samisk%20versjon.pdf/@@inline</origFileName><parallel_text xml:lang="nob" location="okonomisk_rapport_for_utviklingen_i_duodji.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p><em type="bold">Ekonomalaš raporta duoji ovdáneamis </em></p>
<p>Barggaheaddji:</p>
<p>Sámediggi</p>
<p>Beaivi: Borgemánu 20.b. 08</p>
<p>Ekonomalaš raporta duoji ovdáneamis 2</p>
<p><em type="bold">OVDASÁNIT </em></p>
<p>Asplan Viak AS lea ráhkadan jagi 2007 ekonomalaš raportta duoji ovdáneamis. Raporta lea oassi duoji ealáhusšiehtadusas ja galgá jahkásaččat govvet mo ealáhusas manná ekonomalaččat.</p>
<p>Dán barggu prošeaktajođiheaddjin lea leamaš Magne Svineng Asplan Viak AS Kárášjogas. Hege Sakshaug seamma kantuvrras lea leamaš prošeaktamielbargin.</p>
<p>Giitit Sámedikki barggu ovddas ja sávvat lihku ain joatkka bargguin.</p>
<p>Kárášjogas 20.08.2008 Magne Svineng Bargojođiheaddji</p>
<p>Veslemøy Dahl Kvalitehtaváfisteaddji</p>
<p>Ekonomalaš raporta duoji ovdáneamis 4 <em type="bold">1 </em></p>
<p><em type="bold">ÁLGGAHUS JA DUOGÁŠ 1.1 </em></p>
<p><em type="bold">Duogáš </em></p>
<p>Sámediggi lea 05.03.2008 reivves bivdán fálaldaga ráhkadit ekonomalaš raportta duoji ovdáneamis. Sámediggi dohkkehii miessemánu 23.b.08 Asplan Viak AS fálaldaga. Vástideaddji guorahallui duodjeealáhusa ekonomalaš dilli jagiin 2006 ja 2007. Dán jagi lea dat ođas ahte Sámediggi lea bálkáhan konsuleantafitnodaga Asplan Viak AS dán čađahit golbma jagi – 2008, 2009 ja 2010. Ođas dán jagi lea vel ahte konsuleantafitnodat ferte sáddet mearriduvvon gažadanskovi ja dán čuovvolit daid duojáriid ektui guđet devdet gáibádusa beassat leat duodjeregistaris. <em type="bold">1.2 Mandáhta </em></p>
<p>Fálaldatjearaldat siskkilda ráhkadit ekonomalaš raportta duoji ovdáneamis. Sámediggi ja duoji ealáhussearvvit (Riikasearvi Sámiid Duodji ja Duojáriid ealáhussearvi) leat njukčamánu 29.b. 2005 soahpan duoji ealáhusšiehtadusa. Dasa leat nuppástusat njukčamánu 19.b. 2007 mii gusto 01.01.2008 rájes. Šiehtadusa § 6:s lea mearriduvvon ahte šiehtadallamat galget vuolggahuvvot ealáhusa ekonomalaš dili oktasaš válddahallamis. Sierra ekonomalaš lávdegoddi lea nammaduvvon, mii árvvoštallá raporterema. Dát doaibma siskkilda ealáhusa ekonomalaš dilis dan válddahallama.</p>
<p>Oassin ealáhusšiehtadusas lea doaibmadoarjja ja čálgoortnegat. Duodjeregisttar lea ráhkaduvvon, mas leat dihto eavttut ja masa duojárat sáhttet ohcat dohkkehuvvot. Dát lea almmuhuvvon ja muitaluvvon dan birra servviid miellahtuide. 2007 borgemánus devde 63 duojára daid gáibádusaid mat leat biddjon.</p>
<p>Ealáhusšiehtadusa bajit ulbmilin lea ealáhusa ovdánahttihit, mii vástida ulbmiliidda dohkkehuvvon Sámedikkis ja ovdánahtton ovttas duodjeservviiguin. Min doaibma váldá dan jámma vuhtii ja geahččala bidjat dan vuođu Ekonomalaš lávdegoddái mii dárbbašuvvo vai lea ealáhus ovdánahttojuvvo. Doaibma mearkkaša danne dialoga Sámedikkiin dan golmma jagi áigodagas goas mii buktit dárbbašlaš árvalusaid šiehtadallamiidda ja vástideaddji geažidemiid beliin fas midjiide. <em type="bold">1.3 Vuohki </em></p>
<p>Sámediggi lea hábmen ja mearridan ohcanskovi 2007 váste. Dát sáddejuvvui vástidanáigemeriin geassemánu 20.b. 08, buohkaide guđet leat čálihuvvon duodjeregisttarii. Duodjeregisttar lea dohkkehuvvon ohcama mielde 2007 čavčča ja das leat 63 nama.</p>
<p>Buohkat ožžo dan skovi. Oktan skoviin lei vel mielddus mii čilgii ahte Asplan Viak AS lei ožžon doaibman sáddet skovi ja dán barggu čuovvolit. Skovis leat guhtta tabealla mat galget devdojuvvot, main guovttis gullet ekonomalaš gažaldagaide.</p>
<p>Skovvi sáddejuvvui buohkaide geassemánu 6.b. 08. Dat rássojuvvojit mat eai boahtán midjiide ovdal geassemánu 24.b.</p>
<p>Dušše guđet devdet gáibádusaid leat duodjeregistaris dat váldojit mielde dán raporttas ja daid meroštallamiidda mat gártet leat ekonomalaš ovdáneamis.</p>
<p>Ekonomalaš raporta duoji ovdáneamis 5 <em type="bold">2 EAVTTUT 2.1 Eavttut beassat duodjeregisttarii </em></p>
<p>Vai galgá beassat čálihuvvot duodjeregisttarii, de eat dát eavttut biddjon:  Ohccis galgá leat ovttaolbmofitnodat ja leat čállon lassiárvodivatolmmošlohkui. </p>
<p>Iežas duddjoma johtu galgá leat vuođđuduvvon sámi kultuvrii ja árbevieruide ja leat uhcimusat kr 50 000 lad. haga. </p>
<p>Ohcci ferte duođaštit iežasduođaštusain sámi duojis duohta máhtu ja/dahje duođaštit formála máhtu. </p>
<p>Ohcci ferte deavdit eavttuid čállojuvvot sámi jienastuslohkui, muhto ii dárbbaš leat dasa čálihuvvon. Dihto háviid sáhttá spiehkastuvvot dán gáibádusas.</p>
<p>Sierra ohcanskovvi lea mearriduvvon čálihuvvot duodjeregisttarii. Ohcanáigemearri lea jahkásaččat geassemánu 1.b. <em type="bold">3 D </em></p>
<p><em type="bold">IEHTOVUOĐU GUORAHALLAN 3.1 </em></p>
<p><em type="bold">Guorahallanvuođđu </em></p>
<p>Duodjeregistaris ledje 13.08.07 čállojuvvon 63 nama. Borgemánu 20.b. 08 leat 30 vástidan 2007 skovi duoji ekonomalaš ovdáneami birra, muhto dušše 29 devdet gáibádusaid beassat leat duodjeregistaris. Dát mearkkaša ahte 46 % sis guđet leat čállojuvvon duodjeregisttarii leat vástidan ekonomalaš ovdáneami skovi. 2007 ožžo 51 ohcci juolluduvvot doaibmadoarjaga Sámedikki ruđain doaibmadoarjagis duodjái. Dát mearkkaša ahte 29:s dain 51:s guđet ožžo doaibmadoarjaga leat vástidan ekonomalaš ovdáneami skovi, mii mearkkaša 57 % vástidanproseantta, mii fas mearkkaša ahte 22 duojára dahje 43 % guđiin ožžo doaibmadoarjaga eai leat vástidan.</p>
<p>Vástidanproseanta lea vuollelabbos go galggašii vuordit, muhto liikká dat bures govve ekonomalaš dili.</p>
<p>Buohkat daid 29:s guđet leat vástidan, leat almmuhan daid čoavddaloguid mat dárbbašuvvojit vai galgat sáhttit ráhkadit dán raportta. 2006:s vástidedje 34:s, muhto main 30 vástádusa ledje vuođđun ekonomalaš árvvoštallamii. 2007:s vástidedje 30:s, ja buot daid sáhtii geavahit. 2008:s leat fas 30:s vástidan, muhto main 29 leat vuođđun ekonomalaš árvvoštallamii. Vástádusaid lohku lea danne leamaš seamma 3 jagis. <em type="bold">3.2 Sohkabealle- ja geográfalaš juogadeapmi </em></p>
<p>Guovdageainnus leat boahtán eanemus vástádusat, namalassii 52 %, ja Kárášjogas 31 %.</p>
<p>Kárášjogas ja Guovdageainnus oktiibuot leat 83 % vástádusain. Daid 29 vástádusain leat dušše golbma olggobealde sis Finnmárkku (Guovdageainnu, Kárášjoga, Porsáŋggu, Deanu ja Unjárgga). <em type="italic">a:Vástádusaid juohkin geográfalaččat: </em></p>
<p>Ekonomalaš raporta duoji ovdáneamis 7</p>
<p>Duojáriid gaskamearreahki lea 51 jagi. Nissoniid gaskkas lea gaskamearreahki 52 jagi ja albmáid gaskkas fas 48 jagi. Gaskamearreahki lea lassánan 46 jagis 2006:s, 49 jagis 2007:s ja dál 51 jahki 2008:s. <em type="bold">3.3 </em></p>
<p><em type="bold">Ekonomalaš čoavddalogut 3.3.1 Vuovdinboahtu </em></p>
<p>Daid 29:s guđiin leat vástidan, lea ollislaš vuovdinboahtu iešduddjon duojis sullii kr. 4,8 milj. Gaskamearálaččat lea juohke duojár vuovdán kr. 165 353 ovddas. <em type="italic">3. tabealla: </em></p>
<p><em type="italic">Ollislaš vuovdinboahtu iežas duddjomis ja gaskamearri juohke ohccis </em></p>
<p><em type="bold">Iežas duddjon </em></p>
<p><em type="bold">Galle </em></p>
<p><em type="bold">Kr. </em></p>
<p>Oktiibuot 29 4 795 246</p>
<p><em type="italic">Gaskamearri 29 165 353 </em></p>
<p>Maŋimus golbma jagi ovdáneapmi čájeha ahte sihke ollislaš gálvojohtu ja gaskamearálaš gálvojohtu lea lassánan. Ollislaš iežas duddjon lea lassánan 20 % rehkedoallojagis 2005 jahkái 2007, ja gaskamearri juohke duojáris lea lassánan 40 % seamma áigodagas.</p>
<p>Vaikke vuovdinboađuid gaskamearri lea kr. 165 353, de lea stuorra erohus ohcciid gaskkas. Vulobeale tabealla čájeha mo juohkásit ohcamat vuovdinboađu dihto intervallaide. Vuolimus vuovdinboahtu iežas duddjomis lea kr. 50 160 ja alimus lea kr. 629 595.</p>
<p>Ekonomalaš raporta duoji ovdáneamis 8 5. tabealla bajábealde čájeha ahte duojáriid lohku guđiin johtá gálvu badjel kr 250 000 lea lassánan viehka olu maŋimus golmma jagis. 1. govus vulobealde čájeha fas juohkáseami vuovdinboađu iežas duddjomis 2007 rehketdoallojagis. Dat čájeha ahte ain lea stuorra erohus ja ahte eanaš oassi lea intervallas kr. 50 – 100 000. <em type="italic">1. govus: </em></p>
<p><em type="italic">Vuovdinboahtu juohkin juohke ohccis 2007:s </em></p>
<p>Ekonomalaš raporta duoji ovdáneamis 9 <em type="bold">3.3.2 </em></p>
<p><em type="bold">Doaibmaboađus </em></p>
<p>Doaibmaboađus molsašuddá gaskal kr. 14 606 vuollebáhcaga ja kr. 381 417 badjebáhcaga. 5 duojáris lea negatiiva doaibmaboađus, 14 duojáris lea gaskal 0 ja kr. 100 000 doaibmaboađus ja 11 duojáris badjel kr. 100 000 doaibmaboađus. Geahča 2. govvosa vulobealde.</p>
<p>Ollislaš doaibmaboahtu 29 duojáris šaddá oktiibuot kr. 2 732 278 ja nu leage gaskamearálaš doaibmaboađus kr. 94 216. <em type="italic">6. tabealla: </em></p>
<p><em type="italic">Duojáriid gaskameari čoavddalogut 2007 rehketdoallojagis </em></p>
<p>Ovdáneapmi čoavddaloguin dan golmma jagis go ekonomalaš raportta ortnet lea doaibman, lea čájehuvvon 7. tabeallas vulobealde. Dat čájeha nugo namuhuvvon bajábealde ahte vuovdinboahtu lea dán áigodagas lassánan ja ollislaš vuovdinboađut. Datte leat doaibmagolutge lassánan, nu ahte gaskamearálaš doaibmaboađus lea sullii seamma 2007:s og 2006:s.</p>
<p>Ekonomalaš raporta duoji ovdáneamis 10</p>
<p>Lei čielga lassáneapmi gaskamearálaš doaibmabohtosis 2005 rájes 2006/2007 rádjai. Dát soaitá leat danne go doaibmadoarjaga ortnet ásahuvvui dán áiggis, ja váikkuha buoret doaibmabohtosii nuppi jagis nubbái. <em type="italic">7. tabealla: Duojáriid čoavddalogut 2005-2007 </em></p>
<p><em type="bold">Iežas duddjoma vuovdinboahtu </em></p>
<p><em type="bold">Vuovdinboađut oktiibuot </em></p>
<p><em type="bold">Doaibmagolut -duodji </em></p>
<p><em type="bold">Doaibma-boađus </em></p>
<p>Gaskam. 2007 (N=29) 165 353 245 984 153 828 94 216</p>
<p>Gaskam. 2006(N=30) 138 142 138 545 93 636 94 670</p>
<p>Gaskam. 2005(N=30) 118 929 153 656 95 355 37 138 <em type="bold">3.3.3 Bálkaboahtu earás go duojis </em>15 duojára leat almmuhan bálkaboađu earás go duojis, namalassii bealli sis guđet leat vástidan lea bálkaboahtu eará sajis go duojis. Bálkaboahtu oktiibuot lea almmuhuvvon leat kr. 1,52 milj. ja gaskamearálaš bálkaboahtu gártá dan 15 duojárii kr. 101 338. Gaskamearálaš bálkaboahtu earás go duojis lea njiedjan 2006 rájes. Dát boahtá ovdan 8. tabeallas vulobealde: <em type="italic">8. tabealla: </em></p>
<p><em type="italic">Gaskamearálaš čoavddalogut ohcciide guđiin lea bálkaboahtu earás go duojis </em></p>
<p>Hui uhccán erohus lea dan joavkkus mii lea almmuhan bálkaboađu earás go duojis ja olles joavkkus, vrd. 7. tabealla bajábealde. <em type="bold">3.3.4 Investeremat </em>9 duojára leat dieđihan ahte leat leamaš investeremat fitnodagas ja mat guhtege leat badjel kr. 15 000. Oktiibuot lea investeren kr. 1,22 milj. ovddas, mas okta fitnodat almmuha leat investeren kr. 600 000 ovddas. Ferte gal dadjat ahte dáid fitnodagain eai gal leat nu olu investeremat. </p>
<p>Ekonomalaš raporta duoji ovdáneamis 11 <em type="bold">3.4 </em></p>
<p><em type="bold">Eará dieđut ohcciin 3.4.1 Duodjelanjat </em></p>
<p>Leatgo ohcciin iežaset vai geavahitgo oktasaš duodjelanjaid lea šiehtadallanbeliide miellagiddevaš diehtit. Danne lea jerrojuvvon ahte leatgo sis iežaset, geavahit oktasaš lanjaid vai láigohitgo duodjelanjaid. <em type="italic">9.tabealla: </em></p>
<p><em type="italic">Galle ja %-mielde ohcciid juohkin iežaset dahje oktasaš duodjelanjaiguin 2007 </em></p>
<p>Nugo bajábeale tabealla čájeha, de lea lagabui 80 %:s iežaset duodjelanjat ja dušše okta duojáriin geavaha oktasaš duodjelanjaid. Dát čájeha vel ahte 3 duojára láigohit lanjaid ja ahte 2 duojára eai gávnnahan ahte oktage eavttuin heive. <em type="bold">3.4.2 Vuovdinvuogit </em></p>
<p>Ohccit galge almmuhit daid dehálamos vuovdinvugiid, mas 1 lea dehálamos ja 6 lea uhcimus dehálaš. Sii galge vástidit 6 vejolaš vuovdinvuogis, mat leat geardduhuvvon vulobeale tabeallas. 18:s leat vástidan dán gažaldaga ja vástádusaid boađus boahtá ovdan 10. tabeallas vulobealde. <em type="italic">10.tabealla: </em></p>
<p><em type="italic">Ohcciid almmuhuvvon vuovdinvugiid juohkin </em></p>
<p><em type="bold">Vuovdinvuogit – 1 dehálamos ja 6 uhcimus dehálaš </em></p>
<p><em type="bold">Njuolga oastái </em></p>
<p><em type="bold">Iežas gávpeskadjá </em></p>
<p><em type="bold">Buvda </em></p>
<p><em type="bold">Meassuin </em></p>
<p><em type="bold">Poasttas diŋgon </em></p>
<p><em type="bold">Interneahtta </em></p>
<p>Vástádus 2,0 2,2 2,9 3,8 4,3 4,9</p>
<p>Čájehuvvo ahte <em type="italic">Njuolga oastái </em>ja <em type="italic">Iežas gávpeskadjá </em>lea dehálamos daid duojáriidda guđet leat vástidan, dasto <em type="italic">Buvda ja Meassut </em>. Nugo ovddit jagiid oaivvildit duojárat guđet leat vástidan ahte <em type="italic">Poasttas diŋgon </em>ja <em type="italic">Interneahtta </em>leat uhcimus dehálasat. </p>
<p>Čoahkkáigeassu čájeha ahte árbevirolaš vuovdinvuogit leat dehálamosat, mas erenomážit njuolga vuovdái ja iežas gávpeskadjá. Ođđasat vuovdinvuogit nugo poasttas diŋgon ja interneahtta eai leat olus anus.</p>
<p>Ekonomalaš raporta duoji ovdáneamis 12 <em type="bold">3.4.3 Gealbu </em></p>
<p>Ohccit galge almmuhit oahpu ja galle vahkku ja mánu iešguđet oahpus dahje skuvllas.</p>
<p>Diehtovuođđu lea fas hui eahpesihkar ja molsašuddi, ja lea váttis dadjat maid iešguđet duojár lea bidjan daid doahpagiidda. Dušše logis leat vástidan gažaldaga dan láhkai ahte sáhtii bures áddet. Dan geažil lea heajos vuođđu meroštallamiidda. Vulobeale tabeallas bohtet ovdan dan čađamannama bohtosat. <em type="italic">11. tabealla: </em></p>
<p><em type="italic">Ohcciin almmuhuvvon gealbu 2007 </em></p>
<p>Máŋggas duojáriin leat almmuhan ahte leat dán vástidan ovdal ja ahte dat lea jo čállon duodjeregisttarii. Danne rávvet ahte dát gažaldat sirdojuvvo duodjeregisttarii, iige leat oassin jahkásaš iskkadeamis.</p>
<p>Nugo vástidanproseanta lea dál, de lea váttis atnit dieđuid buori vuogi mielde ja čuovvut ovdáneami jagis nubbái.</p>
<p>Ekonomalaš raporta duoji ovdáneamis 13 <em type="bold">4 </em></p>
<p><em type="bold">SÁGAŠKUŠŠAN JA ČOAHKKÁIGEASSU </em>29 duojára leat sádden 2007 ovddas ekonomalaš ovdáneapmi duojis skovi. Dát lea seamma gallis go ovddit jagiid. Dat gártá sullii 49 % sis guđet leat duodjeregistaris. Nugo ovddit jagiid hui ollusat leat eret Kárášjoga ja Guovdageainnu gielddain, olles 83 % vástádusain leat dán guovtti gielddas boahtán. Duodji lea ealáhus mas leat eanaš nissonolbmot, ja 72 % leat nissonolbmo guđiin leat vástidan. Gaskamearreahki lea hui allat ja lea lassánan 46 jagis 2005:s 51 jahkái 2007:s. </p>
<p>Guorahallamis sáhttá čoahkkáigeassit čuovvvovaš vuollečuoggáid: </p>
<p>Iežas duddjoma ollislaš vuovdinboahtu lea lassánan 20 % 2005 rájes 2007 rádjai sis guđet leat vástidan skovi ja lei 2007:s kr. 4,8 milj.  Gaskamearálaš vuovdinboahtu iežas duddjomis lei 2007:s kr. 165 353, mii lei 40 % lassáneapmi 2005 rájes. Vuovdinboađu lassáneami ákka lea váttis dadjat mii lea. </p>
<p>Leat šaddan eanet duojára/duodjefitnodaga main lea eanet gálvojohtu go mii lei 2005:s, 2007:s ledje 6 duojára/fitnodaga main lei badjel kr. 250 000 gálvojohtu iežas duddjomis.  Doaibmaboađus sis guđet ledje iskkadeamis mielde, lei gaskamearálaččat kr. 94 216, mii lea seamma dásis go 2006:s.  Sullii bealli sis guđet leat vástidan, lea almmuhan ahte lea bálkaboahtu earás go duojis ja sis lea gaskamearálaččat bálkaboahtu kr. 101 338. Dát lea vuollelis go ovddit jagiid ja soaitá mearkkašit ahte eanebut duojáriin válljejit geavahit eanet áiggi duddjomii. </p>
<p>Kárten čájeha vel ahte duodjelanjat ja vuovdinvuogit leat árbevirolaččat eaige leat olus rievdan.</p>
<p>Eatnašiin leat iežaset duodjelanjat ja eatnašat vuvdet njuolga geavaheaddjái ruovttus dahje iežaset gávpeskajás.</p>
<p>Ekonomalaš raporta duoji ovdáneamis 14 <em type="bold">5 </em></p>
<p><em type="bold">RÁVVAGAT BOAHTTEVAŠ DIEHTOČOHKKEMII JA GUORAHALLAMII </em></p>
<p>Ulbmilin ráhkadit ekonomalaš raportta duoji ovdáneamis lea vuođustuvvon Duodjeealáhusa váldošiehtadusas. Raporta galgá leat vuođđun jahkásaš šiehtadallamiidda gaskal Sámedikki ja ealáhusservviid.</p>
<p>Nugo namuhuvvon bajábeale kapihttaliin, de lea sullii bealli sis guđet ohcet doarjaga guđet vástidit ekonomalaš ovdáneami skovi. Dál lea hui bargogáibideaddji čohkket dieđuid, ja dárbbašuvvo earret eará máŋgii rássojuvvot. Dál lea duojáriid iežaset duohken ahte vástidit go daid skoviid mat sáddejuvvojit. Ii leat biddjon makkárge eaktun leat čállojuvvon duodjeregistarii dahje doarjjalohpádus/-máksámus ahte ekonomalaš ovdáneami skovit devdojuvvojit ja sáddejuvvojit. Dán dovdat mii headjuvuohtan ja dagaha vuollelis vástidanproseantta.</p>
<p><em type="bold">Danne evttohat dáid nuppástusaid dieđuid čohkkema vuogádagas: </em></p>
<p>Duoji ekonomalaš ovdáneami skovvi loahpahuvvo ja laktásuvvo doaibmadoarjaga ohcamii. Dán ortnegii ferte bidjat gáibádusa ahte visot ekonomalaš logut ja eará dieđut galget almmuhuvvot ovdal go sáhttá mieđihit doaibmadoarjaga. Ealáhusdieđáhusa ja vearrodieđáhusa sáddengáibádus ferte dieđusge doalahuvvot. Dat addá Sámediggái vejolašvuođa kvalitehtaváfistit daid loguid maid ohccit almmuhit dán ekonomalaš ovdáneamis skovis. Doaibmadoarjaga ohcanáigemearri sáhttá doalahuvvot nugo dat dál lea.</p>
<p>Dákkár nuppástusa ovdamunnin lea ahte Sámediggi ja ekonomalaš lávdegoddi oažžu olu buoret válljema ja vuođu guorahallat ealáhusa dili, go dalle vástidanproseanta sakka lassána. Dát geahpeda ohcciid ja duojáriid skovvehivvodaga go dušše okta skovvi galgá devdojuvvot eaige guokte nugo dál ja guovtti sierra áigái. Dát vel soaitá geahpedit sin bargonoađi guđet galget meannudit ohcamiid ja skoviid.</p>
<p>Dákkár nuppástusa headjuvuohta lea ahte logut eai leat <span type="quote">”varrasat”</span> go ekonomalaš raporta ráhkaduvvo. Dát mearkkaša ahte rehketdoallologut leat masá jagi boarrásat go ekonomalaš raporta galgá ráhkaduvvot. Dát lea datte dábálaš geavat dál sihke boazodoalus ja eanadoalus.</p>
<p>Mii datte čuoččuhat ahte lea buoret duppal eanet vástádusaiguin go mat dál leat, go ahte dat leat nu ođđasat go vejolaš. Dieđut čájehit ahte eai leat stuorát erohusat jagis nubbái.</p>
</body></document>
