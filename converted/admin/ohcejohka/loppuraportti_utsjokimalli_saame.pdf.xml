<document xml:lang="sme" id="no_id"><header><title/><genre code="admin"/><author><unknown/></author><year>2016</year><wordcount>6639</wordcount><conversion_status type="standard"/><availability><license type="standard"/></availability><origFileName>http://www.utsjoki.fi/media/Elinkeinotoimi/Hankkeet/Loppuraportti_Utsjokimalli_Saame.pdf</origFileName><parallel_text xml:lang="fin" location="12_loppuraportti_utsjokimalli.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">Ohcejohka málle </em></p>
<p>Loahpparaporta 3</p>
<p><em type="bold">LÁIDEHUS </em></p>
<p>Ohcejohka lea gasku Barentsa guovllu, ja dat addá hui buori ealáhuslaš potentiála máŋgga doaibmasuorgái. Finnmárkku guovllu bargofápmovátni addá ohcejohkalaš ámmátolbmuide erenomáš vejolašvuođa fidnet alcceset barggu Norgga bealde ja maiddá Norgga alladat eallindásis čuovvu divrasut hattit fidnejit áigái ealáhuslaš potentiála Ohcejoga giliide fállat gilvalannávccalaš gávppašanguovddáža Norggas orruide. Doalvundoaimmaid gilvalannákca boahtá buvttadeapmái guoski doaimmaid bokte, mas válmmašteaddji dahje čohkkejeaddji industriija goasttádusaid bokte oažžašuvvi gilvalanovdamunni dahká vejolažžan álggahit gánnáhahtti doalvundoaibmama Norgii.</p>
<p>Ohcejohka málle -ovdačielggadanprojeavtta jurddan lei čielggadit, man láhkai Ohcejoga sáhttá nannet nana rádjagávppi ja rádjaguovllu lagasbálvalusguovddážin, verráhin Barentsa guvlui. Guhkit áiggi boahttevuođagovvan lea, ahte Ohcejoga gielda lea jagi 2020 nana ja geasuheaddji lagasbálvalus- ja ássanguovddáš. Rádjagávpi ja doalvun, rastá rájá olli doaimmat sihke Norga ja</p>
<p>Barents čehppodat leat ovdáneami čoavddadahkkit. Ohcejoga gilit leat geasuheaddjit, guoibmás ja dorvvolaš orrunbáikkit Norggas bargiide ja sin bearrašiidda, sihke geasuheaddji fitnodatbiras gávppi, bálvalusaid ja smávvaindustriija suorggi fitnodagaide.</p>
<p>Ohcejohka málle lea doaibmanvuohki, mas fitnodateaiggádat ja gieldda ássit váldet ieža ovddasvástádusa ovddideamisteaset, meroštallet mihttomeriid ja doaibmabijuid, mas gieldda rolla lea leat doarju oasis, ii geassimin. Rádjagávpejasat barget divttis oktasašbarggu fidnet Ohcejogas <span type="quote">”gávppašanguovddáža”</span> mii gilvala kvalitehtain ja oppalaš fáluin hálbbit hatti sajes.</p>
<p>Gilvalanovdamunnin ii leat šat dušše haddi, muhto geasuheaddji áššit leat viidábut. Ođđa jierpmálaš doaibmanmállet bođugávppis fidnejit áigái nana jearu, ja viššalit oktasašmárkanastimiin háhpohallojit viidát ođđa áššehasat. Doalvundoaibmama birra šaddet temálaš klusterat, mat fállet norgalaš áššehasaide oppalašpáhkaid ovttat bálvalusaid sadjái. Fierbmi suorggi doaibmiid gaskka lasiha diehtima nuppiid čehppodagas ja vuogálaččat ordnejuvvon doaibmanmálle lasiha luohttámuša áššehasaid gaskkas. Doaibman ráhkaduvvo vuogádatvuođu ala, mii dáhkida dan skála ja dahká boahttevuođas vejolažžan ođđa doaibmiid boahtima álkket mielde. Rastá rájá bargama buohta stuorámus eastagat lea fidnejuvvon jávkat ja rádjajohttiid buohta bargan Norgii lahkona ruovtturiikka bálkábarggu byrokratiija.</p>
<p>Ohcejohka málles Ohcejoga gildii šaddet golbma ovtta dásu giliguovllu iežaset nanusvuođaiguin.</p>
<p>Gilit ovdánit ealáhusdoaimmaid bokte, mii vejolaččat buktá nuoraide bargosajiid, sihke jo gielddas 4 eret fárren olbmuide vejolašvuođa máhccat iežaset šaddanguvlui. Dát buktá gieldaekonomiijai mearkkašahtti mearis vearroboađuid, mii fas geahpeda sorjavašvuođa stáhtaossosiin gieldda doaimmaid doalaheamis ja ovddideamis.</p>
<p>Ohcejoga giliid lagašbálvalusguovddážiid ovddideami árrun lea dušše iežas dáhtudilli, man berre fidnet mieđisin ovddideami guvlui. Máilbmi muhttašuvvá, dalle maiddá mii fertet muhttašuvvat.</p>
<p>Giliviidodagain sáhttá fidnet ovttas áigái hávskás orrunbáikkiid, main leat fidnemis vuođđobálvalusat ja bargu mii dáhkida birgenlági. Ná doallat gieldda eallinfámolažžan, ja vejolašvuođa bajásdoallat midjiide deaŧalaš áššiid.</p>
<p>Ohcejohka málle lea bargama bokte šaddi dinen, mii buorida gieldda ássiid eallindili. Aktiverema ja áigumušaid plánemiid bokte dálá ealáhusaid gánnáheapmi buorrána, ja fitnodatdoaibmama volymat sturrot. Lassáneaddji bargofápmodárbu lasiha ođđa viesuid dárbbu ja fitnodagat dárbbašit fitnodatlanjaid. Ovddugohcimiin sihkkarastojit guđege lágan joavkkuid ovddut, ja suddjejuvvojit gieldda iežas áitagiid vuostá. Ealáhusaid ekosystemaid bokte doaibmasuorggit lahkanit nuppiideaset, ja lunddolaš ruossaneamit gávdnojit mat jorgaluvvojit nanusvuohtan. Dát lea</p>
<p>Ohcejohka málle.5</p>
<p><em type="bold">RÁDJAGÁVPI </em></p>
<p>Statistihkkaguovddáža doaibmabáikeregisttar Ohcejoga gieldda buohta čájeha, ahte gielddas ledje 2014 123 doaibmabáikki, maid oppalašvuovdimat ledje badjelaš 42 miljovnna euro. Bargoveahka dáin doaibmabáikkiin lei 178 olbmo, ja doaibmabáikkiid lohku lea sturron jahkedásis máŋga proseantta. Bođugávppi ossodat dáin vuovdimiin lea jagi 2014 buohta leamaš badjel 30 miljovnna euro, addimiin barggu 72 olbmui. Dát dárkkuha, ahte bođugávppi bokte šaddá oppa gieldda ealáhuseallima vuovdimiin sullii 73% sihke doaibmabáikkiid bargoveaga buohta addá barggu 40% bargiin. Dát logut čájehit bođugávppi mearkkašumi gieldda ealáhuseallimii, sihke guovloekonomiai báhcci ruđaide dietnasiid vearuhusa bokte. Gieldda eará ealáhusdoaibman lea eanaš smávvalágan ja mii addá barggu olbmui alcces, muhto earenoamáš deaŧalaš sajádagas. Earáid earet bođugávppi doaibmabáikkiid lohku lea Ohcejogas 106, nugo maiddá bargoveaga mearri.</p>
<p>Rádjagávppi doalaheaddji fitnodagaid, maid rehketdoalloloahpahusdieđut leat almmolačča, doaibman lea jagiid 2011 - 2014 gaskasaš rehketdoallobajiid áigge lassánan mearkkašahtti mearis.</p>
<p>Gáregasnjárgga ja Njuorggáma gaskka ii leat gaskaárvvu dáfus olus erohus, muhto goappáge gili buohta fitnodagaid vuovdimat leat dán geahčadanbajis lassánan 40%. Čuvvojuvvon logi fitnodaga buohta dušše ovtta fitnodaga vuovdimat ledje geahppánan, earáin oppa dán baji áigge lassánan.</p>
<p>Fitnodagaid bohtosiiddahkannávccaid buohta stuorrun ii leat čuvvon vuovdimiid ovdáneami, muhto goappáge gili fitnodagaid oktiirehkenaston bohtosadahkannákca lea leamaš gaskamearálaččat 500.000 euro rehketdoallobajis dan lassánettiin rehketdoallobajis 2011 rehketdoallobadjái 2014 24%. Rehketdoallobadji 2014 lea čuovvunáiggi buohta vuosttas rehketdoallobadji, man áigge sihke vuovdimat ja boađus njidje eará rehketdoallobajiid ektui. Dán čilgejeaddji dahkkin lea eanaš oassái kruvnnu kurssa fuotnáneapmi. Berre goittotge fuomášit, ahte dáid čuvvojuvvon fitnodagaid njiedjama dagahii dat, ahte okta fitnodat buokčalii sakka go fas earát lihkostuvve iežaset vuovdimiiguin ja bohtosa dahkamis buorebut.</p>
<p>Bođugávppi jáhkket leat hui ollu Norgga kruvnnu kurssa ovdánemiin giehtalagaid. Ná dieđusge lea, iige kruvnnu fuotnáneami mearkkašumi sáhte badjelgeahččat, muhto doaimmaid joatkašuvvama ráhkadeapmi dušše olggobeale kurssa vehkii lea doaibman, mas lea hui stuorra riska. Norggas gávdnojit máksinnávccalaš áššehasat, geat addet árvvu hattiid lassin viiddis gálvo- ja bálvalus- válljenmunnái. Ohcejoga bođugávppi stuorrun ráhpat viđa jagis logi miljovnna euroin sullii seamma fitnodatmáttuin ja bargimeriin lea mearkkašahtti. Ná sakka stuorrumii eai fásta doaibmasurggiin dábálaččat beasa, nuba fitnodatdoallit leat dahkan rivttes áššiid, ahte dákkár njuiken lea šaddan vejolažžan. 6</p>
<p>Norgalaččaid gávppašeapmi lea dutkojuvvon Eanodagas telefonjearahallamiiguin, ja dain gávnnahuvvui ahte sullii 62 proseantta lagašguovllu norgalaččain fitnet Suoma bealde gávppiin.</p>
<p>Jearahallojuvvon olbmuin juohke vahkus fidnit ledje sullii 7%, ja juohke mánotbajis 18%. Norgalaš gávppašanturisttat ledje eanaš boahtodási beales norgalaš gaskaluohkkái gullevačča, geat bohte hálbbit biergo-, alkohola- ja duhpátbuktagiid geažil, muhto maiddá eará geasuhandahkkiin lea mearkkašupmi. Bálvalusaid válljenmunni ja buorre bálvalus badjánedje deaŧalaš sivvan boahtit gávppiide Supmii, vaikke atnege, ahte láibe- ja báhkárbuktagat leat vánis, nu maiddá biktasiid ja viessodárbašiid buohta. Ruovttu elektronihkkii livččii maiddá iežas oastijoavku, muhto jearahallamis albmanuvai maid dat, ahte eatnašiidda ruovttu elektronihkas ii lean miige mearkkašumiid.</p>
<p>Norgalaččat geavahit davviriikkaid ássiin eanemus rastá rájá olli fierbmegávppi. Masá bealli norgalaččain diŋgojit fierbmegávppis olgoriikkain, ja uhcimustá oktii vahkus gávppašeaddjit leat sullii 1.335.000 olbmo. Ollesfierbmevuovdima árvu Norggas lea sullii 9 miljárda euro, mas badjel bealle miljárda euro geavahit oastimiidda olgoriikkain. Fierbmegávppiid boahttevuohta šaddá leat fysalaš ja digitála kanálaid ovttastuhttimis (omnichanel), mas suopmilaš verkkokauppa.com lea buorre ovdamearka.</p>
<p>Ohcejohka addá iežas earenoamáš saji ja vuolit gollodási bokte buori vejolašvuođa fállagoahtit ođđalágan bálvalusaid elektrovnnalaš kanálaid bokte norgalaččaide. Fysalaš ja digitála vuovdinkanála oktiibijuiguin lea vejolaš oažžut áigái árbevirolaš bođugávpái fitnodatdoaibmamii guoski ođđa vejolašvuođaid, ja oažžut ođđa áššehasaid dikšut áššiideaset Ohcejogas. Ovdamearkka dihtii ođđalágan smartpoasttat, main buktagat diŋgojuvvojit ja máksojit Ohcejogas, buktá gilvalanovddu norgalaš fierbmegávppiid ektui. Dát viiddida maiddái báikegotti olbmuid bálvalusválljenmuni, ja fidne norgalaččaid dikšut fas áššiideaset Suoma bealde.</p>
<p>Ohcejoga rádjagávppi guhkes áigegaskka menestusdahkki šaddá leat dat, gávdnetgo hatti lassin eará gilvalandahkkiid. Bođugávppi buohta árbevirolaš doaibmanmállet leat moallaneamen, ja seamma ovdánupmi joavdá gulul maiddá Ohcejoga guvlui. Ferte gávdnat ođđa vuogi doaibmat gánnáhahtti láhkai, ja nákcet fállat áššehasaide ain eanet go ovdal lasseárvvu. Geasuhandahkkin hálbbit goasttádusráhkadus lea Suoma ávkin, muhto eará gilvalanovdduid hutkama ii oaččo vajáldahttit.</p>
<p>Riskkaid dáfus bođugávpi lea oaiveopmodaga oamastettiin vuollegis šielmmá doaibmasuorgi, ja ovdamearkka dihtii norgalaš doaibmis lea viehka álki álggahit fitnodatdoaimmaidis Suoma bealde. 7</p>
<p>Okto bargama fitnodatkultuvra lea lotnašuvvamin vehážiid miel ovttas bargamii. Vejolašvuođaid ádden, áigái fidnen sihke vuorrováikkuhus leat čoavddadáiddut main lea dárbbašlaš ollit rastá doaibmasuorgerájáid boahttevuođas. Ohcejoga giliid fitnodateaiggádiin lea áigi gávdnat nuppiideaset guoibmin, ja oaidnit oktasaš bargama fámu. Lea buohkaid ávki, ahte Ohcejohkii fidnejuvvojit gávppašanturisttat, juohkásedje dal sin oastimat dasto geasa ihkinassii. Doaibmiid sierramáhttima ja bálvalusaid válljenmuni bokte áššehasat gávdnet aiddo sidjiide vuohkkasamos gávppiid. Siskkáldas dearvvas gilvaleapmi lea dušše buorre, go seamma áigge oidnet oktasaš dáhtudillin lasihit gili áššehaspotentiála ovttasráđiid. Dalle unnibun fidnejuvvo eanet, ja loahpas dat šaddá buohkaid ovdánupmin. 12 tesa gávppi boahttevuhtii (Kaupan trendit ja tulevaisuus 2015): 1. Ádde rievdama luonddu ja mearkkašumi iežat fitnodatdoaibmamii 2. Smávit ja mearrediđolaš lávkkit stuorra hávil mearrádusaid sajes 3. Biso jođus ja roahkkadin 4. Diehtu lea digitálalačča ađa 5. Atte ođđa áigge čehpiide roahkadit ovddasvástádusa 6. Sihkkarastte nana vuđđosiid 7. Vána konseapta jearggalažžan juohke deaivvadančuoggás 8. Leage mielde iežat áššehasa árgga buot dáhpáhusain 9. Riikkaidgaskasašvuohta fitnodatdoaibmamii ja máhtolašvuhtii 10. Bija resurssaid dutkan- ja ovddidandoaimmaide, ieš ja oktasašbarggus 11. Oassálastte aktiivvalaččat almmolaš ságastallamii 12. Bija resurssaid buvddaide sihke diŋgo ja viečča –mállii 8</p>
<p><em type="bold">DOALVUNDOAIMMAT </em></p>
<p>Norga lea Suoma hárrái mearkkašeaddji gávpeguoibmi. Doalvun Suomas Norgii lei 2014 sullii 1,55 miljárdda euro, ja buktin 1,63 miljárdda euro. Doalvumis eanaš oassi dáhpáhuvvá eatnangeainnuid mielde golmma davimus gieldda (Ohcejohka, Eanodat, Anár) rádjastašuvnnaid bokte. Ohcejoga buohta dát dárkkuha sullii 400 miljovnna euro ovddas biergasiid čađa mannama jahkásaččat gummejuvllaid alde, mas gildii eai olus šatta guovloekonomalaš ávkkit. Suomas bálvalusat dahke doalvumis jagi 2013 21% oppa doalvuma árvvus, mas Norgii guoski bálvalusdoalvun lei oalleláhkai aiddo gaskaárvvu mielde 300 miljovnna euro.</p>
<p>Ohcejoga fitnodateaiggádiid buohta ii sáhte dadjat dárkilis meari doalvundoaimmaid dahkki fitnodatdoalliin nu bálvalusaid go biergasiidge hárrái, muhto fitnodatdoallit leat goittotge máŋga.</p>
<p>Doaibmasuorggit molsašuddet stuorrágit, nugo maiddá vuohki doaibmat. Vearuhusa beales olgoriikkain ámmáthárjeheaddjin doaibmama boađut almmuhuvvojit ja vearuhuvvojit álo Suomas, juos ii šatta giddes doaibmabáikki meroštallan olgoriikkaide.</p>
<p>Davvi Suopma fállá vejolašvuođaid viidodaga ovdánit ja stuorrut Barentsa guvlui. Norgga márkaniid gilvvohallanovdamuni ii šat juvssa bargofápmogoasttádusaid bokte, dasgo Baltia riikkat ja Polska leat ánámmen Norgga bargomárkaniid hálbbesbargofámuiguin maŋimuš logi jagi áigge.</p>
<p>Kvalitehta ja oskkáldasvuohta ovttas beaktilis doaibmavugiin galget doalvundoaimmaid dahkki fitnodagain leat jo gilvalannákcan ahte sáhttet vuolgit Norgga márkaniidda. Stuorámus gilvalanovdu juksojuvvo Ohcejogas dáhpáhuvvi ráhkadeami ja čohkkema bokte, dalle hálbbesbuvttadanriikkaid gilvalanovdamunni jávká logistihkagoluide, ja lagašbuvttadeapmi fállá vejolašvuođa oanehut vástideapmái. Dát dahká mearkkašahtti potentiála Ohcejoga guvlui, gos logistihka beales buriid oktavuođaid duohken sáhttá dahkat smávvalágan ráhkadeaddji dahje čohkkejeaddji industriija buohta olles- dahje oassečovdosiid fálli doaibmiid vástidit Barentsa jerrui.</p>
<p>Doalvundoaibmama álggaheami ja ovddideami buohta ii dušše beare dáhtudilli reahkká.</p>
<p>Riikkaidgaskasaš márkaniidda šaddi fitnodaga bálggis lea dávjá geađgái, ja dárbbaša valjis oaiveopmodaga. Láhkaásahus riikkaid gaskka, giella, kultuvrraid sierraláganvuođat sihke sierralágan gávppašanvuogit leat dávjá hástalussan riikkaidgaskasažžan šaddi fitnodahkii. Dán geažil smiehtakeahttá girdileapmi buktá dábálaččat maŋil gihtii stuorra goluid, maid sáhttá vealtat go válmmaštallá bures ovddalgihtii. 9</p>
<p>Ealáhuseallima rádjaeastagat dutkojedje jagi 2014 dutkamušas Elinkeinoelämän rajaesteet</p>
<p>Pohjoiskalotilla (Ealáhuseallima rádjaeastagat Davvikalohtas), ja fuomášuvvui, ahte dieđu váiluma ja dan fidnema, lágaid ja standárddaid, tuollu ja árvolassevearu sihke gielladáiddu dovde olbmot váddásamos áššin doalvundoaimmaid álggaheamis. Čielgagielat dieđu oažžun virgeolbmuin lei váttis, man lassin virgeoapmahaččain oaččui ruossalas informašuvnna. Dát čujuha dan, ahte doalvundoaimmat guovtti riikka gaskka leat hástaleaddji, muhto oahppamis leahkki ášši.</p>
<p>Doalvundoaimmat eai oaččo leat fitnodahkii iešárvu, muhto dan jierpmálašvuohta ja gánnáhahttin leat mo guđege dáhpáhusa guovdu šaddá. Tullen ja árvolassevearuhus lea fitnodaga ollesstrategiija deaŧalaš oassi plánedettiin doalvuma Norgii. Ovdamearkka dihtii go Norga háliida álo álv, de galgá dušše doalvundoaibmama hárjeheaddji máksit álv rájá alde. Monterenbargguin galgá gullat Norgga álv registerii, nugo maiddá jos ii leat giddes doaibmabáiki, de dalle Norggas ferte háhkat álv ovddasteaddji. Jos fitnodateaiggádis ii leat máhttu doaibmat vieris kultuvrras ja doaibmanbirrasis, de máŋgii buoret molssaeaktu lea doaibmat vuos álggos bálkábargin, ja oahpahallat dan oktavuođas nuppi riikka vieruid. Fitnodatdoallin doaibman nuppi riikkas dárkkuha dan, ahte riikka sierraiešvuođaid ferte diehtit, ja daidda ferte nákcet gávdnat čovdosiid. Dán geažil dávjá leage álkit, jos dan riikkas gosa fitnodaga áigu, lea guoibmi, ii áššehas, guhte dovdá dan riikka lágaid ja fitnodatkultuvrra.</p>
<p>Norgii oaivvilduvvon doalvumis dahje doaimmain bohtet máŋggat muttut, main boahtá dárbu áššedovdamuššii. Dát dárbu lea guđege fitnodaga guovdu iežas lágan, nuba dain gártá váldit čielgasa guđege dáhpáhusas sierra. Dákkár áššit leat ee. - tullenvuogit - fitnodaga vuođđudeapmi ja registreren - norgalaš bargoeaktosoahpamušaid ja bargoeavttuid dovdan, bargo- ja agoartasoahpamušaid dárkkisteapmi - rehketdoallu, rehketdoallodárkkisteapmi ja ekonomiijahálddahus - dárbbašlaš sertifikáhtat ja ámmátgelbbolašvuohta</p>
<p>Juos tullenvugiid čielggadeapmi ii lihkostuva smávvalágan doalvundoaimmaid buohta, de lea jierbmámus geavahit doarjjan báikkálaš doalvuma hárjeheaddji fitnodagaid, maid bokte fuolaheapmi ja tullenvugiide lea vejolaš oažžut veahki. Oktavuođadieđut dáidda doaibmiide gávdnojit gieldda ealáhusdoaimma bokte. 10</p>
<p>Viidásut áššedovdamuša, Norgga márkaniid dovdama lea vejolaš oažžut ovdamearkka dihtii - <em type="bold">Gateway Norway AS </em>lea smávva- ja gaskadássásašfitnodatdoalli jođihan fitnodat, man ulbmilin lea veahkehit fitnodagaid Norgga márkaniidda. Fitnodat lea doallan Lapin ELY-guovddáža ruhtadan doalvunskuvlemiid Norgii, sihke doaibmá Norggas uvssaid leahkkun sihke láhkaásahuslaš áššiid čielggadeaddjin. Oktavuođaolmmoš Timo Untinen. - <em type="bold">Storvik &amp; Co AS </em>fállá riikkaidgaskasažžan šaddama doarjjan konsulterenbálvalusaid laktásemiin norgga márkaniidda. Oktavuođaolmmožin Pirkko Taskinen. - <em type="bold">BusinessOulu </em>Pohjoinen prográmmas lea dárkkuhussan ovddidit ealáhuseallima oktavuođaid ja doalvuma Davvi-Ruoŧa ja Davvi-Norgga márkaniidda. Davvi-Norggas </p>
<p>Tromssas oktasašbarggu guovddážin vihahuvvui Suomi-dállu, mii bálvala fitnodagaid oktavuođaid ráhkadeaddjin. Suomi-dálu bargguide gullá addit dieđu Davvi guovlluid agoartafálaldagain, ovddidit doalvuma, kártet ja muitalit investerenčuozáhagaid, ovddidit dutkan-, ovddidan- ja investerendoaimmaid, oažžut áigái ođđa oktavuođaid turismii ja kultuvrii sihke dahkat njuovžilabbon bargofámu lihkadeami ja almmolašdoaibmiid gaskasaš oktasašbarggu. Oktavuođaolmmoš Jukka Olli. - <em type="italic">”Mađi unnit bargan láhkai bargu Norggas, mađi eanet ovddalgihtii válbmen Suomas, dađi </em><em type="italic">buoret gilvalannákca suopmelaččain norgalaččaid ektui.” </em>- <em type="italic">”Giddes goasttádusaid dási ovddalgihtii oaidnin ja hálddašeapmi dalle go lea báikki alde </em></p>
<p><em type="italic">Norggas” </em>- <em type="italic"><span type="quote">”Norgalaččat vigget dahkat Turn-Key –tiipasaš ollesdoaimmahusdiŋgomiid”</span> </em>- <em type="italic"><span type="quote">”Ráhkat ja čiekŋut báikkálaš kontávttaid nu johtilit go vejolaš juohke sierra dásis”</span> </em>- <em type="italic">”Rallieaŋgalsgielain it birge go álgui. Skáhppo báikkálaš ovddasteaddji dahje oahpahala </em><em type="italic">skandinaviska”. </em>- <em type="italic">”Huksensuorggi gáibádusat ja virgeoapmahašvuogit spiehkkasit ollu dain mat Suomas leat. </em></p>
<p><em type="italic">Daid ferte dovdat ja diehtit” </em>- <em type="italic">”Ii čuojahallamiin soahtái. Ale vuordde johtilis vuoittuid, dasgo dat eai leat. Várre ollu </em><em type="italic">áiggi. Bargga ruoktoleavssuid fuolalaččat ovddalgihtii.” </em>11 </p>
<p><em type="bold">RÁDJABARGU </em><em type="italic">”Juos rádjaeastagiid ii sáhte čoavdit, de rastá rájá bargit šaddet jávkat gielddas. Ieš smiehtan </em><em type="italic">fárrema juohke beaivve. Ja juohke ášši, mii váttásmahttá rastá rájá bargi árgabeaivvi, doalvu </em><em type="italic">lagabui fárrenčovdosa. Lean dolkan čálašit ohcamušaid ja váidagiid, gierdevašvuohta lea jo </em><em type="italic">duođai čavgan.” –Rádjabargi 2015. </em></p>
<p>Ohcejogas doaibmi rádjabargiid logus ii geasge oro leamen sihkkarvuohta. Virgeoapmahaččaid bokte dát statistihkka ii leat fidnemis, ja vaikke vearuheaddjis dát diehtu lea jo leamen, de dat ii dan diehtoteknihkalaččat oro fidnemin vuogádagain olggos. Várra eanemusat luohtehahtti gova rádjabargiid mearis addá statistihkkaguovddáža barggus johtinstatistihkka, mas boahtá ovdan ohcejohkalaš barggus johttiid pendelastin. Pendelastima, nuppiin sániin orrungieldda olggobealde barggus johtima dahke ohcejohkalaččain jagi 2013 84 olbmo. Eanaš oasi pendelastimis sáhttá árvvoštallat dáhpáhuvvat Norgga beallái, nuba dalle statistihkka muitala jorba meari Norgga bealde bargi ohcejohkalaččain.</p>
<p>Rádjanjohtin fidne áigái Davviriikkaid vearrosoahpamušas oaivvilduvvon dili, mas vearuhus dáhpáhuvvá ng. orrunriikavuođđojurdaga mielde. Eará earet rádjajohttiid buohta vearuhus dáhpáhuvvá ng. vuolggariikavuođđojurdaga mielde Norggas. Davviriikalaš dálá vearrosoahpamuša mielde, rádjajohttiid vearuhusvuoigatvuohta lea nappo Suomas, dalle Ohcejoga gildii dát dárkkuha rádjajohttiid buohta gielddavearroboađuid, ja maiddá ahte olbmuin, geat leat gielddas girjjiin, fidne stáhtaossodatruhtadeami rehkenaston oasi. Dáid opmodateriid bokte sáhttá árvvoštallat, ahte rájá rastá bargama váikkuhus gieldaekonomiijai lea mearkkašahtti. Stáhtaossodatruhtadeami rehkenastojuvvon ossodat olbmo guovdu lea badjel 5.000 euro, nu ahte bearraša eretfárren</p>
<p>Ohcejoga gielddas dárkkuhivččii njuolgga 5.000 euro geahppáneami stáhtaossodatruhtadeapmái olbmo guovdu, ja gielddavearuid manaheami sihke báikkálašekonomiijai oastimiiguin boahtti boađuid eret báhcima. Dát dárkkuha juoba bargi guovdu 15.000 euro sturrosaš submi.</p>
<p>Rádjajohttiid logu sáhttá várrugasatge árvvoštallat leat pendelasti olbmuin badjel 60%, dalle dát dárkkuhivččii 50 olbmo. Jos árvaluvvo, ahte pendelastiin leat gaskamearálaččat bearrašis 2 olbmo, de hállojuvvo 100 olbmo ekonomiijaváikkuhusas stáhtaossodatruhtii ja gielddaverrui, mii lea mearkkašahtti Ohcejoga mahtásaš gielddas. Dieđusge ná njuolggo jurddabohtosiid ii sáhte dahkat, dasgo stáhtaossodatruđaid rehkenastinvuđđosiin mánáin ja ealáhatolbmuin lea deattuhusa beales 12 eanet mearkkašeaddji váikkuhus mieđihuvvon submái, muhto juohke dáhpáhusas sáhttá gávnnahit, ahte rádjajohttiid váikkuhus Ohcejoga gieldaekonomiijai lea mearkkašahtti.</p>
<p>Rádjajohttiid jearahallamiid buohta sáhttá gávnnahit, ahte rádjajohttit leat hui dolkan dálá dillái.</p>
<p>Vearuhusa ja sosiálaovdduid moivi njeaidá motivašuvnna johttit barggus rastá rájá, ja lasiha vejolašvuođa eretfárremii. Vearuhusa buohta Suomas rádjajohttiid vearuhus lea čohkkejuvvon</p>
<p>Meri-Lappi vearrodoaimmahahkii, nu ahte dál gieđahalliin galggašedje leat ovttalágan linját mearrádusaid dagadettiin. Ovdavearuid buohta rádjajohttiin leat váttisvuođat euromearrásaš ovdavearuid árvvoštallamis, mii šaddá kruvnnu kurssa molsašuddamis, ja earenoamážit das go diibmobargu ii leat jeavddalaš. Dát doalvu dáhpáhusaide, main rádjajohtti galggašii lonuhit euromearrásaš ovdavearu juohke mánotbaji vai sáhttá dikšut ovdavearuid govttolaččat, dahje doaivut lassediimmuid ovdavearu máksima várás.</p>
<p>Rádjajohttiid buohta dietnasiid ja vearroboađuid čuovvun galggašii dáhpáhuvvat mealgat stuorát dárkilvuođain go Suomas orru boahtooažžuid hárrái. Kruvnnu kurssa nuppástusat, eahpejeavddalaš boađut ja eará nuppástusat dietnasis váikkuhit mearkkašahtti mearis Suomas vearuhuvvon boađuid ektui, nuba dalle gulahallan vearuheaddjiin galgá leat divttis. Vearuheaddjiin lea šihttojuvvon doallat giđđat 2016 Gáregasnjárggas ja Njuorggámis dilálašvuođaid, main gevvojuvvo čađa oppalaččat vearroalmmuhusa deavdin, ja várrejuvvo áigi iežas áššiid árvvoštallamii klinihka bokte.</p>
<p>Dilálašvuohta lágiduvvo oktasašbarggus Davvikalohta rádjarávvemiin ja Meri-Lappi vearrodoaimmahagain.</p>
<p>Sosiálaovdduid buohta rádjajohttit čuvvot barganriikka láhkaásahusa. Rádjajohttit leat deaivvahan váttisvuođaid Suoma ja Norgga gaskasaš láhkaásahusas, nuba dalle bargi báhcá láhkaásahusa eahpečielga dilis gillájeaddji lávdái. Dát lea nubbi stuorra dahkki rádjajohttiid dohkketmeahttun dilis masa sáhttá váikkuhit ovddugohcima bokte, vai láhkaásahemiid dahket oktilažžan riikkaid gaskka.</p>
<p>Lassedieđut fierpmis: - Davvikalohta rádjarávven: www.granstjanst.net o</p>
<p>Riitta Leinonen +4798289089 riitta.leinonen(at)storfjord.kommune.no</p>
<p>Storfjord Rådhus, Hatteng 9046 Oteren Norge - Haloo Pohjola (rádjabargit): www.norden.org - Davviriikalaš sosiáladorvoportála: www.nordsoc.org - Olgoriikalaš bargiid bálvalanguovddáš Kirkonjárga: www.sua.no 13</p>
<p><em type="bold">OHCEJOHKA MÁLLE </em></p>
<p>Ohcejoga olmmošlohku lea geahppánan maŋimuš logiidjagiid áigge sullii 1.250 olbmui, geat leat gielddas girjjiin, ja olmmošlohku orru ain geahppáneamen maiddá boahttevuođas. Gieldda ahkeráhkadusa hárrái álbmot boarásma, ja gaskaahki leage badjánan lagabui vihttalogi jagi moatte logijagi duogáš 35-jagis. Giliid ássiidlohku lea Njuorggáma buohta ovdánan positiivva guvlui,</p>
<p>Gáregasnjárggas bissumiin oalleláhkai stabiilan, go dan ovdii Ohcejoga kirkosiiddas geahppánemiin jage jagis.</p>
<p>Dát ráhkadusnuppástus čuovvu mealgat ollu dan seamma ovdáneami, mii sámi earáge gielddain dáhpáhuvvá. Ja sivva dása lea dat, ahte šaddanguovllus eai leat fállat govttolaš bargosajit, nuba dalle áidna molssaeaktun báhccá fitnodaga álggaheapmi dahje pendelastin. Dán dilis válljejit menddo dávjá goalmmát molssaeavttu, mii lea barggu maŋis fárren gieldaguovddážiidda. Norgga váikkuhus Ohcejoga gieldda ealáhuseallimii ja bargooažžumii lea mearkkašahtti. Almmá Norgga váikkuhusa haga Ohcejoga ealáhusráhkadus livččii hui gárži, ja eallima vejolašvuođat eai ná valjis livčče. Norga iešbirgejeaddji riikan sáhttá dahkat mearrádusaidis gulakeahttá ránnjáriikkaid, mii bidjá riskka báikkálaš doaibmiide. Rájáid gidden dahje kruvnnu kurssa stivren buktet mearkkašahtti riskka ealáhusdoaimmaide, ja dan mielde gieldaekonomiijai. Riskkaidisguin beroškeahttá, Norga fállá Europa ovtta eanemus mearkkašeaddji ealáhuslaš potentiála, ja Ohcejohka sáhttá rivttes doaimmaiguin leat okta dain, mii das stuorámus ávkki oažžu.</p>
<p>Ovdáneami berre dušše oaidnit áššin, mii lea hálddus ja iežas gieđaid siste, ja mii jođihuvvo gieldastrategiijas giliid háliiduvvon mihttomearredillin, mas ealáhuseallima ovdáneami bokte gilit ovdánit. Gieldda bistevaš ekonomiija čielgegárga lea ealáhuseallin. Fitnodagat addet bargosajiid hámis gieldavearuhussii mearkkašahtti meari ruđa, sihke giddodat- ja searvvušvearuid buohta iežaset lasi. Ealli gieldda okta deaŧalamos bargu leage sáhttit geasuhit guvlui fitnodatdoalliid, geat barggolašvuođa bokte buktet eallinfámu gildii.</p>
<p>Ohcejoga gielddas bođugávpi lea mearkkašahtti bargoaddi ja vearroeuroid bukti gildii. Muhto maiddá eará doaibmasurggiin lea mearkkašeaddji rolla gieldda ealáhusdoaibmamis. Ealáhusaid galgáge ovddidit rattát vuolgimiin daid gilvalanovdduin mat guhtesge leat fállat. Goittotge berre muitit, ahte ovddideami deaŧalamos dahkki lea doaibmiid iežaset viššu, nu ahte ovddideapmi oidnojuvvo viššamin váldit ovddasvástádusa iežas ovdáneamis, ja válljejupmin ollislašvuođa sajes doalvut ovddos daid, geain lea ovdánanhálu. 14</p>
<p>Go ealáhusaid ovddidit, de galgá maiddái atnit čalmmis dan, ahte gieldda eará bálvalusráhkadus bissu ovdánumis mielde. Ohcejoga gieldda ovdáneami oktan čuolbman lea ássanviessodilli. Vaikke álbmoga geahppáneapmi lea leamaš mearkkašahtti, de giddodagat eai luovvan dan mielde. Dát seamma fuomášuvvui MTT dutkamušain eananguovllu guoros vistegiddodagaid boasttugáttus, mas gevve čađa Lappi guoros giddodagaid potentiála. Boađusin lei dat, ahte vaikke álbmot fárre eret bieđggoássanguovlluin, de giddodagat báhcet hui dávjá luopmoviessun, mat eai láigohuvvo olggobeale olbmuid orrunatnui. Ohcejogas dán ovdáneami lasiha velá guorraneaddji giddodagaid sadji, mat leat eanaš Deatnogáttis, goas Deatnonjuolggadusas vurdojuvvon buhtadusat sihke soga lustaáiggeatnu leat mearkkašeaddji oasis giddodaga ovddos luohpadeami plánemis. Go ášši lea ná, de gielda galgáge smiehttagoahtit giliid dárbbuid bokte šaddi plána man láhkai ássanviessohuksema sáhttá lasihit gildii, ja dan mielde fidnejuvvo áigái orruma málle mii dahká vejolažžan orruma</p>
<p>Ohcejoga lagašbálvalusguovddážiin.</p>
<p>Ohcejohka málles leat golbma ovtta stuorra gili, main Ohcejoga kirkosiida ovddasta hálddahusa ja kultuvrra ovddideaddji guovddáža, Gáregasnjárga ja Njuorggán leat čielgasit čohkiidan Norggas boahtti eallinfámu vehkii. Buot giliid buohta maiddá eará doaibmasuorggit ovdánit rattát njunušdoaibmasurggiiguin dáhkidan dihtii dássedettolaš ealáhusráhkadusa.</p>
<p>Ohcejohkamálle lea geassostivrašuvvi ealli lagašbálvalusguovddáš, mii fállá vuođu buorre eallimii.</p>
<p>Málle šaddá nana ealáhuslaš vuođu vehkii, mas bargu Norggas, rádjagávpi dahje doalvundoaibman buktá ruđa guovloekonomiijai. Nana bálvalusválljenmunni dáhkida norgalaš áššehasaid gávppašanmátkkiid, ja loaktima geahččalit lasihit viiddidemiin biergasiid ja bálvalusaid fállama.</p>
<p>Doalvundoaibmamii šaddá gimppu láhkai doaibmi iežas fierpmádat, mii lassána ja viidána doaibmama ovdánettiin. Rádjajohttiid buohta bargan lea healpu. Gielda fállá doarjaga nu gávppi, doalvundoaimmaid go rádjajohttiid ovddugohcimii, ja geahččala vuolidit daidda čuohcci eastagiid.</p>
<p>Gieldaekonomiijai dás lea mearkkašahtti váikkuhus. gieldda olmmošlohku lassána vehážiid ruovttoluotta fárrema čuovvumuššan, ja gieldda vearroruhtadeamis stáhtaossodat njiedjá dáláš sullii 60 proseanttas dán jahkelogis 50 prosentii, mii dárkkuha sullii 100 ođđa bearraša. Jagi 2025 rádjai dát gaskavuohta lea jo njiedjan vuollái 40 prosentii.</p>
<p>Dása bessojuvvo guhkálaš ovddidanbargguin, mas giliide ráhkaduvvo meroštallojuvvon ealáhuslaš plána, mii geahčada oppalohkái ealáhusaid ovddideami vejolašvuođaid ja eastagiid. 15</p>
<p>Juos doaibmama háliidit ovddidit, de giliid olmmošlogu lasiheapmi lea eallineaktu, dálá olmmošlohku ii reahkká doallat bajás eallinfámolaš gieldda iige vuođđobálvalusaid álbmoga boarásmuvadiin. Dát dárkkuha earenoamážit ođđa ealáhusaid áigái oažžuma dakkár surggiide, main nuorat loktet, ja háliidit vejolaččat fárret oahpuid maŋŋá fas Ohcejohkii lohkat. 16</p>
<p><em type="bold">Doaibmabidjoevttohusat </em></p>
<p><em type="bold">Rádjagávppi ovddideapmi buktá barggu ja birgenlági </em>- Čohkket hálolaš rádjagávpejasaid sihke Njuorggámis ja Gáregasnjárggas oktii, ja ságastallat sihke guđege fitnodagain ja ovttas joavkun ovddideami dáhtudili ja eavttuid birra, sihke mearkugoahtit áššedovdi láidestemiin ovddideami bálgáid. o </p>
<p>ProAgria Lappi ÄLY –projeavtta sihke Leader Pohjoisimman Lapin Intoa</p>
<p>Yrittäjyyteen projeavtta doaibmabijuiguin  Fitnodat- sihke joavkkuguovdasaš rávven o</p>
<p>Ruhtadeapmi fitnodaga lassáneaddji dárbbuide jogo fitnodaga guovdu dahje fitnodatjoavkun EAKR- dahje MSR -ruhtarájuin  Oktasaš márkanastinkampánjat omd. Finnmarken aviissas giliid miel  Ii árbevirolaš bođugávppi ovddideapmái, muhto ođđa fitnodatdoaibmanmálliide - Gieldda ealáhusdoaibma aktiverejeaddjin o</p>
<p>Rávve ovddidanhálolaš rádjagávpejasaid ÄLY sihke Intoa Yrittäjyyteen -projeavtta doaibmabijuide o</p>
<p>Ođđa fitnodatdoalliid aktiveren oaidnit Norgga potentiála eará go árbevirolaš bođugávppi vugiiguin</p>
<p><em type="bold">Dál lea áigi dahkat Ohcejoga bođugávppi dásseloktema ja bajidit vuovdima čuovvovaš logi </em><em type="bold">miljovdnii! </em></p>
<p><em type="bold">Doalvundoaibmama ovddideapmi dahká vejolažžan ođđa fitnodatdoaimmaid šaddama </em>- Dovdát doalvundoaimmain beroštuvvan fitnodatdoalliid, geain lea hálu ja máhttu doaibmagoahtit riikkaidgaskasaččat dahje ovddidišgoahtit dan - Dahkat doalvundoaibmama birra temálaš klusteriid, maid fitnodatdoallit gesset o </p>
<p>Dahkat doalvundoaibmama <span type="quote">”guovddášvárrendoaimmahagaid”</span>  Skála šaddan ja ođđa doaimmaid rádjáasit ovddalgihtii smiehttamiin o</p>
<p>Čoahkkáiviehkan ProAgria ÄLY-projeakta / Leader Pohjoisin Lappi Intoa Yrittäjyy-teen projeakta o</p>
<p>Ruhtadeapmi MSR fitnodatjoavkoprojeavttat (doarjjadássi 75%) dahje fitnodaga ovddidandoarjja (doarjjadássi 50%) - Gieldda ealáhusdoaibma lea aktiivvalaččat mielde ovddidanprojeavttain, mii addá vejolašvuođa máhttima leavvamii viidásabbot doaibmiid jovkui 17</p>
<p><em type="bold">Rádjabargama ovdáneapmi buktá dorvvu rádjajohttiide </em>- Ordnejuvvo vearuheaddji ja Davvikalohta rádjarávvemiin ovttas dilálašvuohta, man ulbmilin lea geavvat čađa vearroalmmuhusa deavdima, ja dahká vejolažžan fidnet klinihkkahápmásaččat áiggi iežas gažaldagaide vearrovirgeolbmuin o </p>
<p>Gáiddusoktavuođas Áel sihke Eläketurvakeskus (ealáhatdorvoguovddáš) - Davvikalohta rádjarávvema aktiivvalaš oassálastin Ohcejoga rádjajohttiiguin facebook háleštanbálstái o</p>
<p>Ođđasamos dieđu sirdin sihke rádjajohttiide, ja gieldda ealáhusdoibmii - Davvikalohta rádjarávvema ja Ohcejoga gieldda ealáhusdoaimma jeavddalaš deaivvadeamit o</p>
<p>Giđđa ja čakča – man láhkai sáhttit ovddidit rádjajohttiid áššiid o</p>
<p>Seammás rádjajohttiid oktasaš jearahallamat ja dilálašvuođat - Gieldda ealáhusdoaimmas leat anustis projeavtta áigge fidnejuvvon oktavuođadieđut, maid bokte sáhttá váldit čielgasa njuolgga virgeolbmuin rádjajohttiid áššiin o</p>
<p>Vearuheaddji, Davvikalohta rádjarávven, Ael, Lapin ELY-guovddáš, NAV, Suoma</p>
<p>Ambassáda Oslo, Keskuskauppakamari</p>
<p><em type="bold">Ohcejohkamálle ovddideami barggut čatnet buot oktii </em>1. Gieldastrategiijas lea giliid sturrodaga lasiheamis mihttomearredillái oaidnu, mii stivre ovddideami a. Ráhkadit geassostivrašuvvi málle giliid ássiidlogu stuorrumii Norgga potentiála bokte Gáregasnjárgii ja Njuorggámii b. Dássedettolaš golbma gili: 800 + 800 + 800 ássi dárbbašlaš bálvalusaiguin c. Ovddideami váimmusin ealáhusaid dássedettolaš stuorrun ja sápmelaškultuvrra doalaheapmi 2. Ráhkadit konkrehtalaš plána man ollašuhttigoahtit ássanviessodili divvuma várás 3. Márkanastinkampánja rádjajohttiid ja fitnodatdoaimmaid oažžuma várás Ohcejohkii a. Ruoktu Ohcejogas – bargu ja áššehasat Norggas b. Vuosttassajis oaivvilduvvon olbmuide, geain lea sohkamáttut Ohcejogas 4. Dovddastit ealáhusaid ovddideami mearkkašumi gieldda eallinfámolašvuođa doalaheaddjin, ja dahkkojuvvo iige hállojuvvo – farga lea jo menddo maŋŋit a. Bargu nuoraide ja ruovttoluotta fárrejeaddjiide fitnodatdoallama bokte b. Vearroboađut gieldda bálvalusaid doalaheapmái ja ovddideapmái 18 </p>
<p><em type="bold">GÁLDUT </em></p>
<p>Berg, T. (2014). Norjan työopas</p>
<p>Elinkeinoelämän rajaesteet Pohjoiskalotilla (2014)</p>
<p>Kaksinkertaisen verotuksen poistaminen henkilöasiakkaan tuloista: http://www.vero.fi/fi-FI/Henki-loasiakkaat/Suomesta_ulkomaille/Kaksinkertaisen_verotuksen_poistaminen_h%2811927%29 (24.3.2015)</p>
<p>Kaupan trendit ja tulevaisuus 2015: http://www.solita.fi/wp-content/uploads/2015/05/Kaupan_tren-dit_ja_tulevaisuus_2015.pdf</p>
<p>Kielisopimus: http://www.norden.org/fi/om-samarbejdet-1/pohjoismaiset-sopimukset/sopimuk-set/kieliasiat/kielisopimus (16.3.2015)</p>
<p>Rajaesteneuvosto: http://www.norden.org/fi/pohjoismaiden-ministerineuvosto/yhteistyoeministerit-mr-sam/rajaestetyoe/rajaesteneuvosto (24.3.2015)</p>
<p>Rajankävijän verotus Pohjoismaisen verosopimuksen mukaan. Tauriainen Johanna. Itä-Suomen yli-opisto, Oikeustieteiden laitos, pro gradu.</p>
<p>Smith, L.C. (2011). Uusi pohjoinen – Maailma vuonna 2050</p>
<p>Sopimus Pohjoismaiden yhteisistä työmarkkinoista: http://www.norden.org/fi/om-samarbejdet-1/pohjoismaiset-sopimukset/sopimukset/tyoemarkkinat/sopimus-pohjoismaiden-yhteisistae-tyoe-markkinoista (16.3.2015)</p>
<p>Tulo- ja varallisuusveroja koskeva kaksinkertainen verotus: http://www.norden.org/fi/om-samar-bejdet-1/pohjoismaiset-sopimukset/sopimukset/veroasiat/tulo-ja-varallisuusveroja-koskeva-kaksin-kertainen-verotus (16.3.2015)</p>
<p>ULJAS – Tavaroiden ulkomaankauppa: http://uljas.tulli.fi/ (18.3.2015)</p>
<p>Ulkomaantyöskentelyn verotus: http://www.vero.fi/fi-FI/Syventavat_veroohjeet/Kansainvaliset_ti-lanteet/Ulkomaantyoskentelyn_verotus%2814318%29 (23.3.2015)</p>
<p>Kuha, R. (2013). Maaseudun tyhjien rakennuskiinteistöjen harha: MTT raportti 119. 23</p>
<p><em type="bold">Rádjajohtti </em></p>
<p>Gii lea rádjajohtti? Olmmoš gii orru gielddas, man rádjá guoská Suoma ja Ruoŧa dahje</p>
<p>Suoma ja Norgga gaskasaš riikkarádjái ja bargá nuppi riikka gielddas, man rádjá ollá seamma riikkarádjái. Olmmoš gii orru jeavddalaččat, uhcimustá oktii vahkus ruovtturiikkas iežas fásta viesus, uhcimustá 2 beaivvi ja ovtta ija. Vahkku dárkkuha dán oktavuođas vuossárggas sotnabeaivái. Buot eavttut galget dievvat oktanaga.</p>
<p>Davviriikalaš vearrosoahpamuša mielde rádjajohtti vearuhuvvo dušše bargi orrunriikkas. Vaikke bálká vearuhuvvo orrunriikkas, de gullá olmmoš barganriikka sosiáladorvui ja ovdamearkka dihtii sosiálaoadjomávssuid galgá goittotge máksit dan riikii, gos lea barggus.</p>
<p>Mis leat eanaš golmmalágan rádjajohttit.  orrot Suomas rádjagielddas ja leat barggus olgoriikkas rádjagielddas  orrot olgoriikkain rádjagielddas ja leat barggus Suomas rádjagielddas  fárrejit gaskan jagi, muhtumin máŋgii jagi áigge.</p>
<p>Suomas ássit, geat mannet rádjagildii bargui, vižžet vearrodoaimmahagas orrunbáikeduođaštusa (Todistus Suomessa asumisesta). Duođaštusain sii duođaštit olgoriikalaš virgeoapmahažžii orrunbáikkiset. Rádjajohttiid orrunbáikeduođaštussii ferte bidjat olbmo ruovttučujuhusa. Olgoriikalaš virgeoapmahaš dahká dán vuođul mearrádusa das dollojuvvogo olbmos vearru rádjajohttin. Orrunbáikeduođaštusa addima oktavuođas mearriduvvojit áššehassii ovdavearut boahttevaš bálkká vuođul.</p>
<p>Suomas orru rádjajohttit galget loahpalaš vearuhussii ieža almmuhit bálkáboađu meari, man ožžot olgoriikkas, skoviin nr 16 (Selvitys ulkomaantyöskentelystä).</p>
<p>Olgoriikkain Supmii bargui boahtti rádjajohttit vižžet vearrodoaimmahagas vearrokoartta/gáldovearrogoartta ovdal go mannet bargui. Vearrokoarta/ gáldovearrogoarta mearrašuvvá dan mielde leago olmmoš dábálaččat vai ráddjemiin vearrogeatnegas. Áššehasas ferte leat mielde personbevis mii vástida Suoma orrunbáikeduođaštusa. Vearrokortii boahtá merkejupmi buohccidikšun- ja beaiveruhtamávssu mearrideamis. 24</p>
<p><em type="bold">Ovdamearka rádjajohttis: </em></p>
<p>A orru Suomas Njuorggámis ja manná bargui Detnui. Son ohcá vearrodoaimmahagas orrunbáikeduođaštusa ja sutnje mearriduvvojit ovdavearut. Vearuhus dáhpáhuvvá orrunriikkas nuppiin sániin Suomas.</p>
<p>B orru Deanus ja manná bargui Njuorggámii. Son orru vahkuid Njuorggámis muhto vahkulohppii manná bearrašis lusa Detnui. Su atnet rádjajohttin ja Norga vearuha su bálkáboađu. Supmii mearriduvvojit dušše buohccidikšun ja beaiveruhtamáksu.</p>
<p>Suopma-Norga-rádjagielddat leat Suomas: Eanodat, Anár sihke Ohcejohka. Norggas:</p>
<p>Kárášjohka, Guovdageaidnu, Gáivuotna, Unjárga, Ráisa, Omasvuotna, Mátta-Várjjat ja Deatnu.</p>
<p>Vearrojagi 2013 rájes Rádjajohttiid vearuhus lea čohkkejuvvon riikkaviidosaččat</p>
<p>Meri-Lappi vearrodoaimmahahkii. 25</p>
<p><em type="bold">Rádjabargi sosiáladorvu (Kela 16.6.2015) </em></p>
<p>Rádjabargiin oaivvildit olbmo, gii bargá bálkábarggus ovtta EU/ETA-riikkas muhto orru nuppi lahttoriikkas, gosa son máhccá eanaš beaivválaččat dahje uhcimustá oktii vahkus.</p>
<p>Rádjabargi sosiáladorvu mearrašuvvá EU sosiáladorvoásahusa 883/2004 mearrádusaid mielde. <em type="bold">1. Sosiáladorvu bargoriikkas </em></p>
<p>EU-siste bargi rádjabargái heivehuvvo barganriikka, ii orrunriikka sosiáladorvoláhkaásahus.</p>
<p>Dát dárkkuha dan, ahte vuoigatvuohta ovdamearkka dihtii buohcanoaju ovdduide barganriikkas mearrašuvvá dan riikka buohcanoaju guoski láhkaásahusa mielde. Ovddu guoski barganriikka čoavddus sáhttá dalle leat maiddá hilgádeaddji, jos ovdolágas ásahuvvon eavttut eai dieva. Nuppe dáfus ovddu ii sáhte máksit orrunriikkasge, dasgo rádjabargi ii gula iežas orrunriikka sosiáladorvui.</p>
<p>EU sosiáladorvoásahus guoská masá buot Áel ovdduid. Dát dárkkuha dan, ahte nuppi</p>
<p>EU/ETA-riikkas bargi ja dan riikka sosiáladorvui gulli rádjabargi ii leat vuoigadahtton dáidda Áel ovdduide Suomas. Ovddut ohccojit barganriikkas.</p>
<p>EU-ásahus ii guoskka Áel ovdduin ee. orrundoarjagii iige etniiddoarjagii. Suomas orru rádjabargis sáhttá leat vuoigatvuohta dáid ovdduide. <em type="bold">2. Mánáidruhta ja ruoktodikšundoarjja </em></p>
<p>Suomas mánáid vuođul Áel máksin ovddut leat ee. vuollái 17-jahkásaš mánás máksin mánáidruhta ja mánáid ruoktodikšundoarjja. Ruoktodikšuma doarjaga sáhttá oažžut, go bearrašis lea vuollái 3-jahkásaš mánná. EU-dáhpáhusain mánáidruđa ja eará ng. bearaš-ovdduid máksi riika mearrašuvvá dan mielde, leago bearrašis okta vai guokte barggus johtti váhnema dahje eará fuolaheaddji, ja man riikkas bargan dáhpáhuvvá. Bargan EU/ETA-riikkas buktá vuoigatvuođa dán riikka bearašovdduide maiddái eará riikkas orru mánás.</p>
<p>Dasgo vuoigatvuohta maiddái máná orrunriikka bearašovdduide seailu, de sáhttá ovdamearkka dihtii mánáidruđa oažžut seamma mánás seamma áigásaččat guovtti riikkas.</p>
<p>Ii liikkáge dievasmearálaččat guktuin riikkain. Váhnemiidbeaiveruhta ja bargguhisvuođa-beaiveruhta, mat máksojit barggu nohkama maŋŋá, buohtastuvvet váikkuhusa beales bargamii. Ovdamearkka dihtii Norggas etniidruđa oažžu rádjabargi lea bearašovdduid mearridettiin etniidluomu áigge ain dego bargi Norggas. 26</p>
<p>Jos EU/ETA-riikkas rádjabarggus johtti lea bearrašis áidna barggus johtti váhnen, de máksá barganriika iežas bearašovdduid maiddá Suomas orru mánáin. Váhnema barganriika lea dalle bearašovdduid ng. vuosttassadjásaš máksiriika, mii máksá iežas ovdduid dievasmearálaččat ovdduid eavttuid – nugo ahkerájáid – deavdi mánáin. Suopma lea bearašovdduid ng. nuppisadjásaš máksiriika. Veardádallojuvvo barganriikka ja Suoma bearašovdduid mearri, mii bearraša guđege mánás máksojuvvo. Jos Suoma mearri lea stuorát, de máksá Áel erohusa.</p>
<p>Go nubbi bearraša váhnemiin lea rádjabargi EU/ETA-riikkas ja nubbi bargá Suomas, de máksá Suopma mánáidruđa ja vejolaš ruoktodivššu doarjaga dievasmearálaččat. Rádjabargi barganriika máksá erohusa, jos dan riikkas bearraša mánáin oažžumis leahkki bearašovdduid dássi lea stuorát go Áel ovdduid dássi.</p>
<p><em type="bold">Ovdamearka. </em>Suomas orru bearraša váhnemiin nubbi bargá Norggas, nubbi Suomas. </p>
<p>Bearrašis leat guokte vuollái 17-jahkásaš máná. Suopma (Áel) máksá mánáidruđa dievasmearálažžan (95,75 + 105,80 € = 201,55 € mánotbajis j. 2015). Norgga mánáidruhta guovtti mánás j. 2015 lea 970 kruvnnu x 2 = 1940 kruvnnu = 220 €. Norga (NAV) máksá bearrašii mánáidruđaid erohusa 18,5 € mánotbajis. <em type="bold">3. Váhnemiidbeaiveruđat </em></p>
<p>Váhnemiidbeaiveruđat, maid Áel máksá, leat eadnái máksin etniidruhta dahje sierraetniidruhta, áhččái máksin áhčiidruhta sihke nuppi váhnemii máksin váhnemiidruhta.</p>
<p>Rádjabargi váhnemiidbeaiveruđat máksojit barganriikkas. Álggahuvvon beaiveruhtabaji galgá máksit lohppii dange dilis, ahte bargogaskavuohta nohká.</p>
<p>Go nubbi váhnen guoktás lea rádjabargi ja nubbi bargá Suomas, de sáhttá váhnemiidbeaiveruđaid, mat máksojit seamma mánás, máksin juohkásit Suoma ja nuppi riikka gaskka. Suoma sosiáladorvui gulli eatni oaččodettiin Áel etniidruđa etniidruhtabajis (105 árgabeaivvi) sáhttá rádjabarggu bargi áhčči loktet eará riikka máksin beaiveruđa eanemustá 18 beaivvi áiggis almmá, ahte dát váikkuha Áel etniidruđa máksimii. Seamma áigge Áel eadnái máksin váhnemiidruđain (158 árgabeaivvi) áhčči ii sáhte loktet beaiveruđa nuppi riikkas almmá, ahte dat váikkuha Áel ovdui. 27</p>
<p>Norggas eaktu áhčiidruđa máksimii lea, ahte maiddá eadni lea vuoigadahttojuvvon Norgga váhnemiidbeaiveruđaide. Nuppiin sániin maiddái eadni lea galgan orrut dahje bargat</p>
<p>Norggas ovdal váhnemiidluomu. Jos ná ii leat, de Norga ii mávsse áhččái áhčiidruđa. <em type="bold">4. Bargguhisvuođadorvu </em></p>
<p>Suomas Áel máksá vuođđobeaiveruđa ja bargguhisvuođakássat dietnasii čatnaseaddji beaiveruđa bargguhemiide, geain lea uhcimustá 26 vahku bargohistorjá dan ovdal (ng. barganeaktu). Bargguheamit, geat eai deavdde barganeavttu, dahje geat leat ožžon beaiveruđa 500 beaivvi eanemus áiggi, sáhttet oažžut Áel máksin bargomárkandoarjaga.</p>
<p>Rádjabargi bázedettiin bargguheapmin, go bargogaskavuohta nohká, máksojit bargguhisvuođaovddut orrunriikkas Suomas. Go bargogaskavuohta ii noga, muhto rádjabargi luopmuduvvo, de máksojit ovddut barganriikkas.</p>
<p>Bargguheapmin báhcán rádjabargi galgá almmuhit orrunriikkastis Suomas bargoohccin bargo- ja ealáhusdoaimmahahkii (TE/BE-doaimmahat). Bargoohccin sáhttá almmuhit maiddá dan riikka bargofámodoaimmahagas, gos lea maŋimuš bargan.</p>
<p>Bargguhisvuođaovdduid máksá goittotge ovtto orrunriika. <em type="bold">5. Buohcanbeaiveruhta ja buohccidikšun </em></p>
<p>Nuppi EU/ETA-riikkas bargi rádjabargi gullá barganriikka sosiáladorvui, iige son sáhte seamma áigge leat Suomas buohcanoadjuduvvon. Buohcanbeaiveruđa galgá ohcat barganriikkas.</p>
<p>Buohccidikšunovdduiguin dárkkuhit Suomas almmolaš dearvvasvuođafuolahusa, sihke Áel máksin buohccidikšunbuhtadusaid ovdamearkka dihtii dálkasiin, priváhtadoaktára mávssuin ja mátkebuhtadusain.</p>
<p>Dasgo nuppi EU/ETA-riikkas bargi rádjabargi ii leat buohcanoadjuduvvon Suomas, de galgá Áel-koartta ja Áel addin eurohpalaš buohccidikšunkoartta máhcahit Áel:ii. Rádjabargi barganriika mieđiha rádjabargái eurohpalaš buohccidikšunkoartta, man rádjabargi galgá ieš ohcat. 28</p>
<p>Suomas orru rádjabargi lea vuoigadahttojuvvon Suomas buohccidikšumii almmolaš dearvvasvuođafuolahusas gieldda ássi áššehasmávssuin. Áel addá rádjabargái áššegirjji ’Todistus oikeudesta hoitoetuuksiin Suomessa’ (Duođaštus vuoigatvuođas dikšunovdduide</p>
<p>Suomas), mii čájehuvvo dearvvasvuođaguovddážis dahje buohcciviesus Suomas.</p>
<p>Suomas orru, eará riikka buohcanodjui gullevaš rádjabargit ožžot njuolggobuhtadusa dálkkasoastimiin apteaikkas, vaikke eai leatge Suomas buohcanoadjuduvvon. Apteaika dárkkista njuolggobuhtadusvuoigatvuođa Áel njuolggobuhtadusdieđuid jearranbálvalusas.</p>
<p>Priváhta dearvvasvuođafuolahusa bálvalusain Suomas orru, eará sajis buohcanoadjuduvvon rádjabargi galgá ohcat buohccidikšungoluid buhtadusa maŋil gihtii Áel:s skoviin SV127. <em type="bold">6. Ealáhat </em></p>
<p>Suomas Áel máksá álbmotealáhatvuogádaga ealáhagaid ja bargoealáhatlágádusat bargoealáhagaid.</p>
<p>Ealáhat čoggo bargái dušše ovtta riikkas hávil. go rádjabargi bargá eará earet orrunriikkastis, čoggo ealáhaga oadjoáigi dušše barganriikkas. Bargan nuppi riikkas duvdá nappo eret seamma áigásaš orruma Suomas. Ovdamearkka dihtii Suomas orru rádjabargái, gii bargá</p>
<p>Ruoŧas dahje Norggas, ii čoggo bargama áiggis Áel álbmotealáhat Suomas.</p>
<p>Juohke EU/ETA-riika, gos bargi lea leamaš oadjuduvvon uhcimustá jagi áigge, máksá sutnje boaresvuođaealáhaga, go son joavdá gažaldatvuloš riikka boaresvuođaealáhatahkái. Jos ealáhahkii báhcci lea bargan ovdamearkka dihtii golmma sierra riikkas, de son oažžu, go áigi boahtá, golbma sierra boaresvuođaealáhaga. Ealáhahkii báhcci oažžu guđege riikkas ealáhaga dan mielde, man guhká son lea leamaš gažaldatvuloš riikka sosiáladorvvu vuloš.</p>
<p>Vaikke olmmoš livččii leamaš barggus máŋgga sierra riikkas, de son galgá ohcat ealáhaga orrunriikkas. Suomas orru guođđá boaresvuođaealáhatohcamuša Áel:ii, bargoealáhat-lágádussii dahje Eläketurvakeskusii. Ohcamušas almmuhuvvojit olgoriikkain bargama áiggit. Suomas orru olmmoš ii nappo ieš oza ealáhagaid iežas barganriikkain, muhto</p>
<p>Eläketurvakeskus dikšu oktavuođadoallama ovddeš barganriikkaide. Ealáhat máksojuvvo beroškeahttá das, man EU/ETA-riikkas ealáhatolmmoš ássá dahje orostallá. 29</p>
<p><em type="bold">Rádjaeasttaváttisvuođat rádjabargiin </em><em type="bold">1. Du váttisvuohta guoská (sáhtát válljet maiddá eambo go ovtta) </em></p>
<p>Vastaajia 14 (suomi)</p>
<p>Vastaajia 2 (saame) <em type="bold">2. Govvit váttisvuođat nu dárkilit go vejolaš, vai olggobeale lohkki ádde mas lea gažaldat. </em></p>
<p>Vástideaddjiid mearri: 14 -</p>
<p>Suoma vearuhus vealaha rádjajohttiid. Rádjagielddas ja eará sajis go rádjagielddas ássi suopmelačča, gii bargá rádjagielddas dahje eará sajis olgoriikkain, vearuhit eará vuođđojurdagiid mielde. Norgii máksin láhkai trygdeavgift, ja gullan Norgga sosiáladorvvu biirii, ii atte rádjajohttiide seamma vuoigatvuođaid go norgalaččaide geat mákset seamma trygdeavgifta (omd. Ii vuoigatvuohta iežasdoaktárii dahje buohcanmátkebuhtadusaide, bearašovddut eai maiddá seammát go norgalaččain). -</p>
<p>Lean ohcan Norgga vearrokoartta ođđajagemánus inge leat ožžon dan velá. Lean leamaš oktavuođas Norgga vearrodoaimmahahkii ja doppe dadje ahte sis eai leat matge dieđut dán jahkái. Mu bargoaddi lea goittotge bearran dušše dan 10% vearu juohke mánus. Lean dál čakčat lonuheamen bargosaji ja doppe bálkkárehkenasti ii ádde rádjabargiid áššiin maidige. -</p>
<p>Suoma vearuhus: Nuppiin sániin suoma vearuheaddji ii dohkket geahpedusaide tryggdeavgifta, man lean Norgii máksán ja vearuha duođaid buriin muniin. Jos orošin Norgga bealde, de seasttášin vearuhusas sullii 9000euro/jahki. Dán erohusa rehkenasten, dasgo gielda lei doallan boastto kodain tryggdeavgiftaid dán jagi ja Norgga vearuheaddji tulkui, ahte livččen vearrogeatnegas Norgii ja gárttašin máksit bázavearu. Áibbas miellagiddevašvuođa geažil rehkenastigohten, dasgo dihten ahte máksen mearihis ollu vearuid, muhto duot submi gal eaddudii. Áel: áel-koartta ii leat lohpi geavahit, liikkáge vuoigatvuohta seamma buhtadusaide, muhto daid galgá sierra ohcat dihto skoviin, nu ahte dalle várra fidnet juoidá. Lean leamaš rádjabargi 14 jagi ja fitnan priváhta bátnedoaktáris dán áiggi jahkásaččat. Juohke háve son lea váldán vuhtii áel-geahpedusa go diehtá ahte lean rádjabargi. Dán jagi bođii Áel:s reive, ahte nie ii sáhte doaibmat, dasgo ii leat áel-koartta geavahanvuoigatvuohta, muhto mun galggan máksit oppa submi ieš ja ohcat buhtadusa maŋil gihtii. Mu mielas orru, ahte Suoma stáhta atná min rádjabargiid nuppi dási álbmotlahttun. Eallit jo 2015 ja ainge mii, suoma álbmotlahtut galgat mannat reive gieđas jos háliidat bálvalusaid ruovtturiikkas. Áel kortii sáhttá bidjat kodain buhtadusoažžumiid dihto dálkasiidda, manin ii leat koda rádjabargái? Ledjen vuolgimin mátkái Spániai ja jurddašin váldit mátkeoaju, muhto danba ii oaččoge almmá fámus orru Áelkoartta. Gárten máŋgii riŋget ja čielggadit ovdal go viimmat ožžon mátkeoaju masa leat biddjon bajás dieđut rádjabargis jed... Liikkáge in beasa váldit virgeluomu ja vuolgit olgoriikkaide omd. 4mb, dasgo mu oadju lea fámus dušše 3mb áigge. Na ii dáid vearuhusaid 30 geažil gal šat dárbbaš aba mannat olgoriikkaide Norgga guhkkelii, muhto goittotge dovddan ahte lean nuppi luohká álbmotlahttu iežan rádjajohttistáhtusiin. Gaskkohagaid smiehtan mo son ášši báhtareaddjiid buohta lea, go iežas riikka álbmotlahtuiguin meannudit dán láhkai? NAV; fitnen čuohpadusas Tromssas Aleriksas priváhta buohcciviesus gosa dearvvasvuođaguovddášdoavttir Norggas čálii sáddaga geavahemiin raskere tilbake systema. (bargi johtilabbot fas bargoeallimii). Buot manai muđuid bures, muhto mátkebuhtadusat ruovttus girdingieddái ja ruovttoluotta girdingiettis + idjadeapmi buohccihoteallas eai buhtaduvvon, danin go in lean vuolgán čuohpadussii njuolgga barggus, muhto čuohpadusáigi almmuhuvvui ovddalgihtii. Telefovnna bokte lean leamaš oktavuođas Suoma Áel:ii, gos dadje ahte lean vuoigadahtton buhtadussii juoppá goappá riikkas muhto mearrádusa in leat velá ožžon. -</p>
<p>Suoma vearroalmmuhus ii leat váldán vuhtii rádjabargiid. Čuoggát maidda fertešii bidjat bákkolaš mávssuid 10% boađuin, maid lea Norggas ožžon ja Norgii máksán, galggašedje leat sierra merkejuvvon. Virgebargis, gii gieđahallá dušše rádjabargiid vearroalmmuhusaid, galggašii diehtu leat áiggi dásis goappáge riikka paragráfain. Dál sáhttá mu vearroalmmuhusa gieđahallat vaikke Kuopio virgebargi guhte ii rádjabargiin dieđe maidige. Man láhkai Áel ja Navi muddejit buot sosiálamávssuid oanehisáiggebargiide. Šaddágo guktuin riikkain olggobeallái oažžuma beales. Okta bealli lea bargoaddi, Norggas sáhttá bargoaddi viežžat elektrovnnalaččat vearuhusdieđuid muhto buohkat eai gille daid ohcat, die váttisvuohta mii máksá 50% vearu bargoboađus. Goittotge lean leamaš máŋga jagi Norggas barggus. -</p>
<p>Suoma vearuhus, eahpevuoiggalaš rádjabargiid buohta -</p>
<p>Vearuhus váttis. Buoret livččii go mávssášii bálkkás proseantta mielde. Ii ovddalgihtii. Dasgo boađut molsašuddet. In dieđe buot vuoigatvuođaid. Veahki ii oaččo. -</p>
<p>Eamit barggus Ohcejogas, isit Norggas (ii rádjagielddas, muhto Kirkonjárggas). Etniidluopmu nohká, eamit báhcá vel dikšunlupmui, áel almmuha bearašovdduid máksima sirdašuvvat Nav:ii. Mearrádusdahkan hiđis (6mb). Dasa lassin ruoktodikšundoarjaga vearuhus dál váttisvuohtan. Nav sáhttá máksit dušše isidii (?) nuppiin sániin vearuhus su bálkká vearuhusa lassin, ja eamit báhcá 0-boađuide. Mearrádusa vuordit velá. Ovdalge min bearrašis leamaš seamma dilli, dalle mearrádus ádjánii jahkebeali. -</p>
<p>Suoma vearuhus: Mávssán Norgii 10% vearu, masa gullet ealáhatmávssut ja dearvvasvuođadikšunbálvalusat. Liikkáge mávssán dán vearu maiddái Supmii. Manin duppalvearuhus? Ollesvearroproseanttas šaddá áibbas meareheapme. Manin min rádjabargiid ráŋggáštit das, ahte leat válljen buktit vearroeuroid iežamet ruovttugildii dan sadjái ahte orošeimmet Norgga bealde? -</p>
<p>It sáhte vázzit oahpu davviriikalaš oktasaš Sámi allaskuvllas iežat beaiveruđaiguin, dasgo skuvla lea norggas. Máŋgga sámegielat rávesolbmui buorre vejolašvuohta buoridit bargguoažžunvejolašvuođaidis livččii váldit skuvlejumi rájá nuppe bealde, iige dárbbašivččii vuolgit vázzit skuvlla guhkás mátta supmii. -</p>
<p>Mávssášin vearuid mielas Ohcejoga gildii, muhto suopma ii vearut baicce rievida! Livččiigo jo áigi morihit dieppege ja bidjat vearuhusa dábálaš dássái? 31 -</p>
<p>Ledjen barggus Norggas ee. Guovdageainnus ja Deanus 1994-2008. Ledjen girjjiin Suomas Eanodagas, nu ahte rádjajohttin máksen vearuid Supmii. Sosiáladorvomávssuid gárten goittotge máksit Norgii. Go geavahin Eanodaga dearvvasvuođabálvalusaid, de šadden vásihit ahte lean <span type="quote">"ii-vurdojuvvon"</span>, mii vuhttui doaktáriid láhttemis. Mu eai bidjan Supmii joatkkadikšui ja buohcanluomu oažžun lei váttis, vaikke čielgebákčasiid geažil illá sáhtten vázzit. Mu mielas lea jierpmeheapme, ahte olmmoš, gii orru Suomas ja máksá vearuidis Supmii muhto johtá barggus ránnjáriikkas, ii oaččo seammalágan gieđahallama dearvvasvuođafuolahusas go dat, geat barget Suomas. Mu lagašoapmahaččat orro Gaska- ja Mátta-Suomas, man geažil livččii lean jierpmehisvuohta ohcalit norgalaš doaktárii ja vejolaččat gártat buohcciviessodikšui omd. Hámmárfestii dahje Tromsii. Jos sierraárvosaš gieđahallama sivva mu dáhpáhusas lei dušše dat, ahte sosiáladorvomávssut manne Norgii, de galgá systema nuppástuhttit. Gáttášii dan leat vejolaš ránnjáriikkaid gaskka: dearvvasvuođafuolahusa áššehas galggašii beassat doaktárii dahje eará dikšui dan riikkas, gos son orru, ja oažžut ovttaveardásaš gieđahallama earáiguin riikkas ássiiguin. Ruđaid sáhttá sihkkarit bidjat dan láhkai ahte goabbáge riika oažžu mii dasa gullá guđege dáhpáhusas. -</p>
<p>Norga vearuha rádjabargi 10 % bruttobálkkás. Suoma vearuhus ii váldde vearrorehkegis vuhtii jo Norgga vearuhan 10 %, baicce vearuha progressiivvalaččat maiddá bruttobálkkás, mielde lohkamiin Norgii jo máksojuvvon 10 %. -</p>
<p>Háliidivččen áibbas buotlágan, áiggi dásis leahkki dieđu rádjabargi sajádagas čielga suomagillii  Norgga virgeoapmahaččaid doaimmahan vearuhusas (Skattenord)  Suoma virgeoapmahaččaid doaimmahan vearuhusas  NAV máksin sosiálaovdduin (omd. kronalaš buozalmasvuođain, bargguhisvuođabuhtadusain jnv.)  vejolaš sosiálaboahtogillariin guovtti riikka gaskka  man instánssa beallái sáhttá jorggihit bargui ja áigáibohtui laktáseaddji váttis dilis sihke</p>
<p>Suomas ja Norggas (oktavuođadiehtolistá livččii vuogas)  dábálaš diehtu bargui laktáseaddji lágain ja ásahusain Norggas  dábálaš diehtu bargoealáhaga čoggomis Norggas  Norggas dinejuvvon bargoealáhaga máksima eavttuin Supmii (ee. ahke-, oasseáigge-ealáhagat)  Norggas dinejuvvon bargoealáhaga vearuhusas Suomas  Mo geavvá Norggas vejolaččat máksin sosiálaovdduiguin, jos fárre Suomas eret rádjagielddas? -</p>
<p>Orru leamen ahte juohke háve go dikšu áššiid Suoma vearuheaddjiin, de oažžu álggahit álo buot álggu rájes. Iigo leat makkárge registera masa sáhtášii čohkket vuođđodieđuid. Álo lea eará olmmoš, geainna áššiid dikšut, gaskkohagaid smiehtan mii dat dal aitto doppe boahtá go ovdamearkka dihtii jagi álggus galgá diŋgot vearromáksoláhpuid ja juohke háve lea eará olmmoš vástideamen. Norgga vearuhusain dárbbašivččii čielggasvuođa. Maid báhpáriid galgá doaimmahit ja geasa. -</p>
<p>Mus ii leat leamaš go okta smávva problema rádjajohtimis. Ođđajage bargoaddi váldá ovtto 50 % vearu. Mun ferten ovtto fuopmášuhttit ja oaččun vearroruđaid ruovttoluotta guovvamánus. Dán dáhpáhusas ii leat giige eará sivalaš go bargoaddi ieš. 32 -</p>
<p>Eai leat čielga rávvagat dasa, go bargagoahtá Norggas ja orru Suomas. Lea eahpečielggas makkár báhpáriid ja skoviid galgá deavdit ja gosa sáddet. Jos velá bargá <span type="quote">”vikáran”</span> iige leat fásta bálká dahje ii vealtameahttumit bargga juohke mánus, de lea váttis máksit Supmii ovdavearu go galggašii diehtit oppa jagi boađuid. -</p>
<p>Ii leat maiddá čielggas gosa ferte mannat doaktárii. Jos juoidá dáhpáhuvvá dahje lea dárbbašlaš doaktárdárkkistus, de ii dieđe galgágo mannat Supmii vai Norgii. -</p>
<p>ÁEL:ii ja NAV:ii in leat dárbbašan leat oktavuođas, muhto jos livččii dárbu, de in oba dieđášii goabbái galgá leat oktavuođas. <em type="bold">3. Man váttisin dovddat dán rádjaeastaga? </em></p>
<p>Vástideaddjiid mearri: 14</p>
<p>Vásideaddjiid mearri: 2 <em type="bold">4. Friija sátni projektii, gildii, rádjaeastagiin, mas nu earás. </em></p>
<p>Vástideaddjiid mearri: 11 -</p>
<p>Juos rádjaeastagiid ii sáhte čoavdit, de rádjabargit bohtet jávkat gielddas. Ieš smiehtan fárrema juohke beaivve. Ja rádjabargi árgabeaivvi váttásmahtti juohke ášši doalvu lagabui čovdosa. Lean dolkan čálašit ohcamušaid ja váidagiid, gierdevašvuohta lea jo duođaid nohkamin. 33 -</p>
<p>Mu mielas orru jo hearvái, ahte Ohcejoga gildii mieđihuvvui jagi rádjagielda tihttel, liikkáge rádjajohttiid sajádat unohas. Lea duođaid dolkadahtti jagis nubbái gábbádaddat seammá váttisvuođaiguin ja orru ahte ii giige daga áššái maidige. Jos Ohcejoga gildii háliidit lasi ássiid ja govahallet ahte olbmot ásašedje Ohcejogas ja jođášedje Norgga bealde barggus, de dáid rádjaeastagiid galggašii jávkadit. Ii giige máksigoađe šat eaktodáhtolaččat duppalvearu, mii lea oppa áiggi dušše čavgan. Hállet Norgga buoret bálkkáin, muhto ieš alddes vearuid maŋŋá gihtii báhcci oassi lea smávis. Bávččasrájá badjel lea mannon jo áigá. Seammás mii leat sierraárvosaš sajádagas kollegaiguin, Norgga bealde orru kollegas boađut leat sakka eará dásis vearuhusa geažil -</p>
<p>Sávašii ahte vearroalmmuhussii boađášedje rivttes diehtočuoggát maidda dáid boađuid ja manuid máhtášii bidjat. -</p>
<p>Vearuhus jierpmálažžan -</p>
<p>Máŋgii lea leamaš jurdda heaitit barggu Norggas. Jos dan dagan de Ohcejoga gielddas vulget 4 olbmo Anára beallái dalán. Vearrovirgeoapmahaš gii diehtá ja veahkeha. -</p>
<p>Stuorámus váttisvuohtan dovddan nav hiđisvuođa. Min bearaš atná liikkáge álkkibun dan, ahte vearuhus lea oktageardánut, go máksá dušše ovtta riikii ja addá dušše beare dieđu Suoma vearuheaddjái, go ahte mávssášii guovtti riikii ja gárttašii ieš váldit ollu čielgasa áššiin ja oaidnit váivvi vejolaš badjálasvuođaid čielggadeamis jed. -</p>
<p>Jos davvi guovlluin háliidit doallat ássiid, de galggašii rájá rasttildeami barggu, skuvlema dahje gávppašeami geažil dán guovllus dahkat báikkálaš olbmuide automáhtalaš álkin. Almmá balu haga duppalvearuhusas dahje beaiveruđa manaheamis. -</p>
<p>Fálaldatgilvu das, goabbá riika vearuha geahppasabbot. Norga lea gilvvus ovddabealde dán háve. -</p>
<p>Fiinna háhku! Sávvamis hágu boađusin ovddidit buoret soahpamušaid. -</p>
<p>Doaivvu mielde fidnet bálkáhuvvon oktavuođaolbmo, geas oažžu veahki ja rávvagiid buot bajábealde máinnašuvvon problemadáhpáhusain. -</p>
<p>Buorre ahte dáid áššiid čielggadit. Dál diehtu lea bieđgguid viehka máŋgga sajis. -</p>
<p>Šattan máksit nu ollu vearu, ahte livččii gánnáhahtti fárret bargosadjásan xxxxxxx (Norgga beallái). Masá jo ávžžuhivččen olbmuid fárret Norga beallái, jos lea barggus doppe. Ieža eat fárre, dasgo leat vuogáiduvvan bures deikke ja dáppe mii háliidat orrut.</p>
</body></document>
