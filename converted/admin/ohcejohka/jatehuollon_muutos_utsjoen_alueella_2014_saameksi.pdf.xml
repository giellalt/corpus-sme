<document xml:lang="sme" id="no_id"><header><title/><genre code="admin"/><author><unknown/></author><year>2014</year><wordcount>439</wordcount><conversion_status type="standard"/><availability><license type="standard"/></availability><multilingual/><origFileName>http://www.utsjoki.fi/media/Tekninen/Tiedotteet/Jatehuollon%20muutos%20Utsjoen%20alueella%202014%20saameksi.pdf</origFileName><parallel_text xml:lang="fin" location="jatehuollon_muutos_utsjoen_alueella_2014.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="deu"><em type="bold">NUPPÁSTUS BÁZAHUSAID ČOAGGIMII OHCEJOGA GIELDDAS </em><em type="bold">1.3.2014 RÁJES </em></p>
<p>Guovllus: Ohcejoga girkosiiddas Deatnogátte geainnu Goržánjávrri rádjai, Njuorggángeainnu Ala-Niemelä rádjai ja Ohcejohsiste Saarela rádjai, sirdašuvvo giddodatguovdasaš bázahusaid čoaggimii 1.3.2014 rájes. Juohke dállu galgá skáhppot iežas gurrenlihti, mii biddjojuvvo dan láhkai, ahte lihtti lea oppa áigge oamasteaddji čalmmis atnima vuolde ja/dahje fievrriduvvo gurrenbeivviid geaidnogurrii gurrema várás. Bázahusbiila johtá juohke nuppi gaskavahku juos das ii nuppeláhkai almmuhuvvo. Giddodaga oamasteaddji/hálddašeaddji galgá sierra soahpat bázahusaid čoaggi fitnodagain gurrengaskkain. Giddodatguovdasaš bázahusčoaggimii searvamis ii sáhte mieđihit friijemiid. Máksu báikegotti olbmuin mearrašuvvá dállodoalu olmmošlogu mielde. Maŋŋá sirdašuvvat rehketčállimii gurrengerddiid ja bázahuslihti sturrodaga mielde. Bieđggoássanguovllu čoagginvuogádat (dálá) burgojuvvo 1.3.2014 rájes čuovvovaš guovlluin: − Áiteguolbba − Goatneljávri − Máttajávrre guolbba</p>
<p>Giddodaga oamasteaddjit/hálddašeaddjit galget čálalaččat almmuhit 1.3.2014 rádjai Ohcejoga gildii: Giddodaga čujuhus, dieđut rehketčállima várás, iežaset skáhppon lihti sturrodat ja dállodoalu olmmošlohku. Ovttat dálut dahje asttuáiggeviesuid oamasteaddjit sáhttet ovttas soahpamuša vuođul lágidit omd. oppalaš giddodatjoavkkuin čoagginsaji. Asttuáiggeviesuid oamasteaddjit skáhppojit maiddá iežas bázahuslihti dahje sáhttet soahpat muhtun báikkálaš giddodathálddašeaddjiin bázahusaid vuostáváldimis. Ohcejoga gieldda sirdinlástema- ja ávkebázahusbáikái sáhttá maid doaimmahit dállodoallobázahusaid dalle, goas dat lea rabas. <em type="bold">SIRREDADDAN, ČOAGGIN JA FIEVRREDEAPMI </em>− Ovddasvástádus bázahusfuolahusa lágideamis lea bázahusa buvttadeaddjis nuppiin sániin fitnodagas, servodagas dahje olbmos, gean hálddus bázahus lea. − Bázahusaid sirredaddan, čoaggin ja fievrredeapmi ávkin atnima várás dahje gieđahallamii leat bázahusfuolahusa geavatlaš ollašuhttima deaŧalamos oassi. − Bázahusa buvttadeaddji, ássi dahje dállodoallu vástida iežas bázahusain dan rádjai, go sáhttá duođaštit, ahte lea luohpadan daid bázahusaid čoaggái. − Bázahuslihti olggobeallái guđđojuvvon bázahusat gullet bázahuslága čuovvumušláhka-mearrádusaid biirii. − Ruovdelámboriid, sáddo, geđggiid, huksenbázahusaid, anus eret biddjon ruovttumašiinnaid, váralašbázahusaid jed. bidjan dállodoallobázahuslihtiide lea nannosit gildojuvvon ! </p>
<p><em type="bold">HUKSEN- JA BURGINBÁZAHUSAT </em>Huksen- ja burginbázahusaid fuolaheapmi loahpalaš sadjái gullá álo huksejeaddjái. Huksen- ja burginbázahusaid bidjan smávvage mearis dállodoallobázahusaid čoaggimii lea nannosit gildojuvvon. </p>
<p>Lagamus vuostáváldinsadji, gosa sáhttá ieš doaimmahit huksenbázahusa, lea Avvilis Lapeco Oy doallan Lintumaa sirdinlástema- ja ávkebázahusbáiki. Huksenbázahusaid sáhttá buktit maiddái Ohcejoga girkosiidda sirdinlástema- ja ávkebázahusbáikái, Sullamintie 154. Bázahusaid čoaggima dikšu Napapiirin Kuljetus Oy tel. 0400-399 882 / Hannu Alenius Oy tel. 040-5053 890. <em type="bold">ŠLEAĐGA- , ELEKTRONIHKKA- JA RUOVDELÁMBORAT (SER) </em>Čoggojeaddji šleađga-, elektronihkka- ja ruovdelámboriid galgá doaimmahit áššáigullevaš čohkkensadjái. SER-lámboriid sáhttá doaimmahit dán háve nuvttá Ohcejoga girkosiidda sirdinlástema- ja ávkebázahusbáikái sihke boahttevuođas maiddá Gáregasnjárgii boahtti sirdinlástema- ja ávkebázahusbáikái. <em type="bold">VÁRALAŠBÁZAHUSAT </em>Váralašbázahusat leat omd. akkut, neonbohcit, bázahusoljjut, málat, dálkasat jna. Váralašbázahusaid gonttet leat dán háve Ohcejoga girkosiidda sirdinlástema- ja ávkebázahussajis. Váralašbázahusaid gonte boahtá maiddá Gáregasnjárgga sirdinlástema- ja ávkebázahusbáikái. </p>
<p>Sirdinlástema- ja ávkebázahusbáikkis lea kameragohcin.</p>
<p type="listitem">Doaibmanrávvagat sirdinlástema- ja ávkebázahusbáikkis</p>
<p type="listitem">go boađát bázahusbáikái, de orustahte verráha luhtte ja muital makkár bázahusat du  lásttas  leat.</p>
<p type="listitem">mávsse vejolaš mávssu bázahuslásttastat. Jos it sáhte máksit gihtii, de almmut báikki dikšu olbmui iežat biilla registtardovddaldaga, namat ja gosa rehkega sáhttá sáddet.</p>
<p type="listitem">báikki dikšu addá dutnje rávvagiid, gokko guođát iežat buktin bázahusaid.</p>
</body></document>
