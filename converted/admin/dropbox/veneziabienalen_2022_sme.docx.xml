<document xml:lang="sme" id="no_id"><header><title/><genre code="admin"/><author><unknown/></author><wordcount>502</wordcount><conversion_status type="standard"/><availability><license type="standard"/></availability><multilingual/><origFileName>Veneziabienalen 2022 sme.docx</origFileName><parallel_text xml:lang="nob" location="veneziabiennalen_2022_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRD: Historjjálaš dáhpáhus Veneziabiennalenis 2022</p>
<p><em type="italic">Vuosttaš gearddi ovddastit dušše sámi dáiddárat nationála paviljonga </em><em type="italic">Venezia-biennalenis </em><em type="italic">, ja vuosttaš gearddi dohkkehuvvojit sápmelaččat olmmoščeardan paviljongas. - Lean hui rámis go OCA ja sámi kuráhtorat ja dáiddárat dál čájehuvvojit Venezia </em><em type="italic">biennalenis </em><em type="italic">, ovtta máilmmi deháleamos dáiddaarenain, </em><em type="italic">dadjá </em><em type="italic">Silje Karine Muotka (NSR). </em></p>
<p>Sámi dáiddárat Pauliina Feodoroff, Máret Ánne Sara ja Anders Sunna, suoma, norgga ja ruoŧabeale Sámis, galget nuppástuhttit davviriikkalaš paviljonga sámi paviljongan 59. dáiddabiennala Venezias 2022.</p>
<p>Nuppástuhttin Sámi Paviliongii duođašta ahte sámiin lea riekti iešstivrejupmái iežas ruovtturiikkas, ja nu deattuhit ge dáiddárat sin gaskavuođa ruovtturiikii, Sápmái. Dáiddárat guorahallet gažaldagaid maid olu sápmelaččat ja eará álgoálbmogat smihttet iešmearrideami birra, identitehta, dálkkádatrievdama, eatnamiidda ja čáziide rievtti ja vuovddehuhttima birra.</p>
<p><em type="italic">Presideanta lea rámis </em></p>
<p>Sámi parlamentáralaš ráđđi ja Office for Contemporary Art Norway (OCA) leat <em type="italic">Sámi </em><em type="italic">Pavilionga </em>rahpama lágideaddjit Veneziabiennalenis cuoŋománu 22.b. Sámediggepresideanta ja Sámi Parlamentáralaš Ráđi dálá presideanta, Silje Karine Muotka doallá sáhkavuoru. Norgga Sámedikkis oassálastá maid sámediggeráđđi Maja Kristine Jåma ja dievasčoahkkinjođiheaddji Tom Sottinen. Suoma sámediggepresideanta Tuomas Aslak Juuso ja Ruoŧa sámediggepresideanta Håkan Jonsson maid oasálastiba rahpamis. </p>
<p>- Min mihttu lea ahte stuorimus dáiddaásahusat maid čájehišgohtet sámi dáidaga oassin dáiddačoakkálmasain maid čájehit stuora olmmošjoavkkuide, dadjá sámediggepresideanta Muotka.</p>
<p>Čájáhusa <em type="italic">The Sámi </em><em type="italic">Pavilion </em><em type="italic">, </em>lea joavku mas sámi dutki Liisa-Rávná Finbog, sámi luonddugoziheaddji ja duojár Beaska Niillas ja OCA direktevra Katya García-Antón, oktan vehkiiguin Martina Petrelli, Liv Brissach ja Raisa Porsanger dárkkistan. OCA lea davviriikkalaš 2022 paviljonga váldobarggaheaddji. </p>
<p>Dronnet Sonja rahpá čájáhusa <em type="italic">The Sámi </em><em type="italic">Pavilion </em>cuoŋománu 21.b. Venezias. Dronnet galgá maid doppe ovtta paviljonga rahpama vuostáiváldimis seamma eahkeda, man Sámi parlamentáralaš ráđđi ja OCA lágideaba. Artisttat Emil Kárlsen ja Hildá Länsman &amp; Lávre oasálastet musihkalaš guoimmuhemiin vuostáiváldimis, ja dat lea ovttasbargu Riddu Riđđu-festiválain. </p>
<p><em type="italic">Garra signála sámi dáiddamusea birra </em></p>
<p>Máŋggat sámi dáiddaásahusa ja sámi institušuvnna oasálastet dán historjjálaš dáhpáhusas, earret eará Sámeráđđi, Sámi dáiddársearvi (SDS) ja Sámi guovddáš dálááiggedáidda (SDG), ja dasto vel RiddoDuottarMuseat (RDM), mii lea bargame ođđa sámi dáiddamusea huksemiin.</p>
<p>- Min mielas lea dá garra signála dasa ahte lea áigi ahte sámi dáiddamusea huksejuvvo vai sámi dáidda lea olámuttus sámiide ja muđui earáide maid.</p>
<p><em type="italic">Sámi dáidda maid váldočájáhusain </em></p>
<p>Lassin Sámi Paviliongii de čájehuvvo sámi dáidda maid Veneziabienalena váldočájáhusas: <em type="italic">The </em> <em type="italic">Milk </em> <em type="italic">of </em> <em type="italic">Dreams </em> <em type="italic">, </em> mii čohkke eanet go 200 dáiddára 58 riikkas.  </p>
<p>Váldočájáhussii leat sámi dáiddár guovtto: Britta Marakatt-Labba ja Aage Gaupa dáidaga válljen. Britta Marakatt-Labba lea tekstiiladáiddár, málejeaddji ja grafihkkár. Aage Gaup lei bázzedahkki, govvadáiddár ja grafihkkár. Son vádjolii diibmá, 78 jagi boarisin. Dronnet Sonja oažžu maid ofelastima váldočájáhusas go fitná Venezias.</p>
<p xml:lang="som"><em type="italic">Aabaakwad </em></p>
<p>Oassin <em type="italic">Sámi </em><em type="italic">Paviliong </em><em type="italic">a </em>viiddiduvvon prográmmas lágiduvvo aabaakwad dáhpáhus Venezias cuoŋománu 22.b. <em type="italic">Aabaakwad </em>lea eamiálbmotdáiddáriid, kuráhtoriid ja jurddašeddjiid riikkaidgaskasaš čoagganeapmi, ja dáiddáriin ja kuráhtoriin <em type="italic">Sámi </em><em type="italic">Paviliongas </em><em type="italic">lea guovddáš rolla dás. </em><em type="italic">Aabaakwada </em><em type="italic">vuođđudeaddji, </em><em type="italic">Wanda </em><em type="italic">Nanibush </em><em type="italic">ja </em><em type="italic">Brook </em><em type="italic">Andrew </em><em type="italic">lea </em><em type="italic">ba </em><em type="italic">ovttas </em><em type="italic">riikkaidgaskasaš ráđđeaddit sámi paviljongii. </em></p>
<p>Dat golbma sámediggepresideantta rahpet <em type="italic">aabaakwad </em><em type="italic">a </em>bearjadaga cuoŋománu 22.b. </p>
<p>59. dáiddabienála Venezias 2022 lea rabas gehččiide cuoŋománu 23.b. gitta skábmamánu 27.b. rádjái.</p>
<p><em type="italic">Loga eanet The Sámi </em><em type="italic">Pavilion </em><em type="italic">birra dás: </em><em type="italic">https://oca.no/thesamipavilion </em></p>
<p><em type="italic">Loga eanet </em><em type="italic">aabaakwad </em><em type="italic">birra dás </em><em type="italic">: </em><em type="italic">https://aabaakwad.com/homepage/ </em></p>
<p><em type="italic">Gažaldagaid dahje jearahallama addá sámediggepresideanta Silje Karine Muotka, tlf </em><em type="italic">+47 984 87 576, </em><em type="italic">silje.karine.muotka@samediggi.no </em></p>
</body></document>
