<document xml:lang="sme" id="no_id"><header><title/><genre code="admin"/><author><unknown/></author><wordcount>340</wordcount><conversion_status type="standard"/><availability><license type="standard"/></availability><multilingual/><origFileName>NIS rutiidna sme.docx</origFileName><parallel_text xml:lang="nob" location="nis_rutine_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="smj">Notáhta ● Notat</p>
<p xml:lang="nno">Geasa/Til:</p>
<p xml:lang="swe">Min čuj./Vår ref:</p>
<p xml:lang="vep">21/4961 - 3</p>
<p>Beaivi/Dato:</p>
<p xml:lang="vep">14.12.2021</p>
<p type="title">Rutiidna – Čálalaš gažaldagat mat jerrojuvvojit Sámediggeráđđis muđui go lávdegodde- ja dievasčoahkkimiid oktavuođas</p>
<p type="title">Hálddahuslaš árvvoštallan</p>
<p>Dás ii leamaš čielga bargovuohki iige áššejohtu. Dán rádjai leamaš bargovuohkin gulahallan gaskkal fágaossodaga ja ovddasvástideaddji ráđđelahtu, ja fágaossodat lea gárven vástádusa. Ná vástádus vástiduvvo jođánit, muhto dat ii leat koordinerejuvvon jođiheaddjijoavkkus iige Sámediggeráđis. Prinsihppalaččat lea ráđis kollektiivvalaš ovddasvástádus iežaset politihkkii.</p>
<p>Evttohit, ahte máhcaheapmi addojuvvo D-notáhtaid bokte. Jus vástádusat galget vástiduvvot D-notáhtaid bokte, de leat muhttin čuoggát maid ferte jurdilit:</p>
<list><p type="listitem">14 beaivvi vástidanáigemearri.</p>
<p type="listitem">Áigemearri juohkit barggu lea 3 beaivvi.</p>
<p type="listitem">Ášši juohkin: Galgágo juhkkojuvvot njuolga (DOK`s) áššemeannudeaddjái, vuoi galgágo juhkkojuvvot ossodatdirektevrrii?</p>
<p type="listitem">Áigemearri D-notáhtii: Duorastaga dii. 14.00</p>
<p type="listitem">Meannuduvvo jođiheaddjijoavkkus: Vuossárggaid.</p>
<p type="listitem">Meannuduvvo Sámediggeráđis: Maŋŋebarggaid.</p>
</list><p>Áigi lea vealtameahttun fáktor dás. 14 beaivvi vástidanáigemearri gáibida jođánis áššemeannudeami. Evttohus vuođđuduvvá oahpes bargorutiinnaide, go váldá vuhtii ášši juohkima, áigemeriid ja ahte dat ovddiduvvo oahpes hámis (D-notáhta). Jođiheaddjijoavku oažžu dieđu D-notáhta bokte duorastaga ja ná sis lea dilli čiekŋut áššái ovdalgo dat meannuduvvo vuossárgga. Ráđđi oažžu oanehaš áiggi čiekŋut áššái, jus sii ožžot dan easkka vuossárgga. Mii leat árvvoštallan nu ahte, mii čuovvut dábálaš áššejođu. Fágaossodagat fertejit ieža mearridit, inkluderejitgo áššáiguoskevaš ráđđelahtu árabut áššemeannudeami oktavuođas.</p>
<p>D-notáhta geavaheapmi meannudit gažaldagaid, mat bohtet áirasiiguin dagaha ahte, Sámediggi sáhttá duođaštit áššejođu ja ášši sáhttá guorrat.</p>
<p type="title">Rutiidna – Čálalaš gažaldagat mat jerrojuvvojit Sámediggeráđis muđui go lávdegodde- ja dievasčoahkkimiid oktavuođas</p>
<p>Gažaldagat Sámediggeráđđái leat regulerejuvvon Sámedikki bargonjuolggadusain, čoahkkinortnet § 22 ja dat regulere sihke njálmmálaš ja čálalaš gažaldagaid.</p>
<p>Čálalaš gažaldagat Sámediggeráđđái mat jerrojuvvojit muđui go lávdegodde- ja dievasčoahkkimiin galget vástiduvvot čálalaččat 2 vahku siste. Dát lea regulerejuvvon Sámedikki čoahkkinortnegis, § 22 Gažaldagat Sámediggeráđđái.</p>
<p type="title">Ođđa rutiidna</p>
<p type="title">Áirasat sáddejit čálalaš gažaldagaid deike: samediggi@samediggi.no.</p>
<p type="title">Gažaldat journalfievrreduvvojit sierra áššin dahje dan ášši vuollái gosa dat</p>
<p type="title">gullet Websakas, jus lea dakkár ášši mainna mii leat juo bargan. Journalpoastta namma galgá álo leat dán hámis – Sámediggeráđi bargoortnet§ 22 – Čálalaš gažaldat Sámediggeráđđái – <span type="quote" xml:lang="smj">“Gažaldaga namma”</span>.</p>
<p type="title">DOK juohká gažaldaga áššeovddasvástideaddji ossodatdirektevrrii.</p>
<p type="title">Vástidanáigemearri lea guokte vahku čálalaš gažaldagaide Sámediggeráđđái.</p>
<list><p type="listitem">Vástádus gažaldahkii ovddiduvvo D-notáhta bokte.</p>
<p type="listitem">Ovddasvástideaddji ossodat sádde vástádusa gažaldaga ovddideaddjái, maŋŋágo ášši leamaš ráđis.</p>
</list></body></document>
