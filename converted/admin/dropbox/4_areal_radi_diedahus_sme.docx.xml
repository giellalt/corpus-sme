<document xml:lang="sme" id="no_id"><header><title/><genre code="admin"/><author><unknown/></author><wordcount>251</wordcount><conversion_status type="standard"/><availability><license type="standard"/></availability><multilingual/><origFileName>4 areal ráđi dieđáhus sme.docx</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">4Areálat, biras ja dálkkádat</p>
<p>Servodatmihttu:</p>
<list><p type="listitem">Árbevirolaš sámi guovllu areálat ja luondduresurssat geavahuvvojit ávnnaslaš vuođđun sámi kultuvrra, ealáhusdoaimmaheami ja servodateallima joatkimii ja ovddideapmái. Areálahálddašeapmi Áŋgiruššansuorggi mihttomearri:</p>
<p type="listitem">Sámi ealáhusaid, kultuvrra ja servodateallima luondduvuođus lea sihkkarastojuvvon buot plánemiin, ja Sámediggi lea deaŧalaš eavttuidbiddji ja konsultašuvdnabealli areálahálddašeamis. Geahččalit meahccemohtorjohtolaga - prošeakta Lea čađahuvvon čoahkkin ođđajagemánu 2022 muhtin Finnmárkku gielddaiguin čađahit mohtorjohtolatgeahččaleami mii soahpá Lágain almmolaš geahččalemiin. Sámediggi lea gielddaid bivdán ovttasbargat geahččalan ovdaprošeavttain. Luondduvalljodatlága Áŋgiruššansuorggi mihttomearri:</p>
<p type="listitem">Luonddušláddjivuođa suodjaleapmi bidjá nana vuođu sámi kultuvrii ja ealáhusdoaimmaheapmái.</p>
</list><p><em type="italic">Ođđa bivdoáiggit 2022-2028 </em></p>
<p>Sámediggi lea konsulteren Birasdirektoráhtain ođđa láhkanjuolggadusa bivdoáiggiid birra.</p>
<p>Sámedikki bealis lea dán ja ovddit gulaskuddamiin, ja konsultašuvnnain, áiccalmahttán ahte gárdut ja skávhlemaniid čoaggit leat dehálaš árbevirolaš doaimmat sámi guovllus. Konsultašuvnnain lei ovttaoaivilvuohta ahte dáid doaimmaid sáhttá joatkit. Konsultašuvnnain maid cuigii Sámediggi ahte galggašii diktit bivdit ránesčuotnjágiid stuorra osiin Finnmárkkus, ja dasa lassin galggašii muddet giđđaloddema Guovdageainnus nu ahte šaddá dábálaš bivdodoaibman.</p>
<p>Suodjalanguovllustivrra seminára</p>
<p><em type="italic">Ođđa stivrraovddasteaddjit suodjalanguovllustivrrain </em></p>
<p>Juovlamánus 2021 ja ođđajagemánus 2022 lea sámediggeráđđi árvalan oktiibuot 42 ovddasteaddji ja várrelahtu buot dan 21 suodjalusguovllustivrii ja álbmotmeahccestivrii main leat sámi ovddasteaddjit. Birasdirektoráhta nammada daid loahpalaččat.</p>
<p>Sámedikki 2022 bušeahtas lea várrejuvvon 350 000 ruvnnu čohkket buot suodjalusguovllustivrraid Álbmotmeahccekonferánssa oktavuođas. Álbmotmeahccekonferánsa lei plánejuvvon cuoŋománu 27.-28. beaivái, muhto go čuožžilii eahpesihkarvuohta njoammuneastadandoaibmabijuid dihte, de maŋiduvvui dát. Birasdirektoráhta árvvoštallá orru go heivemin lágidit konferánssa 2022 čavčča. Dán konferánssa maŋideapmi čuohcá dieđusge sámi ovddasteddjiide, danne go eai beasa deaivvadit eará sámi ovddasteddjiiguin, eaige beasa fágalaččat ahtanuššat. Sámediggeráđđi pláne danne lágidit digitála diehtojuohkinčoahkkima árrat nammadanáigodagas, ja dasa lassin čohkket daid fysalaš deaivvadeapmái maŋŋil, Álbmotmeahccekonferánssa oktavuođas.</p>
</body></document>
