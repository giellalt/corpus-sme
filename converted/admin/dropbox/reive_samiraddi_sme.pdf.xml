<document xml:lang="sme" id="no_id"><header><title/><genre code="admin"/><author><unknown/></author><wordcount>527</wordcount><conversion_status type="standard"/><availability><license type="standard"/></availability><multilingual/><origFileName>Reive Sámiráđđi sme.pdf</origFileName><parallel_text xml:lang="nob" location="reive_samiraddi_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="vep">01.12.2021</p>
<p xml:lang="deu">Čállingoddi/Sekretariat/Sihteeristö/Secretariat/Cекретариат</p>
<p xml:lang="est">Postboks 162</p>
<p xml:lang="nno">N-9735 Kárášjohka/Karasjok, Norway saamicouncil@saamicouncil.net saamicouncil.net</p>
<p xml:lang="est">Tel. +47 950 25 926 1/3</p>
<p><em type="bold">Sámediggái Norgga bealde </em></p>
<p>Magne Svineng Ossodatdirektevra Ealáhus, kultuvra ja dearvvašvuohta </p>
<p><em type="bold">Sámiráđis </em></p>
<p>Christina Hætta Kulturossodaga jođiheaddji </p>
<p><em type="bold">Ovdáneapmi Sámi álbmotluođi áššis </em>Sámi čearddalaš dovddaldagaid lávdegoddi lea evttohan Áillohaš-rohki <span type="quote">«Sámi eatnan duoddariid»</span> sámiid oktasaš álbmotluohtin. Sámiráđđi ja Sámi čearddalaš dovddaldagaid lávdegoddi leat ovttas doallan čoahkkimiid Lásságámmiin ja </p>
<p>Áillohaš-rohki maŋisbohttiiguin, ja sii leat leamašan positiivvat mearrádussii ja sis lea dáhttu ovdánit áššis. Sámiráđđi ja Sámi čearddalaš dovddaldagaid lávdegottis Pirita Näkkäläjärvi ja Inka-Saara Arttijeff bokte, leat soahpan čoahkkimiin jagi 2020 ovttasbargat ráhkkanahttit ja ovddidit álbmotluođi evttohusa. Mii leat soahpan čoahkkimiin juohkit bargguid ná: §</p>
<p>Sámiráđđi: Jođiha barggu rivttiid sirdima hárrái ja gokčá goluid dan oktavuođas.</p>
<p>Stáhtus: Sámiráđđi lea ásahan buori gulahallama Lásságámmiin ja maŋisbohttiiguin, Oula Valkeapääin ja Maria Liisa Valkeapääin. Sámiráđđi lea hábmen evttohusa álbmotluođi rivttiid sirdima hárrái, ja doalai áššis čoahkkima golggotmánus oassebeliiguin. Sámiráđđi doallá nuppi čoahkkima ođđajagimánus. Ođđa gulahallan- ja diehtojuohkinčoahkkimii bovdejuvvojit buot Áillohaš-rohki maŋisboahttit, geaidda ášši guoská. §</p>
<p>Sámi čearddalaš dovddaldagaid lávdegoddi: Jođiha barggu heivehit luođi sámi gielaide ja juoiganmálliide nu, ahte dat lea gárvvis almmuhuvvot, ja gokčá goluid dan oktavuođas.</p>
<p>Sámiráđis ja SPR:s lei čoahkkin 09.06.2021. Čoahkkimis lei fáddán Sámi čearddalaš dovddaldagaid lávdegotti organiseren bargu ja erenoamážit álbmotluođi ovdáneapmi. Dalá Sámedikki presideanta, Áili Keskitalo, lohpidii čoahkkimis, ahte Norgga beale Sámediggi váldá ovddasvástádusa gohččut Sámi 01.12.2021</p>
<p xml:lang="deu">Čállingoddi/Sekretariat/Sihteeristö/Secretariat/Cекретариат</p>
<p xml:lang="est">Postboks 162</p>
<p xml:lang="nno">N-9735 Kárášjohka/Karasjok, Norway saamicouncil@saamicouncil.net saamicouncil.net</p>
<p>Tel. +47 950 25 926 2/3 čearddalaš dovddaldagaid lávdegotti čoahkkimii farggamusat nu, ahte álbmotluođi bargu vuolggahuvvo ovddasguvlui. Son maid geardduhii, ahte Sámi čearddalaš dovddaldagaid lávdegoddi váldá ovddasvástádusa heivehit álbmotluođi iešguđet gielaide ja juoiganmálliide. Son maid nannii, ahte SPR jođiheapmi Norgga beale Sámedikkis máksá goluid das.</p>
<p>Sámiráđđi áigu gieđahallat álbmotluođi ášši Sámiid 22. konferánssas miessemánus 2022. Danin fertešii bargu biddjot johtui nu jođánit go vejolaš. <em type="bold">Bargu fertešii geargat beassážiidda 2022, vuoi mii vel ollet válmmaštallat ášši čoahkkimii buot gielaide. </em></p>
<p>Sámiráđi bealis mii bivdit maiddái, ahte dii dieđihehpet midjiide movt bargu ain ovdána.</p>
<p><em type="bold">Barggut, mat galggašedje dahkkot din bealis leat earret eará: </em>1. Nuohtaid dárkkisteapmi </p>
<p>Vuosttaš bargu lea dárkkistit gávdnojit go dohkálaš nuohtat, vuoi ferte go nuohtaid ođasmahttit. Resursaevttohusat dán bargui: Frode Fjellheim, Roger</p>
<p xml:lang="fin">Ludvigsen, Anna Näkkäläjärvi-Länsman. 2. Jorgalusat</p>
<p>Go mii leat nuohtaid dárkkistan, de lea vejolaš álggahit jorgalanbarggu. Teaksta gávdno dál dušše davvisámegilli. Teaksta berrešii goit jorgaluvvot dáidda gielaide: Mátta-, julev-, anár-, nuortalaš- ja gielddasámegillii.</p>
<p>Giellaresurssat dán bargui sáhttet leat: Mátta: Cecilia Persson, Marja Mortensson. Julev: Mikkel Eskil Mikkelsen, Andaris Rimpi, Katarina Rimpi.</p>
<p xml:lang="sms">Anár: Heli Aikio, Mikkal Morottaja, Anna Morottaja, Heli Huovinen Nuortalaš: Pauliina Feodoroff, Heidi Gauriloff Gieldda: Nina Afanasjeva, Elvira Galkina, Anfisa Ageeva</p>
<p>Dása lassin sáhtášii dáidda gielaide jorgalit dađis dahje kapasitehta mielde:</p>
<p>Ubmi: Katarina Barruk. Bihtán: Brita Stina Sjeggo Akkala: ?</p>
<p>Engalas-, dáro-, ruoŧa- ja suomagiella? 01.12.2021</p>
<p xml:lang="deu">Čállingoddi/Sekretariat/Sihteeristö/Secretariat/Cекретариат</p>
<p xml:lang="est">Postboks 162</p>
<p xml:lang="nno">N-9735 Kárášjohka/Karasjok, Norway saamicouncil@saamicouncil.net saamicouncil.net</p>
<p xml:lang="est">Tel. +47 950 25 926 3/3</p>
<p><em type="bold">Barggut midjiide mearrádusdahkama maŋŋá: </em>Sámiráđi ja SPR čoahkkimis geassemánus 2021 sohppojuvvui maiddái, ahte álbmotluođi sajáidahttin Sámi álbmogii, lea bargu, mii álggahuvvo dan maŋŋel, go mearrádus lea dahkkon. </p>
<p>Sámiráđđi evttoha ahte mii doallat geassemánus 2022 oktasaš čoahkkima, gosa servet Sámiráđđi, SPR ja Sámi čearddalaš dovddaldagaid lávdegoddi, ja gos beassat ságastit movt mii buoremusat sajáidahttit álbmotluođi sámi servodahkii. Sámiráđđi sáhttá bovdet dán čoahkkima.</p>
<p>Dearvvuođaiguin, _________________________ Christina Hætta</p>
<p>Kulturossodaga jođiheaddji Sámiráđđi</p>
</body></document>
