<document xml:lang="sme" id="no_id">
  <header>
    <title>Riddárčuoigan 2013  - Norgga Gonagasviessu</title>
    <genre code="admin"/>
    <author>
      <unknown/>
    </author>
    <wordcount>328</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.gonagasviessu.no/nyhet.html?tid=114788&amp;sek=74887</origFileName>
    <parallel_text xml:lang="nob" location="nyhet.html_tid=114788.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Hopp til hovedinnhold</p>
    <p>Norgga Gonagasviessu</p>
    <p type="title">Riddárčuoigan 2013</p>
    <p>Árbevirola Ridderrennet lágiduvvo dán jagi 50. geardde. Čuoigamiid suodjaleaddji, Prinseassa Märtha Louise, ja Gonagasla Allavuođaguovttos Ruvdnaprinsa ja Ruvdnaprinseassa leigga maid mielde láidesteaddjin otná čuoigamiin.</p>
    <p xml:lang="koi">13.04.2013</p>
    <p>Riddárčuoigamat leat lágiduvvon vihttalot jagi, ja dan áiggis leat čuoigamat ovddiduvvon ja leat dál máilmmi stuorámus dálvefalástallamat doaimmashehttejuvvon olbmuide.</p>
    <p type="title">Lea duostamis sáhka</p>
    <p>Prinseassa dearvvahii čuigiid, mieldečuovvuid ja gehččiid Sjoa Ridderspranget muitalusain. Dat lea muitalus riddár Sigvat birra gii gájui sihke ieas ja ieas ráhkkása doarrádalliin go duosttai njuiket juova nuppebeallái.</p>
    <p><em type="italic">- Historjá muitala duostilvuođa birra, ahte duostat juoidá bargat, </em>logai Prinseassa. <em type="italic">Nugo Erling Stordahl barggai 50 jagi dás ovdal: Álggahii unna čuoigangilvvu čalmmehemiid váste ja sin váste geain lea heittot oaidnu, ja dat čuoigamat leat dál sturron ja addan lágideapmin mii bistá olles vahku, ja mas leat ollu doaimmat maidda sáhttá searvat. Riddárvahkku lea dál máilmmi stuorámus jahkása dálvelágideapmi doaimmashehttejuvvon olbmuide, ja nu lea ge duostilis álgojurdda addan máinnasin. </em></p>
    <p type="title">Láidesteaddjit</p>
    <p>Čuigiin leat láidesteaddjit mielde, ja dán jagi lei sihke Prinseassa ja Ruvdnaprinsabárra mielde láidesteaddjin. Prinseassa čuoiggai vihtta kilomettara fárrolaga Kjetil Nilseniin, ja Ruvdnaprinseassa Mette-Marit lei Cathrine Nøttingnes láidesteaddji ja Ruvdnaprinsa Haakon ges čuovui Helge Flo vihtta ja 20-kilomettar láhtus.</p>
    <p>Gonagasla Allavuohta Prinseassa Ingrid Alexandra ja Prinsa Sverre Magnus leigga maid Beitostølenis odne, ja soai leigga veahkkin medáljajuohkimis.</p>
    <p>Maŋŋel čuoigamiid boradedje Gonagasla olbmot luna moallabáikkis ovttas čuigiiguin, lágideddjiiguin ja gussiiguin.</p>
    <p type="title">Leama mielde 50 jagi</p>
    <p>Go lei vihttalotjagi ávvudeapmi dán jagi, de čalmmustahtte maid guoktása geat leama mielde čuoigamiin juohke jagi. Prinseassa Märtha Louise attii medálja Kåre Dahlii, ja Ruvdnaprinseassa attii medálja Gunleik Bergerudii. Soai leaba goappeagat čuoigan riddárčuoigamiid juohke jagi dan 50 jagi go dat leat lágiduvvon.</p>
    <p>Gonagasla searvan Riddárčuoigamiidda lea maid boares árbevierru. Gonagas Olav rabai vuostta čuoigamiid cuoŋománus 1964. Gonagas Olav lei maid dieid čuoigamiid suodjaleaddji gitta dassáii son jámii 1991:s. Gonagas Harald doalai gieđas Riddárčuoigamiid suodjaleaddjin 1992 rájes 2006 rádjái, go Prinseassa Märtha Louise álggii suodjaleaddjin. Gonagasbearraa lahtut leat maid leama mielde láidesteaddjin ollu gerddiid.</p>
    <p type="title">Juogat dán artihkkala Twitteris ja Facebookas:</p>
    <p>Guoskevaš leaŋkkat</p>
    <list>
      <p type="listitem" xml:lang="nno">Ridderrennet.no</p>
    </list>
  </body>
</document>
