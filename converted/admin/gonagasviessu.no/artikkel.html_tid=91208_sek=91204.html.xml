<document xml:lang="sme" id="no_id"><header><title>Náitaleapmi 1968  - Norgga Gonagasviessu</title><genre code="admin"/><author><unknown/></author><wordcount>413</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/artikkel.html?tid=91208&amp;sek=91204</origFileName><parallel_text xml:lang="eng" location="artikkel.html_tid=92793.html"/><parallel_text xml:lang="nob" location="artikkel.html_tid=91099.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title">Náitaleapmi 1968</p>
<p>Ruvdnaprinsa Harald ja dalá Sonja Haraldsen vihahuvvuiga Oslo Duopmogirkus borgemánu 29.beaivvi 1968, ovcci jagi maŋŋil sudno vuostta deaivvadeami.</p>
<p>Sivvan dasa manne soai nu guhká attaiga vuordit, lei dat ahte Ruvdnaprinsa hálidii náitalit áibbas dábála nieiddain – gii ii gullan guđege gonagasvissui Eurohpás ii ge lean adel sogala. Diet lei ovdala konvenuvnnaid rihkkun, ja dan áiggi dat dagahii garra digatallama.</p>
<p>Loahpas goitge sáhtte almmuhit sudno lohpádallama:</p>
<p type="title">Lohpádallan almmuhuvvo</p>
<p>Lohpádallan almmuhuvvui njukčamánu 19. beaivvi 1968. Dalle buvttii Stuoradiggepresideanta Bernt Ingvaldsen čuovvova dieđu Gonagas Olavas Stuoradiggái:</p>
<p xml:lang="nob">Jeg har herved den glede å kunne meddele Dem, herr President og Norges Storting, at jeg, efter ved Statsministeren å ha søkt råd hos regjeringsmedlemmene, hos Dem herr President og de politiske gruppers parlamentariske ledere, herved gir mitt samtykke til at min kjære sønn, kronprins Harald, i dag inngår forlovelse med frøken Sonja Haraldsen, datter av avdøde Karl August Haraldsen og gjenlevende hustru Dagny, født Ulrichsen.</p>
<p>Dalán go lohpádallan lei almmuhuvvon, de gesse leavgga buot almmola visttiide.</p>
<p type="title">Vihaheapmi</p>
<p>Vihaheapmi lei borgemánu 29. beaivvi diibmu 17:00. Oslo lei čiŋahuvvon leavggaiguin ja liđiiguin, ollu rámbuvrriid lásiin ledje monográmmat ja govat. Lagabui 3000 soalddáha buot vearjosurggiin čuo bálddabálddalaga dan geaidnoguoras gokko náittusbárra galggai mátkkotit loahtas Duopmogirkui.</p>
<p>Birrasii 850 guossi ledje bovdejuvvon, ja diibmu 15:00 rájes dievvagohte olbmot Duopmogirkui. Girku lei čiŋahuvvon unnimusat 2500 liđiiguin, mat ledje ruvssut, marguerihtat, fresia, eartelieđit ja gladiolat. Go Ráđđevistedoartna diibmu časkkii 16:30, de vulggii kortea loahtas – ja das ledje oktiibuot 19 biilla. Njunnoiid searvvis lei Ruvdnaprinsa Harald ja su lohpádallanolmmo, Rosenborgga grev Fleming.</p>
<p xml:lang="nno">Náittusmoarssi láidii Gonagas Olav girkoláhti mielde, Henry Purcells Trumpet tune and Air nuohtaide. Eará musihkka mii čuojahuvvui vihaheami oktavuođas, lei Den norske studentersangforening Herre Gud ditt dyre navn og ære - ja Aase Nordmo Løvberg lávllui Alt står i Guds Faders hånd.</p>
<p>Náittusbárra váccii girkus olggos J. S. Bachs Preludium Ess-dur nuohtaide, ja olggobealde ledje ollu olbmot čoahkkanan illudit ja sávvat sudnuide lihku. Akershusas bávkaledje duppal gonagassaluhta, 2 x 21 skuohta.</p>
<p>Heajat biste golbma beaivvi ja ledje ollu headjaguossit.</p>
<p type="title">Vihačuvla</p>
<p>Vihačuvla lei hui álkis klassihkala čuvla, mas ledje 3 /4 guhkkosa soajit, guhkes healbmi mii gessui maŋábealde, ja lei hervejuvvon vilges bearraliiguin ja gorrojuvvon hearvvaiguin. Dasa lassin lei sus stuora čalbmeluvra – ja vilges náittusmoarssi bukeahtta mas ledje vilges ruvssut, fresia, liljekonvállat ja orkidé.</p>
<p xml:lang="vep">08.02.2013</p>
<p type="title">Juogat dán artihkkala Twitteris ja Facebookas:</p>
<p>Gonagas Harald ja Dronnet Sonja náitaleigga borgemánu 29. beaivvi 1968  (NRK vuorká)</p>
<p>Guoskevaš leaŋkkat</p>
<list><p type="listitem">Gonagasla heajat 2001 (Artihkal)</p>
<p type="listitem">Prinseassa heajat 2002 (Artihkal)</p>
<p type="listitem" xml:lang="smj">Náitaleapmi 1929 (Artihkal)</p>
<p type="listitem" xml:lang="smj">Geasseheajat 1896 (Artihkal)</p>
</list></body></document>
