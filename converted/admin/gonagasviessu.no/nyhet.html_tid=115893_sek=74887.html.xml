<document xml:lang="sme" id="no_id">
  <header>
    <title>Osen ja Roan  - Norgga Gonagasviessu</title>
    <genre code="admin"/>
    <author>
      <unknown/>
    </author>
    <wordcount>472</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.gonagasviessu.no/nyhet.html?tid=115893&amp;sek=74887</origFileName>
    <parallel_text xml:lang="nob" location="nyhet.html_tid=115893.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Hopp til hovedinnhold</p>
    <p>Norgga Gonagasviessu</p>
    <p type="title" xml:lang="fin">Osen ja Roan</p>
    <p>Majestehta Gonagas spovii Osen ássiide buori ja guhkes eallima odne. Dat lea vejola go seaguha buori movtta ja buori dearvvavuođa, oaivvildii Gonagas. Son ja Majestehta Dronnet vásiheigga hearvás ovdalgaskabeaivvi Osenis.</p>
    <p xml:lang="koi">05.06.2013</p>
    <p>Lea nubbe beaivvi Gonagasbára Mátta-Trøndelága fylkkamátkkis, ja eske iđđes bođii Kongesjaluppen Osenii. Rukses vázzinrátnu maid dábálaččat lávejit bidjat Gonagassii ja Dronnegii, lei dán háve biddjojuvvon oalle guhkás sudnos eret – ovtta « <em type="italic">De Gærne damers </em><em type="italic">searvvi </em>» hámis </p>
    <p>Gammelmannsforeningen dievddut gal eai leat eisege heajubut go nissonolbmot. Sii čađahit sihke gilidivrri/ealli čohkkemiid ja dollet kurssiid gos ohppet  <em type="italic">akutt svartmaling </em>. Goappeat diet searvvit leat somás leaikkastallansearvvit mat hutket suohttasiid ja leaikkaid mat galget duddjot buori ovttaseallimii ja servvolavuhtii, nu logai Gonagas ieas sártnis. </p>
    <p type="title">Kultuvra ja historjá</p>
    <p>Gonagas Harald ja Dronnet Sonja beasaiga ollu vásihit go mátkkoteigga káijas bajás Bygdatunetii. Osena váldoealáhusat leat eanadoallu, guolásteapmi ja áhpeealáhus; ja danin leage vuotnaguolásteamis lunddola sadji dáppe: Gonagasbárra beasai oaidnit movt gesset borjasiid ja movt čivttadit nuhtiid. <em type="italic">Den blå katt </em>galleriijas lei čájáhus, ja mánáidgárdemánát besse čájehit <em type="italic">Skinnvotten </em>muitalusa lávlumiin ja maleriijaiguin. </p>
    <p>Dasto lei áigi gullat sártniid, lávlagiid ja musihka ja <em type="italic">Norsk Gammelmannsforening </em>(eahpe) allaáiggala skeaŋkaaddin – ja dan maŋŋá vulge mátkkálaččat viidáseappot boahtte bisánanbáikái fylkkamátkkis, mii lea: Roan. </p>
    <p type="title">Roan ruoná energiija</p>
    <p>Maiddái Roan suohkanis leat áhpeealáhus ja guolásteapmi dehála ealáhusat, seammaláhkai go ránnjásuohkaniin. Muhto dáppe lea maid turismaealáhus stuorrugoahtán ja Roan lea maid ovdánan ja addan oalle mearkkaahtti stuora bieggafápmosuohkan.</p>
    <p>Eske veaigin beasaiga Gonagas Harald ja Dronnet Sonja iea dan oaidnit, go finaiga Bessaker Bieggapárkkas. Doppe leat dál 25 bieggaturbiinna mat addet el-rávnnji lagabui 9 000 ássandállui. Sii muitaledje Gonagasbárrii bieggapárkka birra ja movt báikkála servodat lea leama mielde dan ovddideamis. Sii leat plánemin hukset ođđa bieggapárkka. Dat galgá addat oppa stuora viiddideapmi, go bohtet vel čuođi bieggaturbiinna lassin.</p>
    <p>Gonagas rámidii dien barggu ja dan bargomovtta mii suohkanis lea:</p>
    <p>- Dii lehpet ieadet fuomáumiiguin ja hutkáivuođain nákcen ráhkadit nanu bargosajiid. Dat čájeha movttegis miellaguottu mii berre ođđa buolvvaide addit doaivaga boahtteva áiggiide. Dien láhkái huksebehtet dii ealli báikkála servodagaid gos beassat oaidnit čuovggaid lásiin.</p>
    <p type="title">Dávgebáhčin</p>
    <p>Roan álbmogis gávdno maid nuorra máilmmimeasttir. Runa Grydeland lea dávgebáhčimis máilmmimeasttir, ja ovttas máŋggain earáin čájehii son Gonagassii ja Dronnegii dávgedáidaga. Gonagasbárra beasai maid oaidnit modeallafatnasiid ja beasai dearvvahit báikkála fitnodaga Kystlys ovddasteddjiid ja designera Ellinor Flor.</p>
    <p>Dasto válddii Gonagasbárra earu Roan suohkaniin. Muhto ovdal go vulggiiga, de vuolláičáliiga plakeahta mii galgá fievrreduvvot Bessaker luoddaerrui.</p>
    <p>Musihkain válde sii earu Gonagasbárain, seammaláhkai go Roan mánát čuojahedje ja lávlo go Kongesjaluppen bođii.</p>
    <p>Eahkes leat mállásat Åfjordas, gos sii maiddái galget leat ihttin iđđesbeaivvi – mii lea Fylkkamátkki maŋemus bisánanbáiki.</p>
    <p type="title">Juogat dán artihkkala Twitteris ja Facebookas:</p>
    <p>Gonagas ja Dronnet guossástallamin Osenis (Govva: Christian Lagaard, Gonagasla hoavva)</p>
    <p>Guoskevaš leaŋkkat</p>
    <list>
      <p type="listitem">Fylkkamátki Mátta-Trøndelágas (Ođas)</p>
      <p type="listitem">Mátkki loahppa Åfjordas ja Bjugnas (Ođas)</p>
    </list>
    <list>
      <p type="listitem" xml:lang="nob">Se fotoalbum fra fylkesturen</p>
      <p type="listitem" xml:lang="nob">Se flere videoer fra fylkesturen</p>
      <p type="listitem" xml:lang="nob">Se tegninger fra fylkesturen på Kongehusets barnesider</p>
    </list>
  </body>
</document>
