<document xml:lang="sme" id="no_id"><header><title>Gávppaeapmi ja kultuvra  - Norgga Gonagasviessu</title><genre code="admin"/><author><unknown/></author><wordcount>311</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=93874&amp;sek=74887</origFileName><parallel_text xml:lang="eng" location="nyhet.html_tid=93870.html"/><parallel_text xml:lang="nno" location="nyhet.html_tid=93813.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title">Gávppaeapmi ja kultuvra</p>
<p>Majestehtaguovttos Gonagas ja Dronnet leigga Mátta-Afrihkká Presideantta, H.E. dr Jacob Zuma ja su roavvá Tobeka Zuma mielde ollu guossástallamiin odne. Gonagasbára ja Presideantabára prográmmas ledje sihke ealáhusat, dearvvavuohta ja kultuvra.</p>
<p xml:lang="koi">01.09.2011</p>
<p>Vuostta báiki gos Gonagas Harald ja Presideanta Zuma finaiga, lei Det Norske Veritas. Dan maŋŋá soai manaiga Gamle Logenii, gos Norgga ja Mátta-Afrihkká ovddasteaddjit ledje čoahkkanan ealáhusseminárii.</p>
<p>Ollu Norgga doaimma leat ásahuvvon Mátta-Afrihkkái, ja min guovtti riikka gaskasa gávppaeapmi lassána. Innovasjon Norges, mii lei otná seminára ovddasvástideaddji, lea sierra kantuvra Johannesburgas gos barget láhčit oktavuođaid gaskal Norgga ja Mátta-Afrihkká ealáhusaid.</p>
<p>Maŋemus jagiid lea maid Norgga turisttaid lohku lassánan geat mannet fitnat Mátta-Afrihkkás, ja dál fitnet juohke jagi 23 000 norgalačča doppe.</p>
<p type="title" xml:lang="vep">Logaldalai</p>
<p>Maŋŋá seminára oahpistii Gonagas Harald Presideantta Nobelinstituhttii gos Presideanta Zuma doalai logaldallama Peace and Reconciliation – a South African Perspective. Dan maŋŋil lei Presideanttas maid čoahkkin stáhtaministariin Jens Stoltenberg.</p>
<p type="title" xml:lang="nob">Ullevål buohcciviessu</p>
<p>Dronnet Sonjas ja presideantaroavvá Tobeka Zumas lei seammás sierra prográmma. Soai finaiga Ullevål universitehtabuohcciviesus. Doppe muitaledje sudnuide buohcciviesu internaunála ovttasbargguid birra ja doavttir Eyrun Kjetland muitalii eandalii dan ovttasbarggu birra mii lea gaskal Ullevål ja Mátta-Afrihkká doaimmaid mat barget nissonolbmuid buozanvuođaiguin. Dronnet ja Zuma roavvá beasaiga maid gullat maid Ullevål bargá borasdávdasuorggis.</p>
<p type="title" xml:lang="smn">Ráđđehusluna</p>
<p>Stáhtaministtar Stoltenberg ja su roavvá Ingrid Schulerud leigga Ráđđehusa bealis bovden Presideantabára lunii Akershus sloahtas. Gonagas ja Dronnet leigga maid doppe.</p>
<p type="title" xml:lang="fin">Holmenkollenis</p>
<p>Veaigin fitne Gonagasbárra ja Presideantabárra Holmenkollenis. Ikte sii fitne Nobela ráfiguovddáis gos nobelbálkkaumi vuoiti Fridtjof Nansenlei guovddáis. Odne lei ges polmátkkoteaddji Nansen gii lei guovddáis.</p>
<p>Sabetmusea lea vári siste Holmenkollenluohkás, ja doppe beassá oaidnit ja gullat 4000 jagi sabethistorjjá. Okta dehála oassi leat polarčájáhusat mat earet eará čájehit Fridtjof Nansena ja Roald Amundsena eanemus mearkkaahtti mátkkiid.</p>
<p>Stáhtaguossástallan loahpahuvvo odne preassačoahkkimiin loahtas mii lágiduvvo Presideanta Zuma ja su roavvá Tobeka Zuma várás.</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
<list><p type="listitem">Mátta-Afrihkká stáhtaguossástallan Norggas (Ođas)</p>
</list><list><p type="listitem" xml:lang="est">Skimuseet</p>
<p type="listitem" xml:lang="nob">Ullevål Universitetssykehus</p>
</list></body></document>
