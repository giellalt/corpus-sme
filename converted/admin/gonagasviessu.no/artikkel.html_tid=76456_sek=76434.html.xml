<document xml:lang="sme" id="no_id"><header><title>Ruvdnaprinsabára foanda   - Norgga Gonagasviessu</title><genre code="admin"/><author><unknown/></author><wordcount>308</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/artikkel.html?tid=76456&amp;sek=76434</origFileName><parallel_text xml:lang="nob" location="artikkel.html_tid=27674.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title">Ruvdnaprinsabára foanda</p>
<p>Ruvdnaprinsabára foanda dáhttu fátmmastit nuoraid mat iešguđetlágan, ja dávjá ovttastuvvon sivaid geažil leat šaddan olggobeallái. Ruvdnaprinsabára foanda dáhttu dahkat Norgga nuoraide juoidá mii dahká erohusa.</p>
<p>Eatnasat vásihit hástalusaid go galget lávket nuorravuođa eallimis rávisolbmuid eallimii. Dien rašes eallindilis sáhttet máŋggas oalát juo gáidat dan servvolašvuođa olggobeallái mii buohkaide galggašii ásahit buori dili ja vejolašvuođaid.</p>
<p>Ruvdnaprinsabára foanda dáhttu</p>
<list><p type="listitem">čalmmustahttit dan man mearrideaddji dehálaš áigi nuorravuohta lea olbmo eallimis – movttáskahttet ja láhčit dili nu ahte nuorat sáhttet geavahit iežaset vejolašvuođaid ja návccaid.</p>
<p type="listitem">álggahit doaimmaid mat sáhttet váikkuhit dasa ahte nuorat sáhttet ovdánahttet iežaset návccaid ja oassálastet servvolašvuhtii.</p>
<p type="listitem">doarjut prošeavttaid maid áiggi mielde sáhtášii ovddidit ja kopieret. Dan láhkái sáhttá doaibma lea máŋgasii ávkin áiggi mielde</p>
</list><p>Foanda dáhttu válljet prošeavttaid mat leat vuođđuduvvon máhtolašvuhtii ja vásáhusaide maid leat čohkken sihke dáppe riikkas ja olgoriikkain.</p>
<p type="title">Dán áigodaga ovttasbargoprošeavttat</p>
<p>Go ledje geahčadan 100 nuoraidprošeavtta dárkilit, de válljejedje njeallje prošeavtta golmma jagi ovttasbargui 2011 rájes.</p>
<p>Foandda prošeavttat dán áigodagas leat:</p>
<list><p type="listitem" xml:lang="rmf">Vibro</p>
<p type="listitem" xml:lang="nno">Ung Invest AIB</p>
<p type="listitem" xml:lang="dan">Trivselsleder</p>
<p type="listitem" xml:lang="dan">Lærervikaren</p>
</list><p>Loga eambbo prošeavttaid birra foandda siidduin dahje prošeavttaid iežaset siidduin.</p>
<p type="title">Ekonomiija ja ovttasbargoguoimmit</p>
<p>Foandda ekonomalaš vuođđun leamaš guokte attáldaga (kr.1,- juohke riikkaássi nammii) maid Ráđđehus attii – álggos go foanda ásahuvvui borgemánu 25.beaivvit 2001 ja dasto fas go foanda lei doaibman vihtta jagi, borgemánu 25.beaivvi 2006.</p>
<p>Dasa lassin dorjot Norgga ealáhusaid ovttasbargoguoimmit foandda ekonomalaččat dahje pro bono bokte.</p>
<p type="title" xml:lang="rmn">Organiseren</p>
<p>Foandda jođiha stivra man jođiheaddji lea Eivind Reiten. Ruvdnaprinsa Haakon ja Ruvdnaprinseassa Mette-Marit leaba stivralahtut. Irene Lystrup lea foandda beaivválaš jođiheaddji.</p>
<p>Stivrra doarjjan lea fágapanela prošeavttaid válljemis.</p>
<p>Eanet dieđuid oaččut foandda iežas siidduin.</p>
<p xml:lang="mrj">28.09.2016</p>
<p type="title">Juogat dán artihkkala Twitteris ja Facebookas:</p>
<p xml:lang="nob">Film om Kronprinsparets Fond, der Kronprins Haakon og Kronprinsesse Mette-Marit forteller om sitt engasjement. Filmen er laget av TRY i samarbeid med Pål Laukli/ Foto: Tinagent og Rolf Pedersen/Encore Film.</p>
<p>Guoskevaš leaŋkkat</p>
<list><p type="listitem">Prinseassa Märtha Louise Foanda (Artihkal)</p>
<p type="listitem">Ruvdnaprinseassa Märtha muitofoanda (Artihkal)</p>
</list><list><p type="listitem" xml:lang="ron">Kronprinsparets fond</p>
</list></body></document>
