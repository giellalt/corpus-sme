<document xml:lang="sme" id="no_id"><header><title>Soahtejagit 1940-1945  - Norgga Gonagasviessu</title><genre code="admin"/><author><unknown/></author><wordcount>635</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/artikkel.html?tid=75695&amp;sek=74943</origFileName><parallel_text xml:lang="eng" location="artikkel.html_tid=28689.html"/><parallel_text xml:lang="nob" location="artikkel.html_tid=29435.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title">Soahtejagit 1940-1945</p>
<p>Duiska soahteveahka fallehii Norgga cuoŋománu 9. beaivvi iđit 1940. Duiska okkupauvdnafápmu geahččalii oaut vuollásis Gonagasa ja Ráđđehusa, ja nu bágget Norgga vuollánit, muhto sihke Gonagasbeara, Ráđđehus ja eanas stuoradiggeáirasat besse Oslos báhtarussii ovdalgo duiskalaččat bohte gávpogii</p>
<p type="title">Falleheapmi</p>
<p>Cuoŋománu 9. beaivvi ija 1940 lei soahtafanas Blücher jođus Oslovuona guvlui. Ovttas máŋggain eará, smávit fatnasiiguin, láidii Blücher duiska soahteveagaid oaivegávpoga guvlui. Sin bargun lei váldit fáŋgan Gonagasa ja Ráđđehusa, ja nu bágget Norgga johtilit kapituleret.</p>
<p>Muhto riddosuodjalus fuomáii dáid duiska soahtefatnasiid Færder buohta, ja maŋŋil Bolærne buohta. Diehtu amas soahtefatnasiid birra sáddejuvvui Oscarsborg ladnái, man sajádat lei hui vuohkkasit, dakko gokko Oslovuotna lea seakkimus. Go duiska soahtefatnasat jovde Drøbaksundii, gohčui Oscarsborgga kommandánta, oberst Birger Eriksen, fallehit. Moses ja Aron kanuvnnat deive Blüchera, ja dakka maŋŋil bombejuvvui dát soahtefanas maiddái Nordre Kaholmen torpedovearjjuiguin. Diibmu 06:22 vuojui Blücher, ja eanas oassi soahtefatnasa veagas, mas ledje badjel 1300 olbmá, due.</p>
<p>Blücher vuodjun bissehii gaskaboddosaččat duiska soahteveaga lahkoneami Osloi. Ja de oaččui ge Gonagasbeara, Ráđđehus ja stuora oassi Stuoradikkis dan áiggi maid dárbbaedje báhtarit sihkarvuhtii.</p>
<p type="title">Gonagasa vuostta biehttaleapmi</p>
<p>Liigetoga, mas ledje Norgga njunu politihkala jođiheaddjit, guđii Østbanen togastauvnna Oslos. Elverumas attii Stuoradiggi Gonagassii ja Ráđđehussii fápmudusa stivret riikka nu guhká go soahti bisttii.</p>
<p>Cuoŋománu 10. beaivvi deaivvadii Gonagas Haakon duiska sáttaolbmáin, Curt Bräuer. Duiskalaččat gáibidedje ahte Nygaardsvold ráđđehus, mii lei biehttalan kapituleret, galggai luohpat ja ahte Gonagas galggai nammadit ođđa, duiskaustitla ráđđehusa, maid naunalsosialista Vidkun Quisling galggai jođihit.</p>
<p>Gonagas ovdanbijai duiskalaččaid gáibádusaid earenoamáit gohččojuvvon stáhtaráđđái Nybergsunddas. Son attii dihtosii ahte ráđđehus diehttelas fertii ie friddja vuođu alde mearridit maid áigu dahkat, muhto son ie gal ii sáhttán miehtat duiskalaččaid gáibádusaide. Son áiggui ovdal guođđit gonagasaráđđenfámu ovdal go nammadit Quisling stáhtaministtarin.</p>
<p>Ráđđehus guorrasii Gonagasa oaivilii ja mearridii doalahit vuostálastima. Duiskalaččat vástidedje garra bombemiin Nybergsundda vuostá.</p>
<p type="title" xml:lang="fin">Eksiila</p>
<p>Dađistaga bođii čielggasin ahte Norga ii sáhttán birget duiska soahtefámu vuostá, ii vel alliánsariikkaid vehkiin ge. Ja go alliánsariikkat mearridedje geassádit, de fertii Gonagas dahkat dan lossa mearrádusa ahte son ie, ovttas Ruvdnaprinssain Olaviin ja Ráđđehusain fertejedje guođđit riikka. Geassemánu 7. beaivvi guđđe sii Norgga eŋgelas ruossárfatnasiin Devonshire. Norgga eksilráđđehus ásahuvvui Londonis. Lei dehála doalahit vuođđolágala fámu dakkár eatnamis mii ii lean okkuperejuvvon. Dáppe jođihii ja koordinerii eksilráđđehus norgga vuostálastinbargguid čuovvova vihtta jagi.</p>
<p>Gonagas Haakon attai dehála, čohkkejeaddji symbolan vuostálastinbargguin ja friddja Norgga dovdomearkan. Gonagasa radiosártnit Londonis nanusindahke olbmuid ja nannejedje vuostálastindáhtu.</p>
<p>Norggas geahččalii duiska okkupauvdnafápmu, man jođiheaddji lei Riikakommiseara Josef Terboven, ásahit Riikaráđi. Dan galggai Stuoradiggi válljet ja dat galggai leat okkupauvdnafámu ovttasbargoásahus. Muhto dán ortnega ásaheapmái lei dat eaktu ahte Gonagas galggai guođđit gonagasfámus. Sártnistis suoidnemánu 8. beaivvi 1940 čilgii Gonagas Haakon mii su mielas lea su geatnegasvuohta Norgga Gonagassan, ja fas biehttalii Gonagas guođđimis doaimmas.</p>
<p>Čakčamánu 25. beaivvi loahpahuvvo viimmat buot áigumuat ahte ásahit riikaráđi. Terboven buvttii cealkámua ahte Gonagas ja Ráđđehus leat biddjojuvvon eret ja ahte buot eará bellodagat go Nasjonal samling ledje lobiheamit. Buot doaibma mii guoskkai Gonagasvissui, gildojuvvui. Gonagas Haakon ja eksilráđđehus vástidedje ahte sii áigo ain joatkit soahtat dassáii Norga attai fas friddjan.</p>
<p>Geassemánu 30. beaivvi 1944 nammadii Ráđđehus Londonis Ruvdnaprinssa Olav suodjalushoavdan. Son válddii badjelasas norgga soahteveagaid jođiheami ja ovttasbarggu alliánsariikkaiguin.</p>
<p type="title">Ruvdnaprinseassa Märtha</p>
<p>Juo cuoŋománu 10. beaivvi ija vuostá mátkkotii Ruvdnaprinseassa Märtha badjel ráji Ruŧŧii oktan Ruvdnaprinsabára golmmain mánáin. Doppe sii orro ruoŧabeale sogalaččaid luhtte gitta borgemánu 12. beaivvi rádjái. De sii vulge viidáseappot USA:ii, go presideanta Franklin D. Roosevelt lei bovden sin dohko. Orudettiin doppe barggai Ruvdnaprinseassa váibbakeahttá norgga berotumiid ovddas, ja su ustitvuohta presideanttabárain attii sutnje váikkuhanfámu.</p>
<p type="title">Ruoktotboahtin</p>
<p>Duiska kapitulerii miessemánu 8. beaivvi 1945. Miessemánu 13. beaivvi bohte Ruvdnaprinsa Olav ja vihtta stáhtaráđi ruovttoluotta friddja Norgii. Gonagas Haakon, Ruvdnaprinseassa Märtha ja earát bearrasi bohte geassemánu 7. beaivvi, beaivvát ala vihtta jagi maŋŋá go Gonagas ja Ruvdnaprinsa leigga addan guođđit riikka.</p>
<p xml:lang="vep">18.01.2009</p>
<p type="title">Juogat dán artihkkala Twitteris ja Facebookas:</p>
<p>Gonagas Haakon ja Ruvdnaprinsabeara máhccet ruovttoluotta maŋŋel 2.máilmmisoađi (Cop.: Campbell Norsgaard Productions)</p>
<p>Guoskevaš leaŋkkat</p>
</body></document>
