<document xml:lang="sme" id="no_id"><header><title>ON ovddidanprográmma UNDP  - Norgga Gonagasviessu</title><genre code="admin"/><author><unknown/></author><wordcount>679</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/artikkel.html?tid=84120&amp;sek=76440</origFileName><parallel_text xml:lang="eng" location="artikkel.html_tid=84163.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title">ON ovddidanprográmma UNDP</p>
<p>2003 čavčča nammaduvvui Ruvdnaprinsa UNDP goodwill-ambassadøran. Goodwill-ambassadøran lea Ruvdnaprinsa mátkkoštan Timor-Lestes, Zambias, Haitis, Nepalas, Botswanas, Tanzanias, Kambodsjas, Sierra Leones, Guatemalas, Burundis ja Mongolias.</p>
<p>Ruvdnaprinsa Haakon lea su barggustis dán organisašuvnnas čalmmustahttán earenoamážit dan ahte soahtat máilmmi geafivuođa vuostá. Álggos ON duhátjagi ulbmiliid bokte, dasto dan 17 nanuguoddiulbmila mielde maid ON mearridii čakčamánus 2015.</p>
<p>Ruvdnaprinsa lea logaldallan sihke Norggas ja olgoriikkain dan birra maid dehálaš lea ahte olbmot geat ellet geafivuođas maid ožžot oahpu, riekteveahki ja dearvvašvuođafálaldagaid, ja ráinnas energiija – mat leat servodaga vuođđobálvalusat.</p>
<p type="title">ON 17  nanuguoddiulbmila</p>
<p>Čakčamánu 25. beaivvi 2015 mearridedje ON miellahttoriikkat 2030-Agenda, mii guoská nanuguoddi ovdáneapmái. Agenda dáhtošii oažžut eret geafivuođa, jámmet iešguđetláganvuođaid ja vuoigatmeahttunvuođaid ja hálddašit dálkkádatnuppástusaid 2030 rádjái. Agendai gullet 17 nanuguoddiulbmila ja 169 operašuvnnalaš oasseulbmila. Dat 17 ulbmilsuorggi leat:</p>
<list><p type="listitem">Jávkadit geafivuođa</p>
<p type="listitem">Jávkadit nealggi</p>
<p type="listitem">Sihkkarastit buori dearvvašvuođa</p>
<p type="listitem">Sihkkarastit buori oahpu</p>
<p type="listitem">Olahit dásseárvvu sohkabeliid gaskii</p>
<p type="listitem">Sihkkarastit ráinnas čázi ja buriid buhtisvuođadiliid</p>
<p type="listitem">Sihkkaris energiija buohkaide</p>
<p type="listitem">Ávddalaš bargu ja ekonomalaš ovdáneapmi</p>
<p type="listitem">Innovašuvdna ja siskkáldasstruktuvra</p>
<p type="listitem">Unnit iešguđetláganvuođat</p>
<p type="listitem">Nanuguoddi gávpogat ja servodagat</p>
<p type="listitem">Ovddasvástideaddji geavaheapmi ja buvttadeapmi</p>
<p type="listitem">Bissehit dálkkádatnuppástuvvamiid</p>
<p type="listitem">Eallin čáziid vuolde</p>
<p type="listitem">Eallin eatnama alde</p>
<p type="listitem">Ráfi ja vuoiggalašvuohta</p>
<p type="listitem">Ovttasbargguin olahit ulbmiliid</p>
</list><p>Faktaruvttus gávnnat eanet dieđuid dien 17 oasseulbmila birra. 169 oasseulbmila leat dárkileappot čilgejuvvon Norada neahttasiidduin.</p>
<p>Nanuguoddiulbmilat leat boahtán 1990 – 2015 duhátjagiulbmiliid sadjái ja galget daid čuovvut viidáseappot.</p>
<p type="title">ON duhátjagiulbmilat</p>
<p>Jagis 2000 sohpe máilmmi riikkat oktasaš ulbmiliid bargguide mat galggaše jávkadit máilmmi geafivuođa. Gávcci konkrehtalaš ulbmila čállojuvvojedje.</p>
<p>Bajemusdási ulbmil – duhátjagiulbmil nr. 1 – lei dat ahte jávkadit issoras geafivuođa ja nealggi máilmmis. Oasseulbmilii biddjojuvvui lohku dien ulbmilii, namalassii dat ahte gaskala 1990 ja 2015 galge nagodit beliin geahpedit daid olbmuid logu geat ellet dakkár dilis ahte fertejit birget vuollel ovttain dolláriin beaivvis.</p>
<p>Dat gávcci duhátjagiulbmila ledje:</p>
<list><p type="listitem">Jávkadit issoras geafivuođa ja nealgi</p>
<p type="listitem">Sihkkarastit vuođđoskuvlaoahpu buohkaide</p>
<p type="listitem">Nannet nissonolbmuid dili</p>
<p type="listitem">Geahpedit mánnájápmima</p>
<p type="listitem">Geahpedit jápmimiid mat gusket mánnáoažžun dillái</p>
<p type="listitem">Bissehit hiv/aids , malaria ja eará jápmindávddaid leavvama</p>
<p type="listitem">Sihkkarastit nanuguoddi birrasii guoskevaš ovdáneapmi</p>
<p type="listitem">Hukset máilmmiviidosaš guoibmevuođa ovdáneapmái</p>
</list><p>Go áigodat nogai, de ledje buot gávcci ulbmilis nagodan hui ollu buoridit. Daid birra gávdnojit eanet dieđuid ON iežas siidduin.</p>
<p type="title" xml:lang="eng">Human Development Report</p>
<p>Ruvdnaprinsa Haakon lea buktán oaiviliid UNDP jahkásaš Human Development-raportii guovttii dilálašvuođas, namalassii</p>
<list><p type="listitem" xml:lang="nob">2006 raportii: <span type="quote" xml:lang="nob">”Det handler om mer enn knapphet: Makt, fattigdom og den globale vannkrisen”</span></p>
<p type="listitem" xml:lang="nob">2007/2008 raportii: <span type="quote" xml:lang="nob">”Kampen mot klimaendringene: Solidaritet mellom mennesker i en splittet verden”</span></p>
</list><p>ON-raportta čállá joavku mas leat sorjjasmeahttun ekspearttat. Sin bargun lea iskat ja analyseret dehálaš máilmmiviidosaš ovddidangažaldagaid.</p>
<p type="title" xml:lang="eng">Human Development Awards</p>
<p>Ruvdnaprinsa Haakon lei mielde duopmárjoavkkus mii válljii Human Development Awards vuitiid 2007. Bálkášumit duođaštit buoremus regionála ja báikkálaš raporttaid main čilgejuvvo ovdáneapmi ja movt eastadit geafivuođa ja erohusaid.</p>
<p xml:lang="koi">05.10.2016</p>
<p type="title">Juogat dán artihkkala Twitteris ja Facebookas:</p>
<p xml:lang="nob">Kronprins Haakon forteller om sitt engasjement som goodwill-ambassadør for FNs utviklingsprogram UNDP under en reise til Zambia i oktober 2013. (Foto: Christian Lagaard, Det kongelige hoff)</p>
<p>Fáktadieđut</p>
<p><em type="italic">ON 17 nanuguoddiulbmila </em></p>
<list><p type="listitem">Jávkadit buot lágan geafivuođa miehtá máilmmi</p>
<p type="listitem">Jávkadit nealggi, sihkkarastit biepmu ja buoret biebmodili, ja ovddidit nanuguoddi eanadoalu</p>
<p type="listitem">Sihkkarastit buori dearvvašvuođa ja ovddidit buori eallindili buohkaide, beroškeahttá agis</p>
<p type="listitem">Sihkkarastit fátmmasteaddji, vuoiggalaš ja buori oahpu ja oččodit buriid vejolašvuođaid buohkaide beassat čađahit eallináiggi oahpu</p>
<p type="listitem">Olahit dásseárvvu ja nannet nieiddaid ja nissonolbmuid dili</p>
<p type="listitem">Sihkkarastit nanuguoddi čáhcehálddašeami ja čázi mii lea oažžunláhkái ja buori buhtisvuođadili buohkaide</p>
<p type="listitem">Sihkkarastit bissovaš, nanuguoddi ja ođđaáigásaš energiija govttolaš haddái</p>
<p type="listitem">Ovddidit bissovaš, fátmmasteaddji ja nanuguoddi ekonomalaš ovdáneami, barggaheami ja árvosaš barggu buohkaide</p>
<p type="listitem">Hukset nanu siskkáldasstruktuvrraid, ovddidit fátmmasteaddji ja nanuguoddi industrialiserema ja váikkuhit innovašuvdnii</p>
<p type="listitem">Geahpedit erohusaid riikkaid siskkobealde ja riikkaid gaskka</p>
<p type="listitem">Oččodit gávpogiid ja ássanguovlluid fátmmasteaddjin, oadjebassan, vuostálastinfámolažžan ja nanuguoddin</p>
<p type="listitem">Sihkkarastit nanuguoddi geavahan – ja buvttadanmálliid</p>
<p type="listitem">Álggahit dakkaviđe bargguid mat hehttejit dálkkádatnuppástusaid ja nagodit daid váikkuhusaid hálddašit*</p>
<p type="listitem">Suodjalit ja geavahit meara ja merrii gullevaš resurssaid dan láhkái ahte ovddidit nanuguoddi ovdáneami</p>
<p type="listitem">Suodjalit, ođđasit hukset ja ovddidit nanuguoddi ekovuogádagaid geavaheami, sihkkarastit nanuguoddi vuovdehálddašeami, goahcat sáttomehciid viidáneami, bissehit ja jorgalahttit eatnamiid billašuvvama ja bissehit eatnama šládjariggodagaid nohkama</p>
<p type="listitem">Ovddidit ráfálaš ja fátmmasteaddji servodagaid main lea nanuguoddi ovdáneapmi, bearráigeahččat ahte buohkat ožžot riektesuodjalusa ja hukset buresdoaibmi, ovddasvástideaddji ja fátmmasteaddji ásahusaid buot dásiin</p>
<p type="listitem">Nannet čađahanneavvuid ja ođasmahttit máilmmiviidosaš guoibmevuođa mii guoská nanuguoddi ovdáneapmái</p>
</list><p>Gáldu: Olgoriikkadepartemeanta</p>
<list><p type="listitem" xml:lang="nno">Norad.no: Hovedmål og delmål</p>
</list><p>Guoskevaš leaŋkkat</p>
<list><p type="listitem" xml:lang="eng">UNDP.no</p>
<p type="listitem" xml:lang="vep">Norad.no</p>
<p type="listitem" xml:lang="nob">FN.no: Dette er FNs bærekraftsmål</p>
<p type="listitem" xml:lang="eng">Human Development Awards</p>
</list></body></document>
