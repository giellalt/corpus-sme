<document xml:lang="sme" id="no_id">
  <header>
    <title>Biras ja dálkkádagat  - Norgga Gonagasviessu</title>
    <genre code="admin"/>
    <author>
      <unknown/>
    </author>
    <wordcount>343</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.gonagasviessu.no/artikkel.html?tid=84122&amp;sek=76440</origFileName>
    <parallel_text xml:lang="eng" location="artikkel.html_tid=84167.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Hopp til hovedinnhold</p>
    <p>Norgga Gonagasviessu</p>
    <p type="title">Biras ja dálkkádagat</p>
    <p>Ruvdnaprinsa atná stuora berotumi birrasii, ja son lea earenoamáit searvan gaaldagaide mat gusket dálkkádagaid nuppástuvvamiidda ja makkár váikkuhusaid dat dagahit. Ruvdnaprinsa lea earenoamá fuola atnán Árktala ja Antárktala guovlluid dilálavuođaide.</p>
    <p>Ruvdnaprinsa Haakon lei Polarjagi 2007 – 2008 suodjaleaddji. Polarjahki lágiduvvui njealját geardde, ja dat mearkkaii ahte dutkanfámut badjel 60 riikkas biddjojuvvo oktiidoaimmahit beaktilis doaimmaid mat galget oaut min buorebut ipmirdit Árktala ja Antárktala guovlluid.</p>
    <p>Dán doaimma oktavuođas finai Ruvdnaprinsa guovtti mátkkis, Svalbárddas ja Ruonáeatnamis, ovttas skandinávia truvdnoárbbolaččaiguin – Danmárkku Ruvdnaprinssain Frederik ja Ruoŧa Ruvdnaprinseassain Victoria.</p>
    <p type="title">Dutkanmátki Svalbárdii</p>
    <p>Diet golbma truvdnoárbbolačča ledje buohkat Polarjagi suodjaleaddjit guhtege su riikkastis. Oassin dán čalmmustahttinbarggus, manne sii jiekŋacuvkenfatnasii Oden ja čuvvo dutkanfatnasa vihtta beaivvi áhpefávlliin Spitsbergen guovllus.</p>
    <p>Dutkanfatnasis čuvvo Ruvdnaprinsa Haakon, Ruvdnaprinsa Frederik ja Ruvdnaprinseassa Victoria logaldallamiid birrasa ja dálkkádagaid nuppástuvvamiid birra. Maŋŋil, Ny Ålesunddas, fitne sii dutkantauvnnain Sverdrup ja Zeppelin, maid Norsk Polarinstituhtta jođiha.</p>
    <p>Mátki loahpahuvvui Longyearbyenis. Doppe finai Ruvdnaprinsa Svalbárdda Universitehtaguovddáis, gos oaččui dieđuid gilvvavuorkkáid ja CO2-keahtes Svalbárdda birra.</p>
    <p type="title">Dálkkádagaid nuppástuvvamat Ruonáeatnamis</p>
    <p>Jagi maŋŋil čuovvoledje sii Svalbárdda mátki, go dalle fitne truvdnoárbbolaččat Ruonáeatnamis. Ulbmil mátkkiin lei čalmmustahttit dálkkádagaid nuppástuvvamiid mat dáhpáhuvvet Ruonáeatnamis, ja movt dat váikkuhit doppe ássi álbmogii. Inspekuvdnafanas Ejnar Mikkelsen lei sin váldobáiki, ja doppe sii čuvvo logaldallamiid dan birra makkár dálkkádatnuppástuvvamat Árktala guovllus leat. Ja sii besse iea áicat ja oaidnit movt luondu gos sii vánddardedje lea rievdan. Ovdamearkkadihte lea Ilulissat jiehkki maŋásmannan 15 km danin go čáhci dan vuonas gosa jiehkki ollá, lea addán lieggaseabbo. Mátkkis besse maid fitnat dutkanstauvnnain ja guovddáis gos barget vejola earalágan energiijain.</p>
    <p type="title" xml:lang="sma">Girjeproeakta</p>
    <p>Truvdnoárbbolaččaid Svalbárdda ja Ruonáeatnama muosáhemiid ja vásáhusaid boađus lei ahte 2009 čavčča almmuhuvvui girji <span type="quote" xml:lang="nob">"Kongelig polartokt"</span>. Girjái lea Ruvdnaprinsa Haakon, Ruvdnaprinseassa Victoria ja Ruvdnaprinsa Frederik guhtege čállán sierra kapihttala. Dasa lassin leat dutkit Minik T. Rosing, Anders Karlqvist ja Pål Prestrud čállán polardutkama ja dálkkádatgaaldagaid birra – ja mii sin mielas berre dahkkot. Girjji vuovdindienas galgá geavahuvvot buriide doaimmaide.</p>
    <p xml:lang="koi">22.02.2010</p>
    <p type="title">Juogat dán artihkkala Twitteris ja Facebookas:</p>
    <p>Skandináviija ruvdnaárbbolaččat mátkkoteamen jiekŋamearas jiekŋacuvkkoniin Odeniin, geassemánus 2008 ( Govva: Katarina Theis-Haugan, Scanpix, DKH)</p>
    <p>Guoskevaš leaŋkkat</p>
    <list>
      <p type="listitem" xml:lang="vep">Polarjagi 2007  2008</p>
    </list>
  </body>
</document>
