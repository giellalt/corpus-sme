<document xml:lang="sme" id="no_id"><header><title>Ollu vásáhusat Mexicos  - Norgga Gonagasviessu</title><genre code="admin"/><author><unknown/></author><wordcount>459</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=77543&amp;sek=74887</origFileName><parallel_text xml:lang="eng" location="nyhet.html_tid=77549.html"/><parallel_text xml:lang="nob" location="nyhet.html_tid=77497.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="nob">Hopp til hovedinnhold</p>
<p type="title">Ollu vásáhusat Mexicos</p>
<p>Nuppi beaivvi Gonagasla Allavuođaguovtto Ruvdnaprinssa ja Ruvdnaprinseassa Mexico guossástallamis beasaiga soai vásihit sihke ealáhusberotumiid, dearvvavuođa ja kultuvrra.</p>
<p xml:lang="vep">20.03.2009</p>
<p>Dasa lassin doalai Ruvdnaprinsa Haakon logaldallama duhátjagiulbmiliid birra UNAM - Universitehtas Nacional Autónoma de Mexico.</p>
<p>Iđđes boradii Ruvdnaprinsa álggos ealáhusiđitbiepmu ovdal go almmolaččat rabai ovtta ealáhusseminára Mexico Citys.</p>
<p type="title">Ealáhusat</p>
<p>Meksikána ekonomiija lea máilmmi 15 stuorámus ealáhusaid searvvis, ja Mexico lea miellagiddeva ovttasbargoguoibmi norgga ealáhusaide. Ruvdnaprinsabára Mexico delegauvnnas leat fárus badjel 80 ovddasteaddji eanet go 50 norgga fitnodagain.</p>
<p>Club de Industriales lea Mexicos deháleamos forum ealáhusolbmuide. Ruvdnaprinsa Haakon rabai otná seminára ja deattuhii sáhkavuorustis makkár vejolavuođat leat ain viiddidit ovttasbargguid. Norga ja Mexico ovttasbargaba juo ollu surggiin, eandalii petroleumindustriijas. Ruvdnaprinsa deattuhii ahte ávkkástallan ferte dáhpáhuvvat luonddu gierdama ja ovddasvástideami vuođul, ja ahte dien dáfus sáhttá norgga teknologiija leat ávkkála veahkki.</p>
<p type="title" xml:lang="deu">Finai HIV/Aids-klinihkas</p>
<p>Ruvdnaprinseassa Mette-Marit finai Clinica Condesa HIV-Aids-klinihkas. Dát lea almmola dearvvavuođaklinihkka gos leat spesialiseren ieaset HIV/Aids dálkkodeapmái ja eastadanbargguide. Dáppe gávnnadit maid dat ieguđetlágan doarjjajoavkkut. Klinihkka diku birrasii 6000 pasieantta jahkásaččat, ja lea áidna klinihkka Mexico Citys mii váldá vuostá pasieanttaid geain ii leat buohcandáhkádus. Clinica Condesas lea sierra prográmma mii čalmmustahttá olmmovuoigatvuođaid ja bargá HIV-eastademiin dakkár olbmuiguin geat leat gillán seksualála illásteami.</p>
<p>Lei klinihka jođiheaddji dr. Andrea Gonzáles Rodriguez gii válddii vuostá Ruvdnaprinseassa, ja Ruvdnaprinseassa beasai maid deaivvadit olbmuiguin geat leat ohcan klinihkas veahki.</p>
<p>Horacio Franco čuojahii musihka gussiide. Son lea okta máilmmi čeahpimus njurggonas čuojaheddjiin, ja geavaha ieas beakkánvuođa ovddidit homofiillaid vuoigatvuođaid.</p>
<p type="title">Logaldallan duhátjagiulbmiliid birra</p>
<p>Ruvdnaprinsa ja Ruvdnaprinseassa manaiga goappeagat UNAMii – mii lea almmola universitehta man váldobáiki lea Mexico Citys. UNAM universitehtas leat 300.000 studeantta ja doppe čađahit stuora oasi Mexico dutkandoaimmain. Dáppe doalai Ruvdnaprinsa logaldallama dan birra makkár vásáhusaid son lea čohkken UNDP-ambassadevra doaimmas ja son logaldalai maid UN duhátjagiulbmiliid birra. Maŋŋá logaldallama vástidii Ruvdnaprinsa studeanttaid gaaldagaid.</p>
<p type="title">Rabai arkiteaktačájáhusa</p>
<p>Ruvdnaprinseassa čađahii Kristin Jarmund Architects- Selected work almmola rahpama. Das ovdanbuktet norgga arkitektuvrra ollislaččat, leat sihke čájáhusat, logaldallamat ja workshop. Dat lea jurddauvvon leat vuođđun guhkesáiggi ovttasbargui UNAM ja NTNU Trondheim arkitektuvra fakultehtaid gaskka.</p>
<p>Kristin Jarmund lei ie maid doppe, ja son muitalii čájáhusa birra ja movt sin dainna leat bargan.</p>
<p type="title">Norgga filbmavahkku</p>
<p>Ruvdnaprinsa Haakon lea norgga filmmaid suodjaleaddji, ja son doalai rahpansártni mii álggahii ovttasbarggu gaskal Norgga ja Mexico filbmainstituhtaid.</p>
<p>Ollu norgga filmma ovddasteaddjit leat mielde dán norgga delegauvnnas, earet eará filbmadahkkit Nils Gaup, Bent Hamer, Bård Breien ja Eva Sørhaug, geain buohkain leat filmmat mat galget čájehuvvot Guadalajara filbmafestiválas maŋŋela dan vahku.</p>
<p>Čájehuvvui oassi visot dan viđa filmmas mat galget čájehuvvot, ja Nils Gaup doalai oaneha álgosága Kautokeinoopprøret filmma birra. Kautokeinoopprøret /Guovdageainnu stuimmit lea Mexico City norgga filbmavahku rahpanfilbma.</p>
<p type="title" xml:lang="smn">Vuostáváldin</p>
<p>Beaivi loahpahuvvui almmola vuostáiváldimiin, maid Knut Solem, Norgga ambassadevra Mexicos, lágidii.</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
<list><p type="listitem">Almmola guossástallan Mexicos (Ođas)</p>
<p type="listitem">Rabaiga eamiálbmotseminára (Ođas)</p>
<p type="listitem">Maŋemus beaivi Mexicos (Ođas)</p>
</list></body></document>
