<document xml:lang="sme" id="no_id"><header><title>155. Stuoradikki rahpan  - Norgga Gonagasviessu</title><genre code="admin"/><author><unknown/></author><wordcount>199</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=87980&amp;sek=74887</origFileName><parallel_text xml:lang="nob" location="nyhet.html_tid=87966.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title">155. Stuoradikki rahpan</p>
<p>Odne rabai Majestehta Gonagas Harald allaáiggalaččat 155. Stuoradikki. Rahpandilálavuođas logai Gonagas Truvdnasártni, mas leat Ráđđehusa politihka váldoáigumuat boahtte jahkái.</p>
<p xml:lang="koi">02.10.2010</p>
<p>Majestehta Dronnet ja Gonagasla Allavuohta Ruvdnaprinsa leigga maid Stuoradikkis odne.</p>
<p type="title">Truvdnasárdni ja Riikka dilálavuohta</p>
<p>Go Gonagas lei lohkan Truvdnasártni, ja nu maiddái almmuhan Ráđđehusa áigumuaid boahtteva áigái, de ovdanbuvttii Ráđđehus Dieđáhusa mii čilge Riikka dilálavuođa. Dieđáhusas čilgejuvvo ráđđehusa vássán jagi politihkka – mii lea ollauvvan ja makkár evttohusat leat ovddiduvvon.</p>
<p>Árbevieru mielde, de lea nuoramus stádaráđđi mii dán dieđáhusa galgá lohkat. Dán jagi lei Mánáid-dásseárvo-ja searvadahttinministtar Audun Lysbakken gii logai dieđáhusa. Loahpas doalai Stuoradiggepresideanta Dag Terje Andersen sártni. Suoradiggepresideantta doaibma lea alimus almmola virgi Norggas vuolábealde Gonagasa.</p>
<p>NRK sáddii olles dán seremoniija njuolggosáttan Stuoradiggesálas.</p>
<p type="title">Seremoniija mii lea čállojuvvon</p>
<p>Vuođđoláhkii Stuoradikki almmola rahpan lea oassi Majestehta Gonagasa lágas mearriduvvon doaimmas. Vuođđolága § 74 čilge movt seremoniija galgá doaimmahuvvot:</p>
<p xml:lang="dan">Saasnart Storthinget har konstitueret sig, aabner Kongen eller den, han dertil beskikker, dets Forhandlinger med en Tale, hvori han underretter det om Rigets Tilstand og de Gjenstande, hvorpaa han især ønsker at henlede Storthingets Opmærksomhed. Ingen Deliberation maa finde Sted i Kongens Nærværelse.</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
<list><p type="listitem" xml:lang="nob">Stortinget</p>
<p type="listitem">Truvdnasárdni (Stáhtaministara kántuvra)</p>
<p type="listitem">Samediggi.no</p>
</list></body></document>
