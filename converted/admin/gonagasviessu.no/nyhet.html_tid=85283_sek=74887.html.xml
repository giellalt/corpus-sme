<document xml:lang="sme" id="no_id"><header><title>Menuhin-gálla i Operaviesus  - Norgga Gonagasviessu</title><genre code="admin"/><author><unknown/></author><wordcount>287</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=85283&amp;sek=74887</origFileName><parallel_text xml:lang="eng" location="nyhet.html_tid=85346.html"/><parallel_text xml:lang="nno" location="nyhet.html_tid=85253.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title" xml:lang="smj">Menuhin-gálla i Operaviesus</p>
<p>Gonagas Majestehta lei odne eahket gállakonsearttas Operaviesus. Konsearta lei nuorra fioliidnačuojaheddjiid allaárvosa Menuhin gilvvu loahpahanlágideapmi, ja lei Gonagas Harald gii attii bálkáumi dan guoktái geat vuittiiga.</p>
<p xml:lang="koi">24.04.2010</p>
<p>Gilvu lea lágiduvvon máŋga beaivvi ja das leama guokte luohká: Vuollel 16 jahkása nuorat ja boarraseappot geat leat vuollel 22 jagi. 42 gilvaleaddji leat čuojahan guhtege okto, sii leat čuojahan stuora orkesteris, čuojahan gámmirmusihka ja maiddái čuojahan musihka maid iea leat ráhkadan.</p>
<p>Loahpas lei Canada Kerson Leong gii vuittii nuoraid luohká ja Xiang Yu, gii lea Kiinnas eret vuittii boarraseappuid luohká. Norgga Guro Kleven Hagen oaččui EMCY rámádusa. EMCY lea nuoraid musihkkagilvvuid eurohpála ovttastus.</p>
<p>Gonagas Harald attii vuoittuid vuoitiguoktái Kerson Leong ja Xiang Yu gállakonsearttas Operaviesus ikte.</p>
<p type="title">Gállakonsearta</p>
<p>Dat mii lea earenoamá Menuhin-gilvvus, lea ahte lágiduvvojit ollu konsearttat dan áiggis go gilvu lea. Doppe čuojahit dovddus musihkárat, sin searvvis maiddái jury lahtut ja ovdala Menuhin-vuoitit. Otná eahkeda gállakonsearttas čuojahedje sihke Alexander Rybak, Arve Tellefsen ja Oslo-Filharmonia, ja diehttelas maiddái dán jagi vuoitiguovttos.</p>
<p type="title" xml:lang="hbs">Oslo 2010</p>
<p>Lei fioliidna čuojaheaddji Yehudi Menuhin gii vuođđudii dán gilvvu 1983:s. Dat lágiduvvo juohke nuppi jagi, ja lei vuostta geardi go dát gilvu lágiduvvui olggobealde Frankriikka ja Stuorabrittánia. Gilvvu dáiddala jođiheaddji Gordon Back muitala ahte sivvan dasa manne sii dán jagi válljejedje Norgga, lea sihke dat ahte dáppe leat buorit birrasat lágideapmái, nanu ja ealli musihkkabiras ja maiddái dat ahte Norga dán jagi čalmmustahttá min ieamet fioliidnačuojaheaddji ja komponistta, Ole Bull 200 jagi ávvudeami.</p>
<p>Olles vihtta fioliidnačuojaheaddji Norggas ledje válljejuvvuon dán jagi 42 gilvaleddjid searvái.</p>
<p>2010 gilvu lea ovttasbargu gaskal vihtta musihkkaorganisauvnna Norggas: Barratt Due musihkkainstituhtta, Den Norske Opera &amp; Ballett, Oslo-Filharmonien, Norgga kulturskuvlaráđđi ja Norgga musihkkaallaskuvla.</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
<list><p type="listitem" xml:lang="eng">MenuhinCompetition.org</p>
<p type="listitem" xml:lang="nob">Den Norske Opera &amp; Ballett</p>
</list></body></document>
