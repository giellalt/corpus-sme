<document xml:lang="sme" id="no_id"><header><title>Guossástallan Bergenis  - Norgga Gonagasviessu</title><genre code="admin"/><author><unknown/></author><wordcount>574</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=99806&amp;sek=74887</origFileName><parallel_text xml:lang="nob" location="nyhet.html_tid=99804.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="nob">Hopp til hovedinnhold</p>
<p type="title">Guossástallan Bergenis</p>
<p>Majestehtaguovttos Gonagas ja Dronnet leigga Gonagasla Allavuođa Wales Prinssa ja Cornwall Hertuginne láidesteaddjit Bergenis nuppi beaivvi bára Norgga guossástallanmátkkis.</p>
<p xml:lang="vep">21.03.2012</p>
<p>Doppe besse geahččat movt barget boahtteáigái ceavzilis guolástallamiin, sii fitne luonddumánáidgárddis ja besse maid vásihit kultuvrra ja historjjá Bergenis.</p>
<p type="title">Guollehálddaeapmi M/V Brennholm  fatnasis</p>
<p>Gonagas Haralda ja Prinsa Charlesa prográmma Bergenis álggii dutkanfatnasis Brennholm.</p>
<p>Prinsa Charlesis lea álo leama stuora berotupmi dasa movt guolásteami hálddait nu ahte dat ceavzá boahtteva áiggiide. Brennholm fatnasis muitaledje Gonagassii ja Prinsii earet eará dan movt sii árvvotallet guđege guollelája eatnatvuođa, movt riikkaidgaskasaččat barget statistihkaiguin, ja movt Norgga ovttasbargu lea dutkan-,hálddaan-ja guolástansuorggis. Čájehedje maid bargoneavvuid maid leat ovddidan dan váste ahte ovdánahttit ceavzilis guolásteami nuohttumiin ja feastonuohttomiin, ovdamearkkadihte dan láhkái ahte eai gease nuohti nu garrasit mearabotni mielde ja liigebivddu geahpedemiin.</p>
<p>Maŋŋil seamma beaivvi finaiga Gonagas Harald ja Prinsa Charles brihttala fregáhta HMS Liverpool geahččamin. Diet fregáhtta lea brihttala mariidnafanas, ja dat lea juste dál Festningskaias Bergenis.</p>
<p type="title">Luonddumánáidgárddi guossis</p>
<p>Dronnet ja Cornwall Hertuginne finaige ges Granebo luonddumánáidgárddis/ Fløyen Radiostauvnnas. Dán mánáidgárddi ulbmil lea oaut buot mánáid nákcet birget hástalusaiguin mat leat dáin earenoamá luonddubirrasiin. Mánát leat meahccetuvrrain unnimustá guovtte geardde vahkus, ja eanas bargamuat lágiduvvojit eanemus lági mielde olgodoaibman, sihke geasset ja dálvet. Olgun lea álo ollu bargamu, sáhttet čuoigat dahje vázzit mehciin, čoahkkanit dolastallat, goavddi vuolde dahje lávus, sáhttet giccodit, suhkat kánuin ja feara makkár eará bargguid bargat.</p>
<p>Dronnet Sonja ja Hertuginne Camilla beasaiga gullat sihke mánáin ja rávisolbmuin ollu luonddumánáidgárddi bargguid birra, movt sin mielas mánáidgárdi lea.</p>
<p type="title">Konsearta ja vuostáiváldin Håkonshallenis</p>
<p>Haakonsvern gudnivákta lei mielde vuostáiváldimin Gonagasbára, Prinssa ja Hertuginne go sii bohte Bergenhus ladnái. Ladni lea strategala báikkis go borjjasta Vågenis, ja dat lea okta dain boarráseamos latniin Norggas mii lea buoremusat áimmahuojuvvon. Dieppe lea Håkonshallen, maid Gonagas Håkon Håkonsson huksehii 750 jagi dás ovdal. Odne lei vuostáiváldin ja konsearta dan boares feastasálas.</p>
<p>Konsearttas čuojahedje Currentes, maid fárus lei njurggonasčuojaheaddji Jostein Gundersen ja cembalo čuojaheaddji Ingrid Eriksen Hagen, vokalensemblet Skrik maid John Flydal Blichfeldt jođihii ja Fargespill – vokal- ja danseensemble maid Ole Hamre jođihii.</p>
<p type="title" xml:lang="smj">Guossástallan Bryggenis</p>
<p>Maŋŋel vuostáiváldima besse guossit váccait Bryggenis – mii lea Bergena boares hámmán mii dál lea biddjojuvvon UNESCO máilmmiárbelistui.</p>
<p>Riikaantikvára Jørn Holme ja girječálli Gunnar Staalesen – beakkán girječálli gii čállá kriminálarománaid maid dáhpáhusat leat Bergenis – muitaleigga gonagasla g</p>
<p type="title" xml:lang="est">Troldhaugenis</p>
<p>Dronnet Sonja ja Hertuginne Camilla maŋemus guossástallanbáiki Bergenis lei Edvard Grieg ruovttus, Troldhaugenis, mii lea leama musean juo 1928 rájes. Ie čálii Grieg Troldhaugena birra ahte dat lea <span type="quote" xml:lang="nob">«sitt beste opus»</span>, ja ahte dat lea báiki "hvor det er skjønnere enn skjønnest... Et nytt opus, det beste jeg har prestert. Intet opus har fylt meg med større begeistring."</p>
<p>Dronnet ja Hertuginne beasaiga geahčadit dan báikki ovttas oahpisteddjiiguin, ja dan maŋŋil lávllui soprána Hilde Haraldsen Sveen ja pianista Signe Bakke čuojahii Grieg musihka.</p>
<p type="title">Loahpaheapmi Oslos</p>
<p>Prinsa Charles ja Hertuginne Camilla loahpaheaba Norgga guossástallama Oslos ihttin, duorastaga. Gaskavatiđit leat Wales Prinssas čoahkkimat brihttala ambassádas, ja Dronnet Sonja ja Hertuginne fitnaba ges Ullevål buhcciidviesus. Guossástallan loahpahuvvo Kunstindustrimuseas gos guossit besset geahčadit Gonagasla mátkkit 1905 – 2005 čájáhusa.</p>
<p type="title">Juogat dán artihkkala Twitteris ja Facebookas:</p>
<p xml:lang="nob">Prinsen av Wales og Hertuginnen av Cornwall besøker Bergen i følge med Kongen og Dronningen  (Foto: Clarence House, 2012)</p>
<p>Guoskevaš leaŋkkat</p>
<list><p type="listitem">Guossit Stuorabritannias (Ođas)</p>
<p type="listitem">Loahpaheapmi Oslos (Ođas)</p>
</list><list><p type="listitem">Govva album</p>
<p type="listitem" xml:lang="eng">Clarence House: Scandinavia tour day two</p>
<p type="listitem" xml:lang="nob">Det brititske kongehuset</p>
<p type="listitem" xml:lang="eng">The Prince of Wales.gov.uk</p>
<p type="listitem" xml:lang="nob">Håkonshallen</p>
<p type="listitem" xml:lang="est">Troldhaugenis</p>
</list></body></document>