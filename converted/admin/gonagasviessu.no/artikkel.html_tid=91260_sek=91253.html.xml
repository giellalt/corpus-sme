<document xml:lang="sme" id="no_id"><header><title>Fokus: Innovauvdna ja arkitektuvra  - Norgga Gonagasviessu</title><genre code="admin"/><author><unknown/></author><wordcount>218</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/artikkel.html?tid=91260&amp;sek=91253</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="nob">Hopp til hovedinnhold</p>
<p type="title">Fokus: Innovauvdna ja arkitektuvra</p>
<p>Ruvdnaprinseassas lea beroštupmi universála hábmemii – mii mearkkaša ahte design ja arkitektuvra galgá fátmmastit buohkaid servodagas.</p>
<p>Ruvdnaprinseassa atná fuola das movt min biras váikkuha midjiide olbmuide – ja makkár birrasii váikkuheaddji bealli arkitektuvrras lea. Son atná maid fuola das ahte arkitektuvra ja design lea dehálaš ealáhus Norggas – dat lea dakkár ealáhussuorgi maid lea miellagiddevaš čájehit internašunála márkaniin.</p>
<p>Su beroštumi oaidná sihke das movt son oainnusindahká Norgga arkitektuvrra olgoriikkain, našuvnnalaš ja internasuvnnalaš designčájáhusain ja konferánssain, fitnodatguossástallamiin – gos son čuovvu bargguid jurdaga rájes gitta gárvves duodjái – ja maiddái su lagas ovttasbarggus norgalaš bivttasdesignariiguin.</p>
<p type="title">Ceavzilis bivttasmállet</p>
<p>Ruvdnaprinseassa Mette-Marit lea máŋgga geardde leamaš mielde 100 % Norway designčájáhusa almmolaš rahpamis Londonis.</p>
<p>Ruvdnaprinseassa lea rahpan čájáhusaid Thailánddas, Malaysias ja Mexicos main norgga arkitektuvra leamaš fokusis.</p>
<p>Ruvdnaprinseassas alddis lea maid stuora beroštupmi ceavzilis bivttasmálledoibmii ja estehtalaš gávppašeapmái. 2012 čavčča lei sus sáhkavuorru vuosttašroavváid ja mohtasuorggi olbmuid lunššas New Yorkas, maid Fashion 4 Development lágidii. Doppe lei ge sáhka juste das ahte movt mohtasuorgi sáhttá vuhtiiváldit ceavzilvuođa olles árvogeavllis.</p>
<p type="title" xml:lang="smj">Fitnodatguossástallan</p>
<p>Ruvdnaprinseassa Mette-Marit lea fitnan ollu designfitnodagain miehtá Norgga. Stohpogálvoindustriija lea Norgga stuorámus designindustriija mii beaggá maiddái olgoriikkain. Stohpogálvosuorggi 100-jagi ávvudeamis skábmamánus 2009 finai Ruvdnaprinseassa Sykkylven stohpogálvogilis Sunnmøres gos beasai oaidnit movt stohpogálvofabrihkat Ekornes ja L.K. Hjelle ráhkadit stohpogálvvuid.</p>
<p xml:lang="vep">22.06.2015</p>
<p type="title">Juogat dán artihkkala Twitteris ja Facebookas:</p>
</body></document>
