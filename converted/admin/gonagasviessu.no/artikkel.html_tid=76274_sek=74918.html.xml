<document xml:lang="sme" id="no_id"><header><title>Gonagas Haralda ja Dronnet Sonja sivdnádallan  - Norgga Gonagasviessu</title><genre code="admin"/><author><unknown/></author><wordcount>482</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/artikkel.html?tid=76274&amp;sek=74918</origFileName><parallel_text xml:lang="eng" location="artikkel.html_tid=28733.html"/><parallel_text xml:lang="nob" location="artikkel.html_tid=27561.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="nob">Hopp til hovedinnhold</p>
<p type="title">Gonagas Haralda ja Dronnet Sonja sivdnádallan</p>
<p>Majestehta Gonagas Harald ja Majestehta Dronnet Sonja sivdnádalluiga Nidarosdomenis Troandimis geassemánu 23. beaivvi 1991. Dasto fievrredii ge Gonagasbárra viidáseappot árbevieru maid Gonagas Olav ásahii 1958:s.</p>
<p>Goappeagat, sihke Gonagas Harald ja Dronnet Sonja hálideigga sivdnádallojuvvot ieaska doibmii sivdnádallanseremoniijain Nidarosdomenis.</p>
<p type="title" xml:lang="smj">Sivdnádallanmátki</p>
<p>Sivdnádallama oktavuođas čađahii Gonagasbárra logibeaivása mátki Lulli-Norggas. Ruovttoluotta Osloi soai mátkkoteigga Gonagaskiippain Norge. Jagi maŋŋil mátkkoteigga soai 22 beaivvi njealji davimus fylkkain.</p>
<p>Dat vierru ahte čađahit guhkes mátki stuora ossiin riikkas sivdnádallama oktavuođas, lea vierru mii manná maŋos gitta gaskaáiggi gonagasaide, geat dikte ieaset máidnojuvvot ieguđetguovlluid diggebáikkiin riikkas.</p>
<p>Ovdal sivdnádallama, de ledje ruvdnenregáliaid fievrredan Norges Bank lanjain Troandimis Nidarosdomenii. Serenomiija vuolde ledje gonagasa ja dronnega ruvnna bidjan goabbat beallái allaáltara.</p>
<p type="title" xml:lang="vep">Seremoniija</p>
<p>Nidarosdomenis vuostáiválddii Nidaros bisma, Finn Wagle ja Oslo bisma Andreas Aarflot Gonagasbára. Bisma Wagle dearvvahii Gonagasa dáid sániiguin: Ipmil várjalehkos du sisaboahtima ja du olggosmannama dán bottu rájes agála áigái.</p>
<p>Dasto váccii olmmoráidu girku sisa, ja Gonagas ja Dronnet čohkkedeigga 1818 ruvdnenstuoluide. Maŋŋel sártni ja čálalohkama, logai bisma sivdnádallanrohkosa ja Gonagas Harald loaiddastii ovdan.</p>
<p>Gonagas čippustii allaáltárii. Bisma Wagle bijai gieđas Gonagasa oaivvi ala ja rohkadalai:</p>
<p>Buotveagala Ipmil, don leat leama min ássanbáikin sogas sohkii, ja du riika ii earáhuva goassege. Don leat Hearrá ja du ovdii fertii juohke čibbi sojaldahttojuvvot. Mii rohkadallat, geahča árpmuinat su beallái gii čippustallá dás du muođuid ovddas.</p>
<p>Sivdnit Gonagas Harald V, nanne ja láide su su doaimmain nugo Norgga Gonagas. Divtte bálvalusaid maid son bargá álbmoga ja girku ovddas addat buressivdnádussan. Divtte min Gonagasa beassat eallit ovttas ieas álbmogiin friddjavuođas ja ráfis, du árbmugas gieđas.</p>
<p>Mii rohkadallat du, divttáit Gonagas Haralda hálddait su alla gohččuma viisodagain ja vuoiggala mielain, ja ovddidit duohtavuođa ja rievtti du dáhtu ja álbmoga lágaid mielde. Bajásdoalau su ieat árkkalmastinvuođainat jus lossa beaivvit bohtet, ja leage don ie su fápmun ja illun. Dan rohkadallat mii Jesusa nammii.</p>
<p>Dasto loaiddastii Dronnet ovdan ja čippustii Gonagasa báldii. Gieđain Dronnega oaivvi alde rohkadalai bisma dán rohkosa:</p>
<p>Buot iluid Ipmil, jorgal árpmut Dronnet Sonja beallái. Divtte su doaimma leat doarjjan Gonagasa daguide. Veahket su geavahit návccaidis ja fámuidis ávkin Norgga riikii ja olbmuide. Divtte buressivdnádusat ja ráfát deavdit su miela. Doala Dronnega badjin gievrras gieđainat, vai son álo gávdná doaivaga ja fámu du siste. Dan rohkadallat mii Jesusa nammii.</p>
<p>Dasto logai bisma rohkosa sihke Gonagassii ja Dronnegii. Ja de son čippustii áltárii dan botta gonagaslávlla lávlojuvvui. Ja de čuoččahii bisma ja jorggihii Gonagasbára guvlui, geat ain leigga čippostallamin allaáltára ovddas. Son logai buressivdnádusa sudnuide:</p>
<p>Min Hearrámet Jesus Kristus árbmu, Ipmila ráhkisvuohta ja Bassi Vuoiŋŋa servvolavuohta lehkos dudno mielde. Amen.</p>
<p>Hoavvahoavda loaiddastii ovdan ja láidii Gonagasa ja Dronnega fas ruvdnenstuoluide.</p>
<p xml:lang="vep">08.02.2013</p>
<p type="title">Juogat dán artihkkala Twitteris ja Facebookas:</p>
<p xml:lang="nob">Kong Harald og Dronning Sonja signes i Nidarosdomen i Trondheim 23. juni 1991 (Foto: NRK arkiv)</p>
<p>Guoskevaš leaŋkkat</p>
<list><p type="listitem" xml:lang="smj">Sivdnádallan (Artihkal)</p>
<p type="listitem">Gonagas Olav sivdnádallan (Artihkal)</p>
<p type="listitem">Gonagas Haakon ja Dronnet Maud ruvdnen (Artihkal)</p>
<p type="listitem">Gonagas Carl Johan ruvdnen (Artihkal)</p>
<p type="listitem" xml:lang="smj">Girjjálavuohta ja gáldot (Artihkal)</p>
</list><list><p type="listitem" xml:lang="nob">Nidarosdomen</p>
</list></body></document>
