<document xml:lang="sme" id="no_id">
  <header>
    <title>Ruvdnaprinsa St. Petersburggas  - Norgga Gonagasviessu</title>
    <genre code="admin"/>
    <author>
      <unknown/>
    </author>
    <wordcount>266</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.gonagasviessu.no/nyhet.html?tid=119864&amp;sek=74887</origFileName>
    <parallel_text xml:lang="eng" location="nyhet.html_tid=119864.html"/>
    <parallel_text xml:lang="nno" location="nyhet.html_tid=119864.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Hopp til hovedinnhold</p>
    <p>Norgga Gonagasviessu</p>
    <p type="title">Ruvdnaprinsa St. Petersburggas</p>
    <p>Odne álggahii Gonagasla Allavuohta Ruvdnaprinsa Haakon golmmabeaivása almmola guossástallama Ruoas. Ruvdnaprinsa galgá earet eará ovddidit Norgga ealáhusdoaimmaid nannenbargguid St. Petersburg ja Leningrad fylkkain.</p>
    <p xml:lang="koi">25.02.2014</p>
    <p>Mátkkis lea fárus Ealáhus – ja guolástandepartemeantta stáhtačálli Dilek Ayan, Oljo- ja energiijadepartemeantta stáhtačálli Kåre Fostervold ja Olgoriikadepartemeantta stáhtačálli Bård Glad Pedersen.</p>
    <p type="title" xml:lang="nob">St. Petersburg generálkonsuláhta</p>
    <p>Go Ruvdnaprinsa joavddai dohko, de son lei álggos fárus Norgga St. Petersburg generálkonsuláhta ođđa lanjaid rahpandilálavuođas. Generálkonsuláhta fárrii daid lanjaide loahpageahčen miessemánu 2013, ja doppe barget logi virggálačča – vihtta norgalačča ja vihtta ruoa mielbargi. Maŋŋil rahpandilálavuođa besse guossit geahčadit konsuláhta lanjaid.</p>
    <p>Máŋga stuora Norgga fitnodaga leat álggahan doaimmaid dien guovllus. Ruvdnaprinsa Haakon áigu fitnat guovtti fitnodaga guossis mat doppe leat, namalassii Málabuvttadanfitnodaga Jotun ja FMC Technologies, mii lea máilmmi stuorámus fitnodat mii ráhkada rusttegiid oljo- ja gássadoaimmaide mearabotnis.</p>
    <p>Generálkonsuláhta doaibmá St. Petersburg, Novgorod ja Pskov fylkkain ja Karelia Republihkas, ja buot diein guovlluin lei boahtán ovddasteaddji konsuláhta rahpandilálavuhtii. Ámmátguovlu lea oktiibuot 370.000 njealjádaskilomehter viiddu, sullii seamma stuoris go Norga, ja dan guovllus ásset birrasiid ovcci miljovnna olbmo.</p>
    <p type="title">Láse oarjjásguvlui</p>
    <p>Peter den store ásahii St. Petersburg gávpoga 1703:s, ja dat galggai leat su <span type="quote">«láse oarjjás guvlui»</span>. Gávpogis ásset birrasiid vihtta miljovnna olbmo, ja dat lea dehála industriija ja ekonomala guovddábáiki. Doppe leat guovddá ruoa dutkan -ja oahppoásahusat.</p>
    <p>St. Petersburg lea dovddus vuosttaettiin danin go doppe lea rikkis historjá ja kulturárbi. Eremitasjen musea lea dovddus miehtá máilmmi, doppe leat stuora vuorkáčoakkáldagat mat leat lágiduvvon guđa gárdimii, okta dain lea Dálvepalássa.</p>
    <p type="title">Juogat dán artihkkala Twitteris ja Facebookas:</p>
    <p>Guoskevaš leaŋkkat</p>
    <list>
      <p type="listitem">Rabai Jotun ođđa fabrihka (Ođas)</p>
      <p type="listitem">Guossástallá FMC Technologies (Ođas)</p>
    </list>
    <list>
      <p type="listitem" xml:lang="nob">St. Petersburg generálkonsuláhta</p>
    </list>
  </body>
</document>
