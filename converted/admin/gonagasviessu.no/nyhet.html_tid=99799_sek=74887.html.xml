<document xml:lang="sme" id="no_id">
  <header>
    <title>Guossit Stuorabritannias   - Norgga Gonagasviessu</title>
    <genre code="admin"/>
    <author>
      <unknown/>
    </author>
    <wordcount>431</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.gonagasviessu.no/nyhet.html?tid=99799&amp;sek=74887</origFileName>
    <parallel_text xml:lang="eng" location="nyhet.html_tid=99704.html"/>
    <parallel_text xml:lang="nob" location="nyhet.html_tid=99703.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Hopp til hovedinnhold</p>
    <p>Norgga Gonagasviessu</p>
    <p type="title">Guossit Stuorabritannias</p>
    <p>Odne álggaheaba Gonagasla Allavuohta Wales Prinsa ja Cornwall Hertuginne almmola guossástallama Norggas. Majestehtaguovttos Gonagas Harald ja Dronnet Sonja leaba gussiid láidesteaddjit guossástallanáiggi, mii lea golbma beaivvi.</p>
    <p xml:lang="koi">20.03.2012</p>
    <p>Prinsa ja Hertuginne fitnaba sihke Norggas, Ruoŧas ja Danmárkkus dán guossástallanmátkkis mii lea oassi Majestehta Dronnet Elisabetha diamántaávvudeamis. Dronnet lea leama 60 jagi brihttala truvnnos ja dat ávvuduvvo ollu doaluiguin dán jagi. Váldoávvudeapmi lea Stuorabrittanias álggugeahčen geassemánu.</p>
    <p type="title">Kránsabidjan</p>
    <p>Almmola prográmma álggahuvvui seremoniijain Nasjonalmonumeantta luhtte Akershus latnis. Gonagas Harald ja Prinsa Charles inspiseriiga gudnigardena, ja de bijai Wales Prinsa lieđđekránssa dan monumeantta lusa mii lea ceggejuvvon muitun norgalaččaide geat gahčče 2.máilmmisoađis.</p>
    <p>Maŋŋel dien seremoniija láidestii Gonagas Harald Prinssa Stáhtaministara kántuvrii, gos Prinsa Charles beasai deaivvadit Stáhtaministariin Jens Stoltenberg.</p>
    <p type="title">Suoidnemánu 22. beaivvi nuorat</p>
    <p>Prinsa Charles ja Hertuginne Camilla leigga dovddahan ahte soai earenoamáit háliideaba deaivvadit nuoraid jođiheddjiiguin, ja odne veaigin mátkkotedje ge gonagasla mátkkálaččat Nobel ráfiguovddáii gosa ledje čoahkkanan ollu Norgga nuoraidorganisauvnnaid jođiheaddjit.</p>
    <p>AUF jođiheaddji Eskil Pedersen sávai buresboahtima čoahkkima vuostta oassái. Dan oasis beasai Gonagasbárra, Prinsa ja Hertuginne humadit nuoraiguin geat besse heakkas suoidnemánu 22.beaivvi issoras báhčaleamis Utøyas.</p>
    <p>Nuppi oasis čoahkkimis ledje mielde nuoraidovddasteaddjit čiea politihkala bellodagain main leat áirasat Stuoradikkis. Dasa lassin ledje mielde áirasat nealji eará nuoraidorganisauvnnain. Ságastallamiid fádda lei movt oaut nuoraid searvat ja berotit: báikkálaččat, riikka dásis ja internauvnnala dásis? Čoahkkin loahpahuvvui minikonsearttain Nobel ráfiguovddáa feastasálas, maid doaimmahii komponista, lávlu ja gitáračuojaheaddji Mikhael Paskalev.</p>
    <p type="title" xml:lang="smj">Gallamállásat</p>
    <p>Eahkes lágideigga Gonagas ja Dronnet mállásiid Prinsii ja Hertuginnii Gonagasla loahtas. Mállásiin ledje sihke Ruvdnaprinsabárra, Prinseassa Märtha Louise ja Prinseassa Astrid.</p>
    <p>Sártnistis mállásiid oktavuođas deattuhii Gonagas Stuorabrittania ja Norgga lagas oktavuođa, ja rámidii Dronnet Elisabetha guhkes ja alladássása ovddasteami ieas álbmoga ovddas:</p>
    <p xml:lang="eng">
      <em type="italic">Queen Elizabeths achievements as monarch are remarkable. Throughout her long reign she has served the British people with unfailing devotion, dignity and distinction. Hers has indeed been a lifetime of exceptional service. As monarch and head of state, she has inspired respect and admiration not only in Britain but all over the world. </em>
    </p>
    <p type="title">Viidáseappot Bergenii</p>
    <p>Iittin mátkkotit Gonagasbárra, Prinsa Charles ja Hertuginne Camilla viidáseappot Bergenii, gos leat gonagasla gussiide plánen prográmma masa leat ollu čáhkkehan. Gonagas Harald ja Wales Prinsa galgaba fitnat dutkanfatnasis M/V Brennholm ja brihttala fregáhtas HMS Liverpool. Dan botta fitnaba ges Dronnet Sonja ja Cornwall Hertuginne luonddumánáidgárddis ja Grieg ruovttus, Troldhaugenis. Lágiduvvo maid oahpisteapmi, konsearta ja vuostáiváldin Haakonshallenis, ja guidemátkki Bryggenis.</p>
    <p type="title">Juogat dán artihkkala Twitteris ja Facebookas:</p>
    <p xml:lang="nob">De kongelige møter ungdommer fra Utøya på Nobel fredssenter (Foto: Clarence House, 2012)</p>
    <p>Guoskevaš leaŋkkat</p>
    <list>
      <p type="listitem">Guossástallan Bergenis (Ođas)</p>
      <p type="listitem">Loahpaheapmi Oslos (Ođas)</p>
    </list>
    <list>
      <p type="listitem">Govva album</p>
      <p type="listitem" xml:lang="nob">Clarence House: The Scandinavia Tour Day One</p>
      <p type="listitem" xml:lang="nob">Det brititske kongehuset</p>
      <p type="listitem" xml:lang="eng">The Prince of Wales.gov.uk</p>
    </list>
  </body>
</document>
