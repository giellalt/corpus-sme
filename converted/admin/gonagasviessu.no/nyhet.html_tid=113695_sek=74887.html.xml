<document xml:lang="sme" id="no_id"><header><title>Ávvudanjahki Munch 150   - Norgga Gonagasviessu</title><genre code="admin"/><author><unknown/></author><wordcount>452</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=113695&amp;sek=74887</origFileName><parallel_text xml:lang="eng" location="nyhet.html_tid=113695.html"/><parallel_text xml:lang="nob" location="nyhet.html_tid=113695.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="nob">Hopp til hovedinnhold</p>
<p type="title" xml:lang="isl">Ávvudanjahki Munch 150</p>
<p>Majestehta Gonagas rabai ávvudeami Munch 150 allaáiggala lágideamis Oslo ráđđeviesus odne eahkes. Lea 150 jagi dan rájes Edvard Munch riegádii, ja dat galgá čalmmustahttejuvvot doaluiguin miehtá dán jagi.</p>
<p xml:lang="vep">23.01.2013</p>
<p>Naunálmusea ja Munchmusea ovttasbarget ávvudit Norgga eanemus dovddus govvadáiddára, ja galget lágiduvvot stuora ja smávva lágideamit olles dán jagi – miehtá riikka. Váldolágideapmi lea čájáhus Munch 150 – mii lea stuorámus čájáhus mii goassege leama gos čájehit Munch dáidaga. Čájáhusa, mii galgá čájehuvvot geassemánu 2.beaivvi rájes golggotmánu 13.beaivái, sáhttá oaidnit sihke Naunálgalleriijas ja Munchmuseas. Dáidagat maid son ráhkadii gaskal 1882–1903 čájehuvvojit Naunálgalleriijas, ja dáidagat maid ráhkadii gaskal 1904–1944 čájehuvvojit Munch-museas.</p>
<p type="title">Nauvnna huksejeaddji</p>
<p>Rahpansártnistis deattuhii Gonagas Harald dan maid Munch lea mearkkaan Norgii:</p>
<p>- Ja dasto lea Munch okta min nauvnna stuora huksejeddjiin. Ovttas Ibsena girjjálavuođain ja Grieg musihkain leat Munch govat buot bajemusas min kultuvrrala vuođđobávttis. Su namma ja su dáida leat mielde defineremin Norgga kulturnauvdnan. Su dihte sáhttit mii čevllohallat leahket norgalaan, son lea oassi min kultuvrrala identitehtas.</p>
<p type="title">Áiggis áigái geaseheaddji</p>
<p>Munch lea fascineren, imatahttán ja hárbmadan ollu olbmuid, ja dan son dahká ain dál – miehtá máilmmi. Gonagas čujuhii muhtun vejola čilgehusaide mat sáhttet čuvget manne nie lea:</p>
<p>- Son soaitá nu eatnagiid mis olahit danin go mii dovdát ieamet dain olmmola dovdduin maid son čájeha. Ballu ja ráhkisvuohta, lossamiella ja gáđavuohta leat dakkár dovddut maid juohkeha mis lea addan dovdat eallimis eanet dahje unnit. Mii sáhttit vásihit makkár dovdu lea huiki olbmos, makkár dovddut leat sus gii jaskes vártnuhis dilis čohkká buohcci máná seaŋgaguoras, ja sáhttit maid vásihit ieamet oassin eallima dánssas. Munch geavahii ieas eallinvásáhusaid, muhto som nagodii govain daid ovdanbuktit dan láhkái ahte dat čuhcet min dovdduid čieŋalvuhtii. Ivnniiguin son ovdanbuktá min čuvges ja sevdnjes beliid.</p>
<p type="title">Viiddis ávvudoalut</p>
<p>Ávvudeapmi Munch 150 sisttisdoallá earet eará ollu čájáhusaid, girjealmmuhemiid, govvačájáhusaid ja musihkkadahkosiid ovdanbuktima. Eanas oassi doaluin lágiduvvojit Norggas, muhto olbmot sáhttet gal maid vásihit Muncha New Yorkas, Zurichas ja Stockholmmas. Ávvudoalut loahpahuvvojit dáiddára addanbeaivvi juovlamánu 12.beaivvi. Čájáhussii leat ráhkaduvvon sierra neahttasiiddut, gos gávdná dieđuid daid ieguđetlágan lágidemiid birra mat galget leat.</p>
<p type="title">Ođđaáigása čalbmi</p>
<p>2012 lei maid stuora Munch-jahki, danin go badjel miljon olbmo leat geahččan čájáhusa Det moderne øyet (Ođđaáigása čalbmi) Pariissas, Frankfurtas ja Londonis, ovdal go dat bođii <span type="quote">«ruoktot»</span> Norgii ja Munch-museai fas čakčat. Dronnet Sonja lei čájáhusa suodjaleaddji, ja son lei maid ovdačájáhusas Pariissas ja maiddái rahpančájáhusain Londonis ja Oslos. Ruvdnaprinseassa Mette-Marit rabai čájáhusa dalle go dat lei Frankfurtas – dat lei čájáhus mii gesii eanet olbmuid go makkárge eará čájáhus lea dahkan Schirn Kunsthallas.</p>
<p>Lea ráhkaduvvon sierra neahttasiidu gos leat gehččiid ieaset čájáhusgovat ja vásáhusat. Fina geahččamin Det moderne øyet, čuovo čujuheaddji dás olgebealde.</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
<list><p type="listitem" xml:lang="nob">Jubileum Munch 150</p>
<p type="listitem" xml:lang="est">Munchmuseet</p>
<p type="listitem" xml:lang="nno">Nasjonalmuseet</p>
<p type="listitem" xml:lang="nob">Nettutstilling: Det moderne øye</p>
</list></body></document>
