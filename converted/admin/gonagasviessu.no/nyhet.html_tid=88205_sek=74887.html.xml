<document xml:lang="sme" id="no_id"><header><title>Teknologiija ja dearvvavuohta  - Norgga Gonagasviessu</title><genre code="admin"/><author><unknown/></author><wordcount>302</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=88205&amp;sek=74887</origFileName><parallel_text xml:lang="eng" location="nyhet.html_tid=88139.html"/><parallel_text xml:lang="nob" location="nyhet.html_tid=88121.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="nob">Hopp til hovedinnhold</p>
<p type="title">Teknologiija ja dearvvavuohta</p>
<p>Majestehtaguovttos Gonagas ja Dronnet oahpisteigga Presideantta Doris Leuthard ja dr Roland Hausin Rikshospitálii odne iđđesbeaivvi. Doppe lei seminára medisiinnala teknologiija birra, Sveitssa stáhtaguossástallama nuppi beaivvi.</p>
<p xml:lang="vep">15.10.2010</p>
<p>Seminára lea ovttasbargu gaskal MedTech Switzerland ja Oslo Medtech, ja dan ulbmil lei láidet oktii dearvvavuođasuorggi ja medisiinnala teknologifitnodagaid ovddasteddjiid.</p>
<p>Sihke Presideanta Leuthard ja dearvvavuođaministtar Anne-Grete Strøm-Erichsen doalaiga sáhkavuoru, ovdal go álge presenteret teknologala ovdamearkkaid, earet eará movt insulin ja laserkirurgiija sáhttá hálddait.</p>
<p>Gonagasbárra ja Presideantabárra čuvvo seminára vuostta oasi. Dan maŋŋá máhcai Gonagas lohttii jođihit Stáhtaráđđečoahkkima, ja Dronnet oahpistii presideantabára Nobelinstituhttii.</p>
<p type="title" xml:lang="vep">Logaldalai Nobelinstituhtas</p>
<p>Nobelinstituhtas lei direktevra Geir Lundestad ja Norgga olgoritpolitihkala instituhta jođiheaddji Jan Egeland, geat vuostáiválddiiga gussiid. Go lei čállán namas Nobelinstituhta guossegirjái, de doalai Presideanta Leuthard logaldallama "The World is shifting - where is the European continent heading?". Maŋŋel logaldallama mátkkotii Presideanta stáhtaministara kantuvrii, gos lei čoahkkin stáhtaministariin Jens Stoltenberg. Maŋŋela seamma beaivvi lei Presideanta Leuthard maiddái čoahkkimis olgoritministariin Jonas Gahr Støre.</p>
<p type="title" xml:lang="smn">Almmola luna</p>
<p>Stáhtaministtar Stoltenberg lei guossoheaddji go Ráđđehus lágidii luna gudnin svetssa presideantabárrii. Luna lei stáhtaministara viesus, ja sihke Gonagasbárra ja Ruvdnaprinsabárra ledje doppe.</p>
<p type="title">Konsearta ja vuostáiváldin</p>
<p>Eahkes ledje Gonagas ja Dronnet, Ruvdnaprinsa ja Ruvdnaprinseassa Sveitssa guossit vuostáiváldimis Grand hoteallas. Ambassadevra Denis Feldmeyer lei vuostáiváldima guossoheaddji, ja lágideapmi álggahuvvui konsearttain. Dat lei maŋŋemus oassi lágdemiin ovdal go Presideanta Doris Leuthard ja dr Roland Hausin sávvaba almmolaččat báze dearvan Gonagassii ja Dronnegii ja loahpaheaba stáhtaguossástallama.</p>
<p type="title">Juogat dán artihkkala Twitteris ja Facebookas:</p>
<p>Fáktadieđut</p>
<p xml:lang="smj"><em type="italic">Fáktadieđut Sveits birra </em></p>
<p xml:lang="isl">Oaivegávpot: Bern Stuorámus gávpogat: Zürich, Genève, Basel ja Bern</p>
<p>Sturrodat: 41 284 km² Olmmošlohku; 2010: sullii 7,8 miljovnna Almmolaš giella: Duiska, fránskagiella ja itálialašgiella</p>
<p xml:lang="swe">Stivrenmálle: Konføderála republihkka Stáhtaoaivámuš: Forbunddapresideanta Doris Leuthard</p>
<p>Diplomáhtalaš oktavuođat Norgii 1906 rájes Sveits lea dehálaš Norgii earet eará surggiin nugo EFTA ja WTO, dain surggiin lea lagas ovttasbargu ealáhuspolitihkalaš oktavuođain.</p>
<p>Gáldu: UD</p>
<p>Guoskevaš leaŋkkat</p>
<list><p type="listitem">Stáhtaguossit Sveitssas (Ođas)</p>
</list></body></document>