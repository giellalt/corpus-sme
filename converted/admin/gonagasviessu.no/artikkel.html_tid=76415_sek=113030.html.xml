<document xml:lang="sme" id="no_id">
  <header>
    <title>Ruvdnaprinseassa Märtha muitofoanda  - Norgga Gonagasviessu</title>
    <genre code="admin"/>
    <author>
      <unknown/>
    </author>
    <wordcount>329</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.gonagasviessu.no/artikkel.html?tid=76415&amp;sek=113030</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Hopp til hovedinnhold</p>
    <p>Norgga Gonagasviessu</p>
    <p type="title">Ruvdnaprinseassa Märtha muitofoanda</p>
    <p>Foandda ulbmil lea addit ruhtadoarjaga organisašuvnnaid ja servviid sosiála ja humaniteara doaimmaide. Prinseassa Astrid, Ferner roavvá jođiha Ruvdnaprinseassa Märtha muitofoandda stivrra.</p>
    <p>Foanda ásahuvvui cuoŋománu 1. beaivvi 1929 ja foandda namma lei álggos <span type="quote" xml:lang="nob">”Hennes Kongelige Høyhet Kronprinsesse Märthas Fond”</span>. Foanddas juolluduvvojit doarjaga Ruvdnaprinseassa riegádanbeaivvi oktavuođas, njukčamánu 28. beaivvi.</p>
    <p type="title">Doaibmannjuolggadusat</p>
    <p>Foandda ulbmil lea addit ruhtadoarjaga organisašuvnnaid ja servviid sosiála ja humaniteara doaimmaide. Foandda doarjagat galget gokčat dakkár dárbbuid maidda stáhta dahje suohkanat eai juollut doarjagiid. Eai addojuvvo doarjagat eaŋkilolbmuide ja dábálaččat eai investeremiidda ge. Dušše muhtun hárve háve sáhttá juolluduvvot doarjja seamma ulbmilii eanet go ovtta jagi maŋŋálaga.</p>
    <p type="title">Juolludeamit</p>
    <p>Foanddas lei 2005:s sullii 27 000 000 ruvdno kapitálan. Juohke kalenddarjagi vuoitu biddjojuvvo stivra disponeremii jagi maŋŋá. Jus eai juoge buot vuoittu mii lea juohkinládje, de biddjojuvvo ruhta mii báhcá juogikeahttá foandakapitálan.</p>
    <p>Dábalaččat juogaduvvo birrasii 1,3 millijuvnna ruvnno juohke jagi, doarjja juogaduvvo ollu vuostáiváldiide. Standárdadoarjja lea 5 000 ruvnno, muhto sáhttet maid juolludit stuorit doarjaga. 2016:s bohte fondii 317 ohcamuša. Addojuvvui doarjja 191 ohcciide.</p>
    <p>Juolluduvvon doarjaga guite galgá sáddejuvvot nu johtilit go vejolaš fondii, ja áinnas galgá čilget masa ruhta lea geavahuvvon.</p>
    <p type="title">Stivra</p>
    <p>Lea Majestehta Gonagas gii nammada fondii stivrra ja jođiheaddji lea Prinseassa Astrid Ferner roavvá. Lassin Prinsessii leat stivrras vel mielde hoavvahoavda, Egil Vindorum, bisma emeritus Sigurd Osberg ja Ingelin Killengreen.</p>
    <p>Lea Árvomearkakansellia mii lea foandda hálddahus, ja kansellihoavda Mette Tverli lea foandda čálli ja beaivválaš jođiheaddji.</p>
    <p type="title">Ohcamušat</p>
    <p>Gávdno sierra skovvi mainna galgá ohcat foanddas doarjaga. Dan sáhttá viežžat go čuovvu čujuheaddji dás olgešbealde. Ohcanáigemearri lea guovvamánu 1. beaivvi rádjái. Ohcamuš galgá sáddejuvvot boastta mielde deike:</p>
    <p xml:lang="nob">Kronprinsesse Märthas Minnefond Ordenskanselliet Det kongelige slott 0010 Oslo</p>
    <p>Gažaldagat mat gusket fondii divvojuvvojit deike:</p>
    <p xml:lang="nob">Ordenskanselliet, Kansellihoavda Mette Tverli Det kongelige slott, 0010 Oslo.</p>
    <p>Telefuvdna: 22 04 87 00</p>
    <p xml:lang="nob">fond@slottet.no</p>
    <p xml:lang="koi">15.02.2017</p>
    <p type="title">Juogat dán artihkkala Twitteris ja Facebookas:</p>
    <p>Fáktadieđut</p>
    <p>
      <em type="italic">Áiggut go addit? </em>
    </p>
    <p>Jus áiggut addit donašuvnna Ruvdnaprinseassa Märtha Muitofondii, de lea foandda attáldatkontu 6058.05.05255.</p>
    <p>Guoskevaš leaŋkkat</p>
    <list>
      <p type="listitem">Ruvdnaprinseassa Märtha (Sekšuvdnateaksta)</p>
      <p type="listitem">Ruvdnaprinsabára foanda (Artihkal)</p>
      <p type="listitem">Prinseassa Märtha Louise Foanda (Artihkal)</p>
    </list>
  </body>
</document>
