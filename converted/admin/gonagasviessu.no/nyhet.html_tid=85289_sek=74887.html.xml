<document xml:lang="sme" id="no_id"><header><title>Stáhtaguossit Ruoas  - Norgga Gonagasviessu</title><genre code="admin"/><author><unknown/></author><wordcount>416</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=85289&amp;sek=74887</origFileName><parallel_text xml:lang="eng" location="nyhet.html_tid=85303.html"/><parallel_text xml:lang="nob" location="nyhet.html_tid=85279.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="nob">Hopp til hovedinnhold</p>
<p type="title">Stáhtaguossit Ruoas</p>
<p>Gonagas Majestehta sávai Ruoa presidentii H.E. Presideanta Dmitrij Medvedevai ja su roavvái Svetlana Medvedevai buresboahtima Norgii allaáiggala seremoniijas olggobealde loahta eske ovdalgaskabeaivvi.</p>
<p xml:lang="vep">26.04.2010</p>
<p>Majestehta Dronnet ja Ruvdnaprinsabárra leigga maid fárus buresboahtinseremoniijas, gos Gonagas ja Presideanta inspiseriiga Gardena ja dearvvaheigga almmola Norgga ovddasteddjiid. Presideanta Medvedev asttai maid dearvvahit norgga ja ruoa mánáid geat ledje boahtán loahttailljui.</p>
<p>Maŋŋá buresboahtinseremoniija mátkkotii Presideanta Medvedev Stuoradiggái, gos sus lei čoahkkin Stuoradikki presideanttain, Dag Terje Anderseniin.</p>
<p>Diibmu 13:00 lágideigga Gonagas ja Dronnet luna loahtas gudnin Presidentii Medvedev ja su roavvái Medvedeva. Ruvdnaprinsabárra ja Prinseassa Astrid, Ferner roavvá, ledje maid doppe. Guossohedje Norgga borramuaid, suovastuvvon ja sálttis ja eará máisttuin lágiduvvon bohccobierggu maid ledje háhkan Finnmárkkus, bassojuvvon mearaguoli ja luomeparfait.</p>
<p type="title">Muittaedje sin geat soađis gahčče</p>
<p>Lea árbevierru ahte stáhtaoaivámuččat geat leat almmola guossástallamis Norggas, bidjet lieđđekránssa naunálmonumentta lusa Akershus festningas. Gonagas Harald láidestii Presideanta Medvedev go son bijai kránssa monumeantta lusa muitun norgalaččaide geat masse heakkaset 2. máilmmisoađis.</p>
<p>Dmitrij Medvedev gudnijahtii maid 14 norgga soahteveterána Ruoa ávvomedáljain mii lea muitun 65-jagi ávvudeapmái dan rájes vuite Stuora váhneneatnansoađi 1941-1945.</p>
<p type="title">Sovjehtala soahtefáŋggaid čájáhus</p>
<p>Stáhtaguossástallama oktavuođas rabai Falstadsenter čájáhusa Suodjalusmuseas mii čájeha sovjehtala soahtefáŋggaid. Gonagasbárra ja Presideantabárra besse geahččat čájáhusa mii muitala fáŋggaid historjjá.</p>
<p>Sullii 100.000 sovjehtala soahtefáŋgga sáddejuvvo Norgii 2.máilmmisoađis. Eatnasat ledje Rukses armé soalddáhat, muhto ledje maid 9000 siviila olbmo, sin searvvis 1400 nissonolbmo ja 400 máná. Ollu norgalaččat geahččaledje veahkehit fáŋggaid, sii bukte suollemasat borramua áiddiid čađa, muhto 13.700 jápme, eatnasat jápme nelggiin, buozanvuođain ja illásteami geail.</p>
<p>Soađi maŋŋil lea leama unnán sáhka dáid fáŋggaid eallinvuorbbi birra, ja dán čájáhusa ulbmil lea ge dovddusindahkat sin historjjá.</p>
<p>Maŋŋá čájáhusa manai Presideanta ja su mieldemátkkoteaddjit Vestre gravlundii, gos Presideanta Medvedev bijai kránssa monumeantta lusa mii lea ceggejuvvon muitun sovjehtala soalddáhiidda geat gahčče Norggas.</p>
<p type="title">Bálddalasprográmma</p>
<p>Maŋŋá kránsabidjama Vestre gravlunddas, vulggii Presideanta deaivvadit norgga ja ruoa ealáhusovddasteddjiiguin, dat lea oassi Plaza ealáhussemináras.</p>
<p>Dronnet Sonja váccaii Svetlana Medvedevain ja ofelaččain Vigelandpárkkas. Dasto finaiga Dronnet ja Presideantaroavvá Naunálgalleriijas, gos direktevra Audun Eckhoff vuostáiválddii sin.</p>
<p type="title" xml:lang="smj">Gállamállasat</p>
<p>Eahkes leat gállamállasat Gonagasla loahtas Presidentii Medvedev ja su roavvái gudnin.</p>
<p type="title">iehtadusat Akershusas</p>
<p>Ihttin galgá Preasideanta deaivvadit stáhtaministariin Jens Stoltenberg. Lea ihttojuvvon ahte soai galgaba vuolláičállit máŋga iehtadusa gaskal Norgga ja Ruoa Akershus festningas, ovdal go presideantabárra vuolgá Ráđđehusa guossin almmola lunii Akershusas.</p>
<p>Presideanta Dmitrij Medvedev ja su roavvá Svetlana Medvedeva mátkkoteaba viidáseappot Danmárkui distaga maŋŋelgaskabeaivvi.</p>
<p type="title">Juogat dán artihkkala Twitteris ja Facebookas:</p>
<p>Almmola buresboahtinsremoniija loahttailjus, dan maŋŋil govvedeapmi Fugleværelset nammasa lanjas ja Den hvite salong skeaŋkabeavdi (Video: Ole Berg-Rusten / ScanpixNTB / Gonagasla hoavva)</p>
<p>Guoskevaš leaŋkkat</p>
<list><p type="listitem" xml:lang="nob">Falstadsenteret</p>
<p type="listitem" xml:lang="vep">Presideanta Medvedev</p>
</list></body></document>
