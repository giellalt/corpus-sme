<document xml:lang="sme" id="no_id"><header><title>Gonagas Christian Frederik  - Norgga Gonagasviessu</title><genre code="admin"/><author><unknown/></author><wordcount>371</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/artikkel.html?tid=75748&amp;sek=74945</origFileName><parallel_text xml:lang="eng" location="artikkel.html_tid=30101.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title" xml:lang="nob">Gonagas Christian Frederik</p>
<p>Christian Frederik (1786-1848) lei dánska truvdnoárbbola ja ráđđejeaddji Gonagas Frederik VI vilbealli. 1813:s nammaduvai son stáhtaámmáthearrán ja alimuskommandevran Norggas. Su bargun lei mátkkotit miehtá riikka nannen dihtii Dánmárkku ja Norgga čanastagaid, ja nu maiddái bargat vuostá Carl Johana áigumuaid oaut Norgga Ruoŧa oktavuhtii.</p>
<p>Christian Frederik fievrreduvvui suoli brihttala cakki čađa, ja bođii Hvaleris Norgii miessemánu 21. beaivvi 1813. Beaivvi maŋŋá lágidii sin ieas boahtima Christianiai. Son álggii ámmátdoaibmasis, ja olbmot liikogohte sutnje.</p>
<p type="title" xml:lang="smn">Kielráfi</p>
<p>Ođđajagimánu 17. beaivvi 1814 čálii Gonagas Frederik ieas stáhtaámmáthearrái Norggas Kielráfi ođđasiid. Dánmárku lei miehtan luvvet Norgga Ruŧŧii. Christian Frederik oaččui gohččuma addit háldosis eret norgga latniid ja máhccat Dánmárkui. Christian Frederik biehttalii čuovvolit dien gohččuma. Dan sadjái manai son norgga vuostálastiid njunnoii vuostálastit Kielsoahpamua.</p>
<p type="title">Norgga suverenitehta</p>
<p>Álgoálggus lei Christian Frederik áigon almmustahttit ieas gonagassan ieas árbenrievtti fámuin. Muhto stuorahearráid čoahkkimis Eidsvollas guovvamánnu 16. beaivvi mieđai son professor Georg Sverderupa ákkastallamiidda: Go Gonagas Frederik lei cealkán eret Norgga truvnno, de lea suverenitehta máhccan fas ruovttoluotta norgga álbmogii. Norgga álbmot ferte ie válljet alcces gonagasa.</p>
<p>Christian Frederik gohčui vuođđoláhkaaddi čoahkkimii. Dan botta go áirasiid válljen čađahuvvui, stivrii son ie regeantan ovttas ráđđehusráđiin. Cuoŋománu 10. beaivvi 1814 bođii Riikkačoahkkin čoahkkái Eidsvollii.</p>
<p type="title">Vuođđoláhka ja gonagasa válljen</p>
<p>Cuoŋománu 10. beaivvi rájes miessemánu 17. beaivái barggai Riikkačoahkkin Eidsvollas oaut čoahkkái riikka ođđa Vuođđolága. Dat lei áiggistis hui liberála ja demokráhtala ráđđenmálle láhkaásahus. Riikkačoahkkin nannii maid ahte Norga ain galgá leat monárkiija, ja miessemánu 17. beaivvi 1814 válljejuvvui Christian Frederik ovttajienalaččat Norgga Gonagassan.</p>
<p type="title">Soahti Ruoŧain</p>
<p>Ruvdnaprinsa Carl Johan biehttalii dohkkeheamis Norgga iestivrejumi. Son gáibidii stuorariikkaid fámuid doarjaga bágget dohkkehit Kielsoahpamua mearrádusaid. Áirrasgoddi sáddejuvvui Norgii garadit Christian Frederika vuollánit, muhto soabadallan ii menestuvvan. Suoidnemánu 29. beaivvi márerejedje Carl Johana soalddáhat Norgii.</p>
<p>Ruoŧa soahteveahka njeiddii oalle johtilit norgga vuostálastinfámu, ja Norga fertii bivdit vearjoluoitaga. Konvenuvnnas mii čállojuvvui Mossas borgemánu 14. beaivvi, mieđai Christian Frederik iehtadussii ahte addit ráđđenfámu stáhtaráđđái ja guođđit riikka.</p>
<p type="title" xml:lang="nob">Gonagas Christian Frederik abdisere</p>
<p>Golggotmánu 10. beaivvi 1814, Bygdø gonagasgárdimis, celkkii Gonagas Christian Frederik eret norgga truvnno. Son guđii riikka golggotmánu 28. beaivvi.</p>
<p>Christian Frederik attai maŋŋil Dánmárkku gonagas, ja ráđđii doppe 1839 rájes 1848 rádjái.</p>
<p xml:lang="koi">18.01.2009</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
<list><p type="listitem" xml:lang="nob">Christian Frederik vuordnu váli 1814:s (Virksomme ord)</p>
<p type="listitem" xml:lang="nob">Christian Frederik truvdnasárdni 1814 (Virksomme ord)</p>
</list></body></document>
