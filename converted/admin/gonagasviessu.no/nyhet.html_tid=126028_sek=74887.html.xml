<document xml:lang="sme" id="no_id"><header><title>Loahpaheigga stáhtaguossástallama Perth gávpogis  - Norgga Gonagasviessu</title><genre code="admin"/><author><unknown/></author><wordcount>355</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=126028&amp;sek=74887</origFileName><parallel_text xml:lang="eng" location="nyhet.html_tid=126028.html"/><parallel_text xml:lang="nob" location="nyhet.html_tid=126028.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="nob">Hopp til hovedinnhold</p>
<p type="title">Loahpaheigga stáhtaguossástallama Perth gávpogis</p>
<p>Maŋemus oassi Gonagasbára stáhtaguossástallan mátkkis lei Perthas, Australia oarjerittus. Beaivvi váldofáddán lei maritiibma ovttasbargu ja petroleumdoaibma.</p>
<p xml:lang="vep">27.02.2015</p>
<p>Perth lea Western Australia oaivegávpot, ja njealjádin stuorámus gávpot riikkas. Maŋemus jagiid lea gávpot vásihan buori ekonomalaš ovdáneami, vuosttažettiin bákteroggandoaimmain, ja olju- ja gássadoaimmain. Badjel 49 Norgga fitnodaga lea ásahuvvon Perth gávpogii– eanas oassi gullet petroleumsuorgái.</p>
<p type="title">Maritiibma ovttasbargu</p>
<p>Wilhelmsen skiippa MV Tugela oaččui guossin sihke Majestehtaguovtto Gonagasa ja Dronnega ja olju-ja energiijaministara Tord Lien odne. Skiippas muitaledje Norgga maritiibma doaimmaid birra Australias ja presenterejedje maid Norgga – Australia ovttasbarggu maritiibma suorggis ja offshore doaimmain.</p>
<p>Gonagasbárra beasai maid čuovvut MoU - memorandum of understanding – vuolláičállima, mii lea dokumeanta Norgga geoteknihkalaš instituhta ja University of Western Australia boahttevaš dutkanovttasbarggu birra.</p>
<p>Maŋŋil dien oasi guossástallamis, leigga Gonagas ja Dronnet almmolaš lunššas, gos soai leigga oassestáhtaguvernøra Kerry Sanderson guossit.</p>
<p type="title" xml:lang="est">Petroleumseminára</p>
<p>Australia lea goalmmát stuorámus golgi luonddugássa vuovdi olgoriikkaide. Stuorámus huksendoaimmat leat olggobealde oarjjabeali riddoguovlluid, gos ohcan ja huksendoaimmaid dilálašvuođat sulastahttet Norgga guovlluide. Gonagas Harald doalai loahpahan sáhkavuoru semináras, mas son čujuhii dan movt Norgga vásáhusat ja teknologiija sáhttet leat áigeguovdilat daid huksemiidda maid Australia galgá čađahišgoahtit:</p>
<p xml:lang="eng"><em type="italic">To extract natural resources in Norway, the industry has had to deal with operations in remote areas, a lack of infrastructure and production in rough weather conditions. Australia faces many of the same challenges. In the future the industry will face challenges related to rising costs, an increasing demand for energy and climate change. </em></p>
<p xml:lang="eng"><em type="italic">With more than forty years of experience on the Norwegian continental shelf, the Norwegian service and supply industry has become well known worldwide for state-of-the-art technology and the ability to deal with complex challenges. This has made the industry competitive internationally. </em></p>
<p xml:lang="nob">Statoil er blant selskapene som har lisens for leting utenfor den australske kysten, og norske Farstad Shipping driver en offshore treningssimulator utenfor Perth.</p>
<p type="title">Loahpahan vuostáváldin</p>
<p>Odne eahkes, báikkálaš áiggi, leaba Gonagas Harald ja Dronnet Sonja guossin vuostáiváldindilálašvuođas maid Australia stáhtaministtar Colin Barnett hovde. Dat vuostáiváldin loahpaha Gonagasbára ovddolaš stáhtaguossástallama Australias.</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
<list><p type="listitem">Stáhtaguossástallan Australias (Ođas)</p>
<p type="listitem">Rabai seminára Antárktisa birra (Ođas)</p>
<p type="listitem">Norgga luondu dáiddahámis (Ođas)</p>
<p type="listitem" xml:lang="nno">Australia 2015 (Govvaalbum)</p>
</list></body></document>