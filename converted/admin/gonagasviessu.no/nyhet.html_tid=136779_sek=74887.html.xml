<document xml:lang="sme" id="no_id"><header><title>Golbma buolvva  - Norgga Gonagasviessu</title><genre code="admin"/><author><unknown/></author><wordcount>188</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=136779&amp;sek=74887</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="nob">Hopp til hovedinnhold</p>
<p type="title">Golbma buolvva</p>
<p>Majestehtaguovtto Gonagasa ja Dronnega 25-jagi ávvudeami oktavuođas lea almmolašvuhtii biddjojuvvo ođđa govva mas leat Gonagas, Ruvdnaprinsa ja Prinseassa Ingrid Alexandra.</p>
<p xml:lang="vep">23.06.2016</p>
<p>Govva lea govvejuvvon Norgga ruvdnačiŋaid luhtte – seamma báikkis go logi jagi dás ovdal, dalle go árberáidu govvejuvvui dan oktavuođas go lei 100 jagi dan rájes Gonagas Haakon ja Dronnet Maud ruvnniduvvuiga.</p>
<p type="title">Ruvdnačiŋat</p>
<p>Ruvdnačiŋaid háhke dalle go Gonagas Carl Johan galggai ruvnniduvvot 1818:s, danin go dalle go Norga lei uniovnnas Danmárkkuin, de lei oktasaš ruvnnideapmi Danmárkkus goappešat riikkaide – dánskalaš ruvdnačiŋaiguin. Ruvdnačiŋat mat Norggas ledje, mat leat geavahuvvon 1100-logu rájes, láhppojedje 1537 reformašuvnna áiggi.</p>
<p>Gonagas Carl Johan mávssii ieš ruvnna ja eará dávviriid mat geavahuvvojedje seremoniijas.</p>
<p type="title">Norgga maŋemus ruvdnen</p>
<p>Gonagasruvdna ja Dronnetruvdna ledje áltára alde 1991 sivdnádallanseremoniijas, seammaládje go dalle go Gonagas Olav V sivdnádallojuvvui 1958:s, muhto dat eai biddjojuvvo šat monárkka oaivái. Gonagas Haakon ja Dronnet Maud leigga maŋemus Gonagasbárra mii ruvdnejuvvui Norggas – geassemánu 22. beaivvi 1906.</p>
<p>Dál vurkkoduvvojit Norgga ruvdnačiŋat Erkebismagárdimis Trondimis, gos dat leat čájáhussan.</p>
<p type="title">Preassa várás</p>
<p>Lea vejolaš viežžat dien ođđa gova preassa govvaalbumis. Govva lea dušše redakšuvnnaid geavaheapmái.</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
</body></document>
