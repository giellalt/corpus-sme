<document xml:lang="sme" id="no_id">
  <header>
    <title>Hamsun 2009 rahpan  - Norgga Gonagasviessu</title>
    <genre code="admin"/>
    <author>
      <unknown/>
    </author>
    <wordcount>259</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.gonagasviessu.no/nyhet.html?tid=77255&amp;sek=74887</origFileName>
    <parallel_text xml:lang="nob" location="nyhet.html_tid=77086.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Hopp til hovedinnhold</p>
    <p>Norgga Gonagasviessu</p>
    <p type="title" xml:lang="smj">Hamsun 2009 rahpan</p>
    <p>Majestehta Dronnet lei mielde Hamsun-jagi 2009 almmolaš rahpamis Nationalbibliotehkas. Leif Hamsun, Knut Hamsun mánáidmánná, doaimmahii almmolaš rahpama, go gaikkehii ovtta kaleanddarbláđi mii lei válljejuvvon ávvudeapmái symbolan.</p>
    <p xml:lang="koi">22.02.2009</p>
    <p>Rahpanprográmma sisttisdoalai earet eará oasi čájáhusas <span type="quote" xml:lang="nob">"Sult og Suppe"</span> mas ledje mielde neavttárat Per Christian Ellefsen, Herborg Kråkevik ja Håkon Ramstad, Cathrine Telle lei bagadeaddji.</p>
    <p type="title">Gáhttateáhter</p>
    <p><span type="quote" xml:lang="nob">"Sult og Suppe"</span> čájehuvvui seamma beaivvi gáhtaid alde Nationalteáhteris St. Olav plass rádjái, ja gehččiide guossohuvvui nuvttá málli. Čájáhusa vuolggabáiki lea Knut Hamsun romána <span type="quote" xml:lang="est">"Sult"</span>, mainna son šattai duođas dovddus. Čájáhusas leat earet eará oasit sihke <span type="quote" xml:lang="nob">"Hamsuns gate"</span> bihtás, mii čájehuvvo Nationalteáhteris ja <span type="quote" xml:lang="est">"Sult"</span> čájáhusas mii čájehuvvo Torshovteáhteris.</p>
    <p type="title" xml:lang="smj">Čájálmas k u b o a a</p>
    <p>Dronnet beasai maid oaidnit k u b o a a čájálmasa – mii čájeha Knut Hamsun ovdalaš girječállima. Doppe čájehit teavsttaid, logaldallamiid, reivviid, giehtačállosiid ja vuosttaš almmuhuvvon girjjiid 1890-jagiin, ja muitaluvvo maid eará girječálliid, regissøraid ja komponisttaid birra geaid bargguid Knut Hamsun lea báidnán. Dát čájálmas lea rabas geassemánu 6. beaivvi rádjái 2009.</p>
    <p type="title">150-jagi ávvudeapmi</p>
    <p>Hamsun-jahki 2009 lágiduvvo čalmmustahttin dihtii dan ahte lea 150 jagi dan rájes Knut Hamsun riegádii. Ávvudeapmi galgá leat miehtá riikka smávva ja stuorát lágidemiiguin.</p>
    <p>Boahtte našuvnnalaš čalmmustahttin lea Lom báikkis Vågås borgemánu 1. beaivvi, ja dan lágideami vuolggabáiki galgá leat <span type="quote" xml:lang="nob">"Markens Grøde"</span> romána. Moadde beaivvi maŋŋá, borgemánu 4. beaivvi lea Hamsunguovddáža rahpan Hamarøyas Nordlánddas, ja dan duogáš lea <span type="quote" xml:lang="dan">"Landstrykere"</span>. Maŋemus dain njealji našuvnnalaš Hamsun- čalmmustahttimiin lea biddjojuvvon Grimstadii čakčamánu 18. beaivvi, ja dan vuolggabáiki lea <span type="quote" xml:lang="nob">"På gjengrodde stier"</span>.</p>
    <p type="title">Juogat dán artihkkala Twitteris ja Facebookas:</p>
    <p>Guoskevaš leaŋkkat</p>
    <list>
      <p type="listitem" xml:lang="smj">Hamsun 2009</p>
    </list>
  </body>
</document>
