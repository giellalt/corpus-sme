<document xml:lang="sme" id="no_id"><header><title>Stáhtaguossit Litauenis  - Norgga Gonagasviessu</title><genre code="admin"/><author><unknown/></author><wordcount>482</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=90763&amp;sek=74887</origFileName><parallel_text xml:lang="eng" location="nyhet.html_tid=90731.html"/><parallel_text xml:lang="nob" location="nyhet.html_tid=90703.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="nob">Hopp til hovedinnhold</p>
<p type="title">Stáhtaguossit Litauenis</p>
<p>Republihka Litauen presideanta, H.E. Dalia Grybauskaitė  lea guovttebeaivása stáhtaguossástallamis Norggas. Majestehtaguovttos Gonagas ja Dronnet sávaiga Presidentii buresboahtima allaáiggala seremoniijas loahttailjus ikte.</p>
<p xml:lang="vep">07.04.2011</p>
<p>Karl Johan gáhtta ja loahttaluohkká lei čiŋahuvvon leavggaiguin ja liđiiguin guossástalli riikka ivnniiguin, nugo lea dáhpi. Nubbi oassi buresboahtinseremoniijas lei loahta siste, gos lei almmola govven Loddelanjas ja skeaŋggaid addin.</p>
<p>Maŋŋá luna oahpisteigga Gonagas Harald ja Dronnet Sonja presideantta Akershus festningii. Doppe bijai Presideanta Grybauskaitė lieđđekránssa naunálmonumeantta lusa mii lea ceggejuvvon muitun norgalaččaide geat gahčče 2. máilmmisoađis.</p>
<p type="title">Čoahkkimat ja nammačállimat</p>
<p>Gonagasbárra čuovui maid Presideanta Grybauskaitė Stuoradiggái, gos son beasai deaivvadit doaibmi Stuoradiggepresideanttain Per Kristian Foss. Presideanttas lei dan maŋŋil čoahkkin stáhtaministariin Jens Stoltenberg, ja dan maŋŋá soai ovttas vuolláičáliiga dáid dokumeanttaid:</p>
<list><p type="listitem" xml:lang="eng">Memorandum of Understanding on the EEA Financial Mechanism 2009-2014</p>
<p type="listitem" xml:lang="eng">Agreement on the transfer of sentenced persons</p>
</list><p type="title" xml:lang="smj">Gállamállasat</p>
<p>Eahkis lágidii Gonagasbárra gállamállasiid loahtas gudnin Presidentii Grybauskaitė. Sártnistis Presidentii, gesii Gonagas Harald ovdan Litauena rahčamuaid beassat luovos Sovjetlihtu okkupauvnnas, ja man ollugat Norggas dorjo Litauena dien áis. Norga dohkkehii Litauena iemearrideaddji riikan juo 1921:s, ja ii geassán goassege dien dohkkeheammi ruovttoluotta. Diplomáhtala oktavuođat sáhtte fas ásahuvvot borgemánus 1991, ja dán jagi ávvudit ge ahte lea 20 jagi vássán dien dehála dáhpáhusa rájes mii guoská dán guovtti stáhtii.</p>
<p type="title" xml:lang="olo">Ålesundda Skiipahuksen</p>
<p>Odne iđđes manaiga Gonagas Harald ja Presideanta Dalia Grybauskaitė Ålesundii, gos stáhtaguossástallama nubbe oassi lea. Dien guovllu guossástallan álggahuvvo Fiskerstrand BLRT Shipyard fitnodagas. Dát doaibma lea boađus ovttasbarggus mii lea gaskal Fiskerstrand Verfta Ålesunddas ja Western Shipyard i Klaipeda, Litauenis.</p>
<p type="title">Váccaeapmi Jugendstil gávpogis</p>
<p>Ålesunda lea dovddus danin go doppe lea Jugendstiila gávpothuksenmálle. Gávpogii attai diet mihtilmasvuohta dalle 1904:s, go huksejedje gávpoga ođđasis maŋŋel go boares gávpotoassi bulii. Jugend, dahje art Nouveau, lei dalá huksenstiila mii geavahuvvui ođđasishuksemis, ja danin ođđa gávpogii attai ge diet huksenhápmi.</p>
<p>Ålesundda sátnejođiheaddji, Bjørn Tømmerdal vuostáiválddii Gonagas Haralda ja Presideantta Dalia Grybauskaitė, ja váccii sin mielde gávpogis, ovttas guidain Sidsel Waage Aurdal. Sii fitne maid Jugendstiilaguovddáis.</p>
<p type="title">Ålesundda Allaskuvla</p>
<p>Maŋŋel almmola luna, maid Presideanta Grybauskaitė jođihii, manaiga Gonagas ja Presideanta Ålesundda Allaskuvlii. Rektor Geirmund Oltedal vuostáválddii gussiid, geat besse gullat sihke oppala dieđuid skuvlla birra, ja maiddái skuvlla skiipadesign prográmma birra. Sidjiide čájehuvvo maid ieguđetlágan simulatorat mat čájehit movt skiippaid stivret ja jođihit.</p>
<p>Guossástallan Ålesundda Allaskuvllas loahpahii presideantta guossástallama Ålesunddas ja Norggas.</p>
<p type="title">Juogat dán artihkkala Twitteris ja Facebookas:</p>
<p>Fáktadieđut</p>
<p><em type="italic">Litauen birra dieđut </em></p>
<p>Oaivegávpot: Vilnius Stuorámus gávpogat: Vilnius, Kaunas ja Klaipėda</p>
<p>Viidodat: 65 300 km² Olmmošlohku 2011: sullii 3,35 miljovnna Almmolaš giella: Litauengiella. Ruoššagiella ja polskagiella lea unnitloguálbmogiid eatnigiella.</p>
<p>Stivrenmálle: Republihkka Stáhtaoaivámuš 2011: Presideanta Dalia Grybauskaitė</p>
<p>Norgga ja Litauena diplomáhtalaš oktavuođat ásahuvvo fas ođđasis 1991:s, go Litauen fas šattai friddja riika. Norga ii dohkkehan goassege Sovjetlihtu okkupašuvnna.</p>
<p>Majestehta Gonagas Harald ja Dronnet Sonja leigga stáhtaguossástallamis Litauenis 1998:s.</p>
<p>Norggas ja Litauenis lea viiddis ovttasbargu, sihke politihkalaš dásis ja maiddái lea ovttasbargu ja lonohallan surggiin nugo dearvvašvuohta, johtalus, oahppu ja kultuvra. Norgga ja Litauen gaskasaš gávppašeapmi lea lassánan maŋemus jagiid, ja leat ollu norgga fitnodagat dien riikkas.</p>
</body></document>
