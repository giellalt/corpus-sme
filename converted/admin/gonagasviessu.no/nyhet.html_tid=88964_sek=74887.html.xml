<document xml:lang="sme" id="no_id">
  <header>
    <title>Nobel ráfibálkkaupmi 2010  - Norgga Gonagasviessu</title>
    <genre code="admin"/>
    <author>
      <unknown/>
    </author>
    <wordcount>218</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.gonagasviessu.no/nyhet.html?tid=88964&amp;sek=74887</origFileName>
    <parallel_text xml:lang="eng" location="nyhet.html_tid=88955.html"/>
    <parallel_text xml:lang="nob" location="nyhet.html_tid=88932.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Hopp til hovedinnhold</p>
    <p>Norgga Gonagasviessu</p>
    <p type="title" xml:lang="est">Nobel ráfibálkkaupmi 2010</p>
    <p>Sudno Majestehtat Gonagas ja Dronnet leigga mielde ávvodoaluin mat lágiduvvojedje Nobel ráfibálkkaumi juolludeami oktavuođas Kiinná olmmovuoigatvuođa áŋggirdeaddjái Liu Xiaoboai odne.</p>
    <p xml:lang="koi">10.12.2010</p>
    <p>Ráfibálkáupmi juhkkojuvvo Liu Xiaoboai su guhkes ja ii-veahkaválddála ráhčamuaid vuođđudeaddji olmmovuoigatvuođaid ovddas Kiinnás.</p>
    <p>Bálkkáumi vuoiti čohkká giddagasas Kiinnás, ja nu ii sáhttán ge boahtit vuostáiváldit bálkkaumi. Ii lean oktage eará ge boahtán vuostáiváldimis bálkkaumi Liu Xiaobo ovddas. Guoros stuollu lei bálkkaumi vuoiti sajis lávdde nalde ávvodoaluid oktavuođas.</p>
    <p type="title" xml:lang="kal">Meanut</p>
    <p>Lávlu Marita Kvarving Søberg álggahii otná meanuid Edvard Griega Solveig nammasa lávlagiin, man pianočuojaheaddji Håvard Gimse lea hápmen.</p>
    <p>Nobellávdegotti jođiheaddji, Torbjørn Jagland, ságastalai ja čilgii manin sii leat válljen Liu Xiaobo dán jagi ráfibálkáumi vuostáiváldin. Jagland loahpahii sáhkavuorus ja govvidii bálkkaumi geigema go son bijai medállja ja diploma guoros stuolu nala mas Liu Xiaobo livččii galgan čohkkat.</p>
    <p xml:lang="nob">Ameriika-kiinna fijuvlačuojaheaddji Lynn Chang čuojahii.</p>
    <p type="title" xml:lang="eng">
      <span type="quote" xml:lang="eng">"I have no enemies"</span>
    </p>
    <p>Liv Ullmann logai Liu Xiaobo ieas čállojuvvon sániid, su bealutussártni <span type="quote" xml:lang="eng">"I have no enemies"</span>. Sártni čállojuvvui ja ovddiduvvui 2009 čakčamánu 23.beaivvi, dikkis mas son guokte beaivvi maŋŋil dupmejuvvui 11 jahkái giddagasas čohkkat. Den norske opera &amp; ballett mánáidkoarra loahpahi meanuid dáru árbemusihkain.</p>
    <p type="title">Riepmomállásat</p>
    <p>Odne eahkes searvaba Gonagas Harald ja Dronnet Sonja árbevirola riepmomállásiidda Grand Hoteallas Oslos. Ihttin eahkes Gonagas maiddái searvá nobelkonsertii Oslo Spektrumas.</p>
    <p type="title">Juogat dán artihkkala Twitteris ja Facebookas:</p>
    <p>Guoskevaš leaŋkkat</p>
    <list>
      <p type="listitem" xml:lang="eng">Nobel Peace Prize.org</p>
    </list>
  </body>
</document>
