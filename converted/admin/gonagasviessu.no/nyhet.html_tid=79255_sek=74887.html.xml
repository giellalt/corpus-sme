<document xml:lang="sme" id="no_id">
  <header>
    <title>Rabai soahtehistorjjála báikki  - Norgga Gonagasviessu</title>
    <genre code="admin"/>
    <author>
      <unknown/>
    </author>
    <wordcount>218</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.gonagasviessu.no/nyhet.html?tid=79255&amp;sek=74887</origFileName>
    <parallel_text xml:lang="nob" location="nyhet.html_tid=79152.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Hopp til hovedinnhold</p>
    <p>Norgga Gonagasviessu</p>
    <p type="title">Rabai soahtehistorjjála báikki</p>
    <p>Majestehta Gonagas rabai mannan mánnodaga Soahtehistorjjála báikki Gieddenjunis/Basieváries. Stuora muitobázzi lea ceggejuvvon muitun sidjiide geat dien báikkis gahčče go sohte duiska soahteveaga vuostá cuoŋománu 24. beaivvi 1940.</p>
    <p xml:lang="koi">16.06.2009</p>
    <p>Dán allaáiggala seremoniija álggahettiin čuojahuvvo buot daid riikkaid náunállávlagat mat ledje mielde soahtamin Basieváries. Maiddái muhtumat sis geat ledje mielde cuoŋománu 24. beaivvi 1940 soahtamis ledje boahtán rahpandilálavuhtii. Gonagas Harald giitalii rahpansártnistis earenoamáit sin:</p>
    <p>"Dákkár beivviid ihtet ovdan dat albma sáŋgárat. Sii geat leat mielas addit heaggaset earáid friddjandahkama dihtii. Muhtumat sis leat min searvvis dás odne. Áiggun earenoamáit din giitit daid daguid ovddas maid čađaheiddet ja jálluvuođa ovddas maid dalle čájeheidddet. Mii atnit stuora gudnis dan maid dii barggaide min eatnama historjjás dieid issoras jándoriid."</p>
    <p>Maŋŋá rahpandilálavuođa čájehedje Gonagassii materiálaparáda mas Gonagas beasai oaidnit sihke fievrruid mat adnojuvvojedje 2. máilmmisoađis ja maiddái fievrruid mat geavahuvvojit bálvalusas dál.</p>
    <p>Maŋŋá lunsja Basieváries jotkkii Gonagas Harald mátki helikopteriin, ja beasai girddidettiin gullat 6. diviuvnna historjjá ja gokko Basievárie soahtamat čađahuvvot. Helikopter seaivvui Narviikii, ja doppe ledje Gonagassii lágidan kultuvrrala čájáhusaid, main ledje mielde Narviika mánát ja nuorat. Seremoniija loahpahuvvui go Majestehta Gonagas bijai liđiid Narviika Frihetsmonumesantta lusa.</p>
    <p>Guossástallan loahpahuvvui Narviika ráđđeviesus gos Gonagas eare eará beasai ságastallat 2. máilmmisoađi veteránaiguin. Fránska ja duiska ambassadørat doalaiga sáhkavuorru vuostáiváldin dilálavuođas.</p>
    <p type="title">Juogat dán artihkkala Twitteris ja Facebookas:</p>
  </body>
</document>
