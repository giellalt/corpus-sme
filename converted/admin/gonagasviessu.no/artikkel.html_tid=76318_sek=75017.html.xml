<document xml:lang="sme" id="no_id"><header><title>Prinseassa Ragnhild, Lorentzen roavvá  - Norgga Gonagasviessu</title><genre code="admin"/><author><unknown/></author><wordcount>258</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/artikkel.html?tid=76318&amp;sek=75017</origFileName><parallel_text xml:lang="eng" location="artikkel.html_tid=28752.html"/><parallel_text xml:lang="nob" location="artikkel.html_tid=27577.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="nob">Hopp til hovedinnhold</p>
<p type="title">Prinseassa Ragnhild, Lorentzen roavvá</p>
<p>Prinseassa Ragnhild, Lorentzen roavvá riegádii geassemánu 9. beaivvi 1930 Gonagasla loahtas Oslos. Son lei Gonagas Olav V (1903-1991) ja Ruvdnaprinseassa Märtha (1901-1954) boarraseamos mánná.</p>
<p>Prinseassa Ragnhild ii lean truvdnoárbbolaš.</p>
<p type="title">Bajásšaddan</p>
<p>Prinseassa bajásšattai luonddubealde, Skaugumis, gos lei ráfálaš bajásšaddan earret de go dat gárdin bulii ja dan huksegohte fas 1930:s maŋŋá buollima. Ráfi nogai fáhkka go duiska soalddáhat márre Norgii cuoŋománu 9. beaivvi 1940. Gonagasbearaš, Ráđđehus ja Stuoradiggi báhtaredje Oslos togain, vai duiska okkupašuvdnafápmu ii beassan sin váldit gitta.</p>
<p>Elverumas earránii Ruvdnaprinsa Olav eret ieas bearrašis. Ruvdnaprinseassa Märtha ieas golmmain mánáin, Prinseassa Ragnhild, Prinseassa Astrid ja Prinsa Harald báhtaredje sihkarvuhtii ráji badjel Ruŧŧii. Go ledje muhtun mánuid orron Ruoŧas, de vulggii Ruvdnaprinseassa oktan mánáidisguin fatnasiin USA:ii.</p>
<p>Dan botta go Gonagas Haakon ja Ruvdnaprinsa Olav oruiga Londonis, orui Ruvdnaprinseassa mánáidisguin olggobealde Washington DC dassáii ráfi bođii 1945:s.</p>
<p type="title">Bearaš</p>
<p>Prinseassa Ragnhild orui Skaugumis dassáii náitalii skiiparedariin Erling Sven Lorentzeniin, riegádan ođđajagimánu 28.beaivvi 1923. Bárra vihahuvvui Asker girkus miessemánu 15. beaivvi 1953. Gonagas Haakon mearridii ahte bártninieida galggai maŋŋá náitaleami gohčoduvvot Prinseassa Ragnhild, Lorentzen roavvá.</p>
<p>Bárra fárrii Rio de Janeiroi Braziillas – gos soai leaba čađat orron.</p>
<p>Náittusbáras leat golbma máná, Haakon Lorentzen, riegádan borgemánu 23. beaivvi 1954, Ingeborg Ribeiro, riegádan guovvamánu 27. beaivvi 1957 ja Ragnhild Lorentzen, riegádan miessemánu 8. beaivvi 1968.</p>
<p type="title">Hávdádeapmi</p>
<p>Prinseasse Ragnhild eretvádjolii čakčamánu 16. beaivvi 2012, son oađđái jaskadit ieas ruovttus Rio de Janeiros Brasilas.</p>
<p>Prinseassea gisttu buktojuvvui Norgii, ja Prinseassa Ragnhild hávdáduvvui Šloahttakapeallas čakčamánu 28.beaivvi 2012. Son biddjojuvvui maŋemus vuoiŋŋadanbáikái Asker girkus.</p>
<p xml:lang="vep">28.09.2012</p>
<p type="title">Juogat dán artihkkala Twitteris ja Facebookas:</p>
</body></document>