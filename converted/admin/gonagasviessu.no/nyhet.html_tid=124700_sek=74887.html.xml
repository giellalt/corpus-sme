<document xml:lang="sme" id="no_id"><header><title>Johan Martin Ferner lea jápmán  - Norgga Gonagasviessu</title><genre code="admin"/><author><unknown/></author><wordcount>159</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=124700&amp;sek=74887</origFileName><parallel_text xml:lang="eng" location="nyhet.html_tid=124700.html"/><parallel_text xml:lang="nob" location="nyhet.html_tid=124700.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title">Johan Martin Ferner lea jápmán</p>
<p>Johan Martin Ferner oađđái jaskadit agálašvuhtii Rikshospitálas Oslos, odne ođđajagimánu 24. beaivvi 2015.</p>
<p xml:lang="koi">24.01.2015</p>
<p>Oassádallandearvuođat Gonagas Majestehtas:</p>
<p xml:lang="koi"><em type="italic"><span type="quote">"Stuora morrašiin leat mii vuostáiváldán dan morašlaš sága ahte Johan Martin Ferner lea oađđán agálašvuhtii. Min jurdagat leat Prinseassa Astrid luhtte, guhte lea massán iežas beallelačča, ja su lagamuččaid luhtte, guđet lea massán áhči, vuohpa ja áddjá"</span>. </em></p>
<p type="title" xml:lang="nob">Johan Martin Ferner</p>
<p>Johan Martin Ferner riegádii suoidnemánu 22. beaivvi 1927. Son válddii oahpu gávpesuorggis Norggas, Englánddas ja Frankriikkas, ja gaccai oahpu dáin báikkiin: <em type="italic">London Polytechnic Institute </em>, <em type="italic">Bradford Technical College </em>ja Lyon Universitehtas. Son ovddidii ja jođihii bearašfitnodaga Ferner Jacobsen ovttas vieljainis. </p>
<p>Ferner šattai áiggi mielde beakkán borjjasteaddji, ja son lei okta dan borjjasveagas mii válddii silbba 6-mehterluohkás OL - gilvvuin Helssegis 1952:s.</p>
<p>Prinseassa Astrid ja Johan Martin Ferner náitaleigga Askes girkus ođđajagimánu 12. beaivvi 1961. Soai oaččuiga vihtta máná.</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
<list><p type="listitem" xml:lang="smj">Heajat 1961 (Govvaalbum)</p>
<p type="listitem">Prinseassa Astrid, Ferner roavvá (Artihkal)</p>
</list></body></document>
