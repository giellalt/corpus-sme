<document xml:lang="sme" id="no_id">
  <header>
    <title>St. Olav Árvomearka  - Norgga Gonagasviessu</title>
    <genre code="admin"/>
    <author>
      <unknown/>
    </author>
    <wordcount>256</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.gonagasviessu.no/artikkel.html?tid=76217&amp;sek=75868</origFileName>
    <parallel_text xml:lang="eng" location="artikkel.html_tid=28662.html"/>
    <parallel_text xml:lang="nob" location="artikkel.html_tid=27216.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Hopp til hovedinnhold</p>
    <p>Norgga Gonagasviessu</p>
    <p type="title" xml:lang="nno">St. Olav Árvomearka</p>
    <p>Gonagaslaš Norgga St. Olav Árvomearka addojuvvo <span type="quote">"bálkán earenoamáš ánssolaš barggu ovddas váhneneatnamii ja olmmošvuhtii buorrin"</span>.</p>
    <p>Gonagas Oscar ásahii St. Olav Árvomearkka 1847:s. Majestehta Gonagas lea árvomearkka Stuorameasttir. Dát Árvomearka lea ožžon namas min bassigonagasas, Bassi Olavis, ja dat lea juogaduvvon golmma dássái ja guovtti luohkkái:</p>
    <list>
      <p type="listitem" xml:lang="fin">Stuoraruossa</p>
      <p type="listitem">Kommandøra mas lea násti <list><p type="listitem" xml:lang="nob">Kommandøra</p></list></p>
      <p type="listitem">1. luohká Riddár <list><p type="listitem">Riddár</p></list></p>
    </list>
    <p>Earret gonagasaide gullevaččaid ja stáhtaoaivámuččaid, de juogaduvvo St. Olav Árvomearka dál dušše norgalaččaide.</p>
    <p>Árvomerkii gullet maid virjjit maid Gonagas sáhttá addit Stuoraruossa oamasteddjiide. Stuoraruossa virjjiiguin lea árvomearkka alimus dássi.</p>
    <p type="title" xml:lang="nob">Hábmen</p>
    <p>Árvomearka lea malteserruossa vilgesemálja gollis. Guovdu lea garrarukses globa man birra lea alit ja vilges riekkis. Globa ovdadbealde lea riikavearjju ledjon gollis, ja duogábealde leat Gonagas Oscar I válgasánit, «Ret og Sanhed». Dan njealji ruossagieđa gaskka manná gohtalaš O gollis man alde lea ruvdna. Kommandøra- ja riddárruossas lea šerres gonagasruvdna vel ruossa bajábealde.</p>
    <p>Go muhtun dási St. Olav Árvomearka addojuvvo militeara bálvalusaide ánsun, de dan mearkkas leat guokte alitemálja miehki ruossalaga, vuolábealde gonagaslaš ruvnno mii lea ruossa alde.</p>
    <p>Árvomearkka galgá guoddit garrarukses ivnnát báttis mas leat alit ja vilges ravddat.</p>
    <p type="title">Movt árvomearkka galgá guoddit</p>
    <p>Riddárruossa galgá guoddit gurutbealde rattis ja kommandøraruossa báttiin čeabehis, ja stuoraruossa galgá guoddit oalgebáttis mii manná fitnjut olgeš oalggi badjel. Nissonolbmot guddet riddárruossa ja kommandøraruossa riddárbátti sløyfas gurutbealde rattis.</p>
    <p>Árvomearka galgá máhcahuvvot Árvomearkakanselliai jus oažžu alit dási mearkka dahje jápmima maŋŋá.</p>
    <p type="title">Ohcan</p>
    <p>Ohcan oažžut árvomearkka čállojuvvo Majestehta Gonagassii ja sáddejuvvo Fylkkamánne bokte. Čuovo čujuheaddji dás olgešbealde gos gávnnat dárkilit dieđuid.</p>
    <p xml:lang="koi">05.03.2015</p>
    <p type="title">Juogat dán artihkkala Twitteris ja Facebookas:</p>
  </body>
</document>
