<document xml:lang="sme" id="no_id"><header><title>Stáhtaguossástallit Tromssas  - Norgga Gonagasviessu</title><genre code="admin"/><author><unknown/></author><wordcount>294</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=78185&amp;sek=74887</origFileName><parallel_text xml:lang="eng" location="nyhet.html_tid=78231.html"/><parallel_text xml:lang="nob" location="nyhet.html_tid=78180.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="nob">Hopp til hovedinnhold</p>
<p type="title">Stáhtaguossástallit Tromssas</p>
<p>Maŋemus beaivvi stáhtaguossástallamis mátkkotedje Májestehtaguovttos Gonagas ja Dronnet, Canada generálguvernøra ja Jean-Daniel Lafond Tromsii. Doppe sii váccaedje gávpotguovddáa gáhtaid mielde, ovdalgo manne ráđđehuslunsjii ja kulturseminárii Universitehtas.</p>
<p xml:lang="vep">03.05.2009</p>
<p type="title" xml:lang="smn">Gávpotvázzin</p>
<p>Tromssas sii váccaedje vuos ovtta diimmu gávpotguovddáis. Sin vázzingeidnui ledje ceggen ieguđetlágan buvddaid, ja dasa lassin ledje ollu mánát oon skuvllas friddja dán dilálavuođa dihte.</p>
<p>Váccidettiin gávpogis beasai Gonagasbárra ja generálguvernørabárra máistet sihke gonagasreabbá ja eará norgga mearrabiepmuid, ja maiddái báikkála biepmuid nugo gáiccavuosttá mii lea ráhkaduvvon Báhccavuonas. Báikkála falástallansearvvit ja skuvlakorpssat guoimmuhedje gussiid, ja Tvibit nuoraidviesu filbmadahkkit besse humadit Jean-Daniel Lafonddain filmmaid birra.</p>
<p type="title">Ráđđehuslunsja</p>
<p>Guolástusministtar Helga Pedersen bovdii gussiid Ráđđehusa bealis lunsjii. Sártnistis gussiide čujuhii ministtar dasa man ollu lea seammalágan Canadas ja Norggas mii guoská áhperiggodagaid hálddaeapmái. Son čujuhii maid ovttasbargui mii dahkko polardutkamis ja davviguovlluid birasgáhttemis.</p>
<p type="title">Eamiálbmogiid dilli</p>
<p>Stáhtaguossástallan loahpahuvvui Tromssa Universitehtas, Árdna sámi kulturviesus. Dáppe ledje Norgga ja Canada eamiálbmogat guovddáis. Generálguvernøra Michaëlle Jean dovddahii ahte livččii sávaldat oahppat Norgga sápmelaččain dakkár áiin mat gusket vuoigatvuođaide, mii boađáii ávkin inuihtaid vuoigatvuođabargguide Canadas, ja bargui mii gusoká inuihtaid iestivrejupmái Nunavut stáhtas.</p>
<p type="title">Kultuvra ja seminárat gaskavahku</p>
<p>Gaskavahku lei Canada generálguvernøras ollu prográmmas Oslos. Álggos son finai Bjørvika operas, doppe son maid čuovui seminára man fáddá lei movt ealáhusat sáhttet váikkuhit gávdnat čovdosiid davviguovlluid dálkkádatrievddademiide. Seminára maŋŋil čájehedje sutnje operaviesu.</p>
<p>Dan maŋŋá čuvvo Majestehta Gonagas ja Ruvdnaprinsabárra generálguvernøra Interkultuvrrala museai, ja doppe sidjiide čájehedje čájáhusa Our sacred space. Maŋŋelgaskabeaivvi ledje sii Litteraturhuset nammasa báikkis gos lei digatallan dan birra makkár sadji dáidagis galgá leat báikkála servodagain. Majestehta Dronnet čuovui Jean-Daniel Lafond Astrup Fearnley Museai ja Oslo Cinematehkii, gos lei sierra prográmma.</p>
<p>Sii loahpahedje eahkeda lágidemiin gos Gonagasbárra, Ruvdnaprinsabárra ja Prinseassa Astrid ges ledje generálguvernøra guossit Dansens hus nammasa báikkis.</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
<list><p type="listitem">Canada stáhtaguossit (Ođas)</p>
</list></body></document>
