<document xml:lang="sme" id="no_id"><header><title>Guossástallan loahpahuvvui Banská tiavnicas  - Norgga Gonagasviessu</title><genre code="admin"/><author><unknown/></author><wordcount>458</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=88519&amp;sek=74887</origFileName><parallel_text xml:lang="eng" location="nyhet.html_tid=88417.html"/><parallel_text xml:lang="nob" location="nyhet.html_tid=88355.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title">Guossástallan loahpahuvvui Banská tiavnicas</p>
<p>Gonagasla Majestehtaguovttos Gonagas ja Dronnet loahpaheigga guossástallama Slovakias ruvkegávpogis Banská tiavnicas.</p>
<p xml:lang="mrj">29.10.2010</p>
<p>Dien gávpogis lea hui stuora alumiidnaindustriija man oamasteaddji lea sihke Norsk Hydro ja Orkla, mat maiddái leat háhkan dohko teknologiija.</p>
<p>Banská tiavnica oaččui gávpotárvvu 1238:s, muhto doppe leat ássan olbmot juo ovdal Kristusa riegádeami. Gávpot lea huksejuvvon báikái gos dolo áigge lea duoldan stuora vulkána, ja gávpot ásahuvvui diesa dan dihte go dan báikki eatnamis gávdne golli ja silbba. Boares gávpotoassi lea bures várjaluvvon, ja dat biddjojuvvui UNESCO máilmmiárbelistui 1993:s.</p>
<p type="title">Kulturárbbi suodjaleapmi</p>
<p>Gonasbárrii sávve buresboahtima ráđđeviesus, ja doppe lávllui ruvkebargiid lávlunjoavku sudnuide. Das vázze mátkkálaččat gávpoga dávvirvuorkái, mii lea oassi Slovakia ruvkemuseas. Dávvirvuorkkás leat dáidagat gitta 1200-logu áiggis. Sii leat mielde kultursuodjalanproeavttas man ulbmil lea ásahit divohaga gos sáhttet divodit ja ortnegii oaut boares girjjiid, dokumeanttaid, maleriijaid ja eará dáiddala dávviriid. Eanas oasi proeavttas ruhtaduvvo EØS-doarjagiiguin.</p>
<p>Gonagas ja Dronnet beasaiga maid fitnat boares loahtas Starý zámok. Maiddái doppe leat ollu dávvirat mat leat divoduvvon norgga EØS-doarjagiiguin.</p>
<p type="title">Ealli muorraduddjonárbevierru</p>
<p>Banská tiavnicas eallá maid árbevirola muorraduddjon. Čájáhus Bethlehem lea okta Slovakia stuorámus čájáhusain, ja das leat sullii 800 govvosa duddjojuvvon muoras. Čájáhusa dáiddárat čájehedje báikki Gonagas Haraldii ja Dronnet Sonjai. Čájáhusa viidodat lea 21 x 2,5 mehtara.</p>
<p>Sii boradedje almmola luna Svätý Anton loahtas. Doppe lea maid boares bivdomusea, ja maŋŋil luna beasai Gonagasbárra earet eará geahččat bivdofálliid.</p>
<p type="title">iar nad Hronom fitnodaga guossis</p>
<p>iar nad Hronom lea industriijagávpot gos ásset birrasii 20.000 olbmo, ja doppe leat maid norgga fitnodagat oamasteaddjin. Norsk Hydro oamasta 55 % alumiidnabuvttadanfitnodagas Slovalco, dat lea bargobáiki gos barget badjel 550 bargi. Hydro lea dáppe leama doaimmas 1994 rájes, ja buvttadeamis geavahit norgga teknologiija. Sii muitaledje Gonagassii ja Dronnegii fitnodaga birra ja čájehedje sudnuide fabrihkkahálla ovdal go mátkkálaččat vulge viidáseappot Sapai.</p>
<p>Orkla-konsearna válddii badjelasas Sapa Profily fitnodaga 2008:s, ja doppe ráhkadit eanet go 7000 ieguđetlágan almumiidnabiergasiid. Fitnodagas barget 350 bargi, muhto leat dál oon doarjaga viiddidit fitnodaga. Vuođđogeađgi biddojuvvui odne, ja Gonagasbárra ja Presideantabárra čalmmustahtte ođđa fabrihka álggaheami.</p>
<p>Die lei maŋemus oassi guossástallanmátkkis Slovakias. Veaigin odne váldiba Gonagas ja Dronnet earu Presideanttain Gaparovič ja su roavváin Gaparovičová sierra seremoniijas mii almmolaččat loahpaha guossástallama.</p>
<p type="title">Juogat dán artihkkala Twitteris ja Facebookas:</p>
<p>Fáktadieđut</p>
<p><em type="italic">Faktadieđut Republihka Slovakia birra </em></p>
<p>Oaivegávpot: Bratislava Stuorámus gávpogat: Bratislava, Kosice ja Presov</p>
<p>Viidodat: 49 035 km² Olmmošlohku 2010: sullii 5,4 millioner Almmolaš giella: Slovakiagiella</p>
<p>Stivren: Republihkka Stáhtaoaivámuš 2010: Presideanta Ivan Gašparovič</p>
<p>Slovakias leat leamaš diplomáhtalaš oktavuođat Norggain ođđajagimánu 1. beaivvi rájes 1993, go Slovakia luovvanii ovddešTsjekkoslovakias.</p>
<p>Eai leamaš nu beare ollu ovttasdoaimmat gaskal Norgga ja Slovakia, muhto dál leat ovttasbargagoahtán eanet kultuvra-ja ealáhussurggiin. Dat vuolgá earet eará das go Norga veahkeha Slovakia EØS-ruhtadanortnega oktavuođas ja go Norga ásahii ambassáda Bratislavai ođđajagimánus 2005.</p>
<p>Gáldo: OD</p>
<p>Guoskevaš leaŋkkat</p>
<list><p type="listitem">Stáhtaguossis Slovakias (Ođas)</p>
<p type="listitem">- Buorit dagut gádjot máilmmi (Ođas)</p>
</list><list><p type="listitem" xml:lang="isl">UNESCO: Banská tiavnica</p>
</list></body></document>
