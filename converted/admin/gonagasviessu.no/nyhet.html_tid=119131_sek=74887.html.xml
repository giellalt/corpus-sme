<document xml:lang="sme" id="no_id"><header><title>Nelson Mandela muitodilálavuohta  - Norgga Gonagasviessu</title><genre code="admin"/><author><unknown/></author><wordcount>253</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=119131&amp;sek=74887</origFileName><parallel_text xml:lang="eng" location="nyhet.html_tid=119131.html"/><parallel_text xml:lang="nob" location="nyhet.html_tid=119131.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="nob">Hopp til hovedinnhold</p>
<p type="title" xml:lang="fin">Nelson Mandela muitodilálavuohta</p>
<p>Gonagasla Allavuohta Ruvdnaprinsa Haakon ja stáhtaministtar Erna Solberg ovddasteigga Norgga Nelson Rolihlahla Mandela muitodilálavuođas Johannesburggas disdaga juovlamánu 10.beaivvi. 80 000 olbmo, geaid searvvis ledje eatnat stáhta- ja ráđđehusoaivámuččat, gudnijahtte Mandela muittu dieinna dilálavuođain.</p>
<p xml:lang="vep">10.12.2013</p>
<p>Muittaandilálavuohta lágiduvvui dan spábbačiekčanbáikkis gos Nelson Mandela maŋemus gearddi lei almmolavuođas, namalassii Máilmmigilvvuin spábbačiekčamis 2010. Son gudnijahttojuvvui rohkosiiguin, sártniiguin ja lávlagiiguin.</p>
<p>Lulli-Afrihká vuostta čáhppesvarat presideanta jámii juovlamánu 5.beaivvi 2013, 95 jagi boarisin.</p>
<p type="title">Barggai soabalavuođa ovdii</p>
<p>Mandela attai friddjavuođa ja dásseárvvu symbolan, ja symbolan apartheid nállevealáhanstivrejumi vuostálastinbargguide Lulli-Afrihkás.</p>
<p>Son čohkkái 27 jagi giddagasas, ja go beasai luovos 1990:s, de son bargagođii njunnois ásahit politihka mii galggai čalmmustahttit ráfi ja soabalavuođa. Dan barggu ovddas addojuvvui sutnje Nobel ráfibálkkaupmi 1993:s. Dan oaččui son ovttas Lulli-Afrihká dalá presideanttain Frederik Willem de Klerk.</p>
<p type="title" xml:lang="kal">Nanu báttit</p>
<p>1994:s válljejuvvui Nelson Mandela riikka vuostta presideantan friddja válggain, maidda buot riikka boargárat besse searvat. Nelson Mandela lei stáhtaguossástallamis Norggas 1999:s. Norgga ja Lulli-Afrihká gaskkas leat nanu báttit, ii unnimustá dan dihte go Norga doarjjui ANC apartheid vuostálastinbargguid.</p>
<p><span type="quote">«Mandela jápmima oktavuođas celkkii Gonagas: «Mus leamas nu lihkku ahte lean beassan suinna deaivvadit máŋgga geardde. Nelson Mandela lea munnje leama ovdagovvan. Lean ovddoan su jođihannávccaid, duostilvuođa ja viisodaga. Son nagodii buot buoremus beliid gávdnat sihke alddis ja eará mieldeboargáriin dakkár dilálavuođas gos veahkaválddálavuohta ja bahávuođa mávssahanhállu ráđđii. Son lea máilbmái čájehan ahte lea vejola válljet ráfi mávssaheami sadjái, ahte olmmo sáhttá válljet dan mii hukse dan sadjái go dan mii njeaidá.»</span></p>
<p>Mandela hávdáduvvo ruovttugilistis Qunus sotnabeaivvi juovlamánu 15.beaivvi.</p>
<p type="title">Juogat dán artihkkala Twitteris ja Facebookas:</p>
</body></document>
