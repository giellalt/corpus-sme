<document xml:lang="sme" id="no_id"><header><title>Loahpaheapmi Oslos  - Norgga Gonagasviessu</title><genre code="admin"/><author><unknown/></author><wordcount>290</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=99868&amp;sek=74887</origFileName><parallel_text xml:lang="eng" location="nyhet.html_tid=99867.html"/><parallel_text xml:lang="nob" location="nyhet.html_tid=99866.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title">Loahpaheapmi Oslos</p>
<p>Odne loahpaheigga Gonagasla Allavuohta Wales Prinsa ja Cornwall Hertuginne ieaska guossástallama Norggas. Ovttas Majestehtaguovttuin Gonagas Haraldiin ja Dronnegiin finaiga soai <span type="quote" xml:lang="nob">«Kongelige reiser»</span> čájáhusas Kunstindustrimuseas.</p>
<p xml:lang="koi">22.03.2012</p>
<p>Wales Prinssas ledje ovdala seamma beaivvi čoahkkimat Norgga ealáhusaid ovddasteddjiiguin brihttala ambassadevrra resideanssas. Dan botta finaiga Dronnet Sonja ja Hertuginne Camilla Ullevål buhcciidviesu borasdávdaossodagas.</p>
<p type="title" xml:lang="smj">Borasdávdadikun</p>
<p>Ullevål buhcciidviesus čájehedje Dronnegii ja Hertuginnii borasdávdaossodaga, masa gullá maiddái terapiija-ja aktivitehtaguovddá. Soai beasaiga maid gullat movt sii doppe barget.</p>
<p>Cornwall Hertuginne lea gidden stuora berotumi áiide mat gusket borasdávdii, son lea earet eará Maggieguovddáiid suodjaleaddji. <span type="quote" xml:lang="smj">«Maggies»</span> bargun lea ásahit fuolaheddjiidguovddáiidda fierpmádaga, dakkár guovddáiidda gos fállet divu ja doarjaga pasieanttaide ja sin lagamuččaide, sihke buohcanáiggis ja maiddái maŋŋil.</p>
<p>Maggieguovddáat geahččalit fállat sihke eksepunealla fuolahusa ja eksepunealla designa, ja Norgga arkitektkantuvra Snøhetta lea oon bargun hukset Maggieguovddáa Aberdeenas. Dronnet ja Hertuginne jotkkiiga guossástallama ja sudnos lei čoahkkin Snøhetta arkiteavttaiguin, ja beasaiga singuin ságastallat Norgga-brihttala ovttasbarggu birra borasdávdaguovddáa oktavuođas.</p>
<p type="title" xml:lang="est">Kunstindustrimusea</p>
<p>Brihttala guossástallan loahpahuvvui Kunstindustrimuseas Oslos. Fárrolaga Gonagasain ja Dronnegiin finaiga Prinsa Charles ja Hertuginne Camilla geahččamin čájáhusa Den kongelige reise 1905 – 2005. Diet čájáhus lea oassi Ráđđehusa skeaŋkkas maid attii Gonagasbárrii sudno 75-jagi ávvudanskeaŋkan.</p>
<p>Odne giddejuvvui diehttelas eanemus berotupmi čájáhusa <span type="quote">«brihttala oassái»</span>, mas oalle čielgasit oaidná man lagas čanastat leama brihttala ja Norgga gonagasbearraiid gaskkas. Das oaidná historjjá mii muitala sihke eŋgelas Prinseassa Maud birra gii attai Norgga Dronnegin, ja maiddái oaidná Gonagas Haakon ja Ruvdnaprinsa Olav go leigga báhtaran Londonii 2.mailmmisoađi áiggi, ja movt soai doppe jođiheigga Norgga eksiilaráđđehusa.</p>
<p>Wales Prinsa ja Cornwall Hertuginne mátkkoteaba viidáseappot Ruŧŧii ja Danmárkui go dáppe vuolgiba.</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
<list><p type="listitem">Guossit Stuorabritannias (Ođas)</p>
<p type="listitem">Guossástallan Bergenis (Ođas)</p>
</list><list><p type="listitem">Govva Album</p>
<p type="listitem" xml:lang="nob">Det britiske kongehuset</p>
<p type="listitem" xml:lang="eng">The Prince of Wales</p>
<p type="listitem" xml:lang="nob">Den kongelige reise</p>
<p type="listitem" xml:lang="nob">Mer om Maggiecentres</p>
<p type="listitem" xml:lang="nob">Snøhettas prosjekt i Aberdeen</p>
</list></body></document>
