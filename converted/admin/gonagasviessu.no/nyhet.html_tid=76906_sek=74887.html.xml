<document xml:lang="sme" id="no_id"><header><title>Ruvdnaprinsabárra Guovdageainnus  - Norgga Gonagasviessu</title><genre code="admin"/><author><unknown/></author><wordcount>228</wordcount><conversion_status type="standard"/><availability><license type="standard"/></availability><multilingual/><origFileName>http://www.gonagasviessu.no/nyhet.html?tid=76906&amp;sek=74887</origFileName><parallel_text xml:lang="nob" location="nyhet.html_tid=76925.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="nob">Hopp til hovedinnhold</p>
<p type="title">Ruvdnaprinsabárra Guovdageainnus</p>
<p>DD.KK.HH. Ruvdnaprinsa Haakon ja Ruvdnaprinseassa Mette-Marit finaiga Guovdageainnus ja Kárájogas Sámi álbmotbeaivvi ávvudeami oktavođas guovvamánu 6. beaivvi.</p>
<p xml:lang="vep">05.02.2009</p>
<p>Ruvdnaprinsabára guossástallan álggii Guovdageainnus guovvamánu 5. beaivvi:</p>
<p type="title">Logaldallan boazodoalu birra</p>
<p>Guovdageainnus beasaiga Ruvdnaprinsa ja Ruvdnaprinseassa gullat davviguovlluid boazodoalu birra. Lei Anders Oskal gii doalai dan logaldallama. Oskal lea The International Centre for Reindeer Husbandry jođiheaddji.</p>
<p type="title">Skohtermátki Bađájohkii</p>
<p>Maŋŋel logaldallama vulge sii mátkkotit skohteriin Ávis Bađájohkii. Mátkki vuolde bisánedje sii moatte geardde. Álggos bisánedje Sonjavađas, gos muittaedje ahte lea 40 jagi vássán dan rájes dalá Ruvdnaprinseassa Sona finai dien báikkis.</p>
<p>EALAT dutkanproeavtta fealtabáikkis muitaledje Ruvdnaprinsabárrii oanehaččat proeavtta birra. Go doppe vulge, de sii bisánedje Ávevuomis gos Ole Henrik Magga muitalii dálu sámiid kultuvrra birra.</p>
<p type="title">Ealoluhtte</p>
<p>Ja de joavddaiga Ruvdnaprinsa ja Ruvdnaprinseassa ártnihasaid siidii, goas soai beasaiga ealu oadnit ja fitnat lávus. Guovdageainnu joatkkaskuvlla ja boazodoalloskuvlla oahppit čájehedje movt suohpaniin galgá njoarostit ja movt vuodjit gilvvu herggiiguin.</p>
<p type="title">Sámi borramuat</p>
<p>Ruvdnaprinsa Haakon ja Ruvdnaprinseassa Mette-Marit beasaiga máistet sámi borramuaid beaiveborramuan. Sii guossohedje sudnuide bohccobierggu nugo sápmelaččat dán lávejit vuoat ja guossohit. Boradettiin muitalii Karen Anna Logje Gaup dan birra go Gonagasbárra finai su guossis dalle go soai leigga headjamátkkoteamis 1969:s.</p>
<p>Ruvdnaprinsabárra beasai maid oahppat movt sápmelaččat oidnet muohttagis nuppástuvvamiid mat čuvvot dálkkádagaid rievdamiid.</p>
<p>Dan maŋŋá vulggiiga Ruvdnaprinsa ja Ruvdnaprinseassa Jergol Duottarstohpui, gos guossohedje mállásiid ja goas soai oruiga lávus ija.</p>
<p type="title">Juogat dán artihkkala Twitteris ja Facebookas:</p>
<p>Guoskevaš leaŋkkat</p>
</body></document>
