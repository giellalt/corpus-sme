<document xml:lang="sme" id="no_id"><header><title/><genre code="facta"/><author><person firstname="Ylva" lastname="Jannok Nutti" sex="f" born="" nationality=""/></author><author><person firstname="Kajsa" lastname="Kuoljok" sex="f" born="" nationality=""/></author><year>2014</year><place>Jokkmokk</place><wordcount>3200</wordcount><conversion_status type="standard"/><availability><free/></availability><submitter name="Kevin Brubeck Unhammer" email="lene.antonsen@uit.no"/><multilingual/><origFileName>http://www.ajtte.com/wp-content/uploads/2009/05/Akta_arran.pdf</origFileName><parallel_text xml:lang="swe" location="en_eldstad.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">maŋgga muitalusa </em></p>
<p><em type="italic">Nuorat ráhkadit gaskavuođaid </em><em type="italic">ovddit buolvvaid sámi sajiide </em></p>
<p xml:lang="smj"><em type="italic">Ylva Jannok Nutti &amp; </em><em type="italic">Kajsa Kuoljok </em></p>
<p xml:lang="swe">Ájtte, Svenskt Fjäll- och Samemuseum</p>
<p>Ájtte, Duottar- ja Sámemusea</p>
<p xml:lang="sms">Jokkmokk 2014</p>
<p xml:lang="fkv">Teaksta: Ylva Jannok Nutti &amp; Kajsa Kuoljok</p>
<p xml:lang="smj">Hábmen: Kajsa Kuoljok/Folke Hansén</p>
<p>Jorgalan davvisámegillii: Miliana Baer</p>
<p xml:lang="smj">Olggošgovva: Ludvig Wästfelt, Kajsa Kuoljok</p>
<p xml:lang="nob">Prenten: AB Norrmalmstryckeriet, 2014</p>
<p xml:lang="swe">Ájtte, Svenskt Fjäll- och Samemuseum</p>
<p>Ájtte, Duottar- ja Sámemusea</p>
<p xml:lang="kal">Box 116, 962 23 Jokkmokk</p>
<p xml:lang="sms">ISBN 978-91-87636-25-7 2</p>
<p>Sisdoallu 5 Ovdasátni 7 Álgu 9 Árran – ráhkadit vuoiŋŋastansaji ovdahistorjjálaš sajis11 Luottat luonddus 13 Luonddu návccaid geavaheapmi árrangáttis – dál nugo dolin 14 Buolvvas bulvii 19 Ohcat ja gávdnat dovddus luottaid ovdahistorjjálaš áiggis 21 Oahppat gávdnat luottaid goddebivddus ovdahistorjjálaš boazodoalloguovddážis23 Báikkálaš báiki ođđa čalmmiiguin 24 Gálddut</p>
<p>Ovdal rájiid ja rájiid rastá – sámi servodatrievdadusat guhkesáiggi geahčastagas (Före gränser och över gränser – samiska samhällsförändringar i ett långtidsperspektiv) mii lea jođihuvvon 2012:s. Prošeakta lea oassi EO-prográmmas INTERREG IV A DAVVI – Sápmi, mas Ájtte, Duottar ja Sámemusea lea nášuvnnalaš ruhtadeaddji. Nuorat agiin 10-12 jagi besse oassálastit leairras. Leairra ulbmil leai gaskkustit boarrásit sámi historjjá nuorat bulvii hástaleaddji ja geasuheaddji vuogi mielde. Leaira čađahuvvui dego áigemátkki. Leairras mii mátkkošteimme muitalusaid ja praktihkalaš doaimmaid bokte sierra áigodagaide; beaivvis beaivái, dan áigái go min áhkut ja ádját ledje mánát ja ollát gitta geađgeáigái. Mii mátkkošteimme maid boahtte áigái nu go min jáhkiimet dan gártat, gos mii jurddašeimmet makkár luottaid mii geat ellet dál háliidit guođđit boahttevaš buolvvaide. Árrangáddi-prošeakta lea fágarasttildeaddji prošeakta ovttasbargguin diehtoárbevieruiguin; etnologiija, arkeologiija ja pedagogihka.</p>
<p>Praktihkalaččat dat čađahuvvui nu ahte etnologa Kajsa Kuoljok ja Ylva Jannok Nutti, fil. dr pedagogihkas, iešguđet diehtoárbevieruid bokte hábmejedje ja čađahedje leairra</p>
<p>Ájtte musea hálddus. Leairras čeahpit Ájttis maid bagadalle, Kjell-Åke Aronsson, fil. dr. arkeologiijas, ja historjáčeahppi Jarl Henriksson ja ovttas sámi árbečehpiiguin; Elli-</p>
<p>Karin Pavval, Birgitta Kuoljok ja Nils-Gustav Blind. Ovttas visot bukte iežas máhtuid ja oainnuid ja daid nuorra oassálastiiguin leai ságastallan got vássánáiggi servodat sáhtii leamaš ja makkár luottaid sii leat guođđán.</p>
<p>Giitu ollu visot nuorat Jåhkåmåhkes geat serve leairras, ja giitu go mii beasaime leat ovttas dinguin daid guokte leairabeivviid! Giitu ollu Elli-Karin Pavval, Birgitta Kuoljok ja Nils-Gustav Blind go dii jugiide din máhtuid minguin!</p>
<p>Jåhkåmåhkke miessemánu 8 beaivvi 2014</p>
<p>Ylva Jannok Nutti &amp; Kajsa Kuoljok arkeologalaš luottaid sámi bázahusain ja ovddit sámi buolvvaid eallinvugiid. Dáid luottaid čanai oktii sámi árbevirolaš máhtuid ja nuoraid árgabeaivvi otne. Leairra čađahuvvui ulbmiliin ahte hástaleaddji ja geasuheaddji vuogi mielde oažžut nuoraid beroštit sámi ovdahistorjjás. Čađaheamis vulge nuoraid árgabeaivvis ja praktihkalaš doaimmain ja muitalusain. Go láktasii dasa mii leai dovddus de sáhtiimet doaimmaid, muitalusaid ja ságastallamiid bokte mátkkoštit sierra áigodagaide; otnábeaivvis, dan áigái dalle go min máttaráhkut- ja ádját ledje mánát ja gitta ovdahistorjjááigái.</p>
<p>Mii mátkkošteimme maid jáhkehahtti boahtteáigái, gos mii jurddašeimmet makkár luottaid mii guođđit otne ja makkáriid mii háliidit guođđit boahttevaš buolvvaide.</p>
<p xml:lang="smj">Leairras bagadalle, etnologa Kajsa Kuoljok ja</p>
<p>Ylva Jannok Nutti, fil. dr pedagogihkas, Kjell-Åke</p>
<p xml:lang="nob">Aronsson, fil. dr. arkeologiijas, ja historjáčeahppi</p>
<p>Jarl Henriksson, Elli-Karin Pavval, Birgitta Kuoljok ja Nils-Gustav Blind. Visot bukte iežas máhtuid ja ovttas nuoraiguin dollojuvvui bistevaš ságastallan daid sierra áigodagaid eallinvugiid birra, got dat sierra servodagat ledje organiserejuvvon ja got elle sierra ealáhusain ja makkár luottaid sii leat guđđán. Máŋga eatnamat ipmirduvvot dego sámi kultureatnamat váikko dain eai leat kulturmuittut mat leat luottat olbmuin.</p>
<p>Arkeologa Oddmund Andersen (2008) oaivvilda ahte sámi eatnamis leat máŋga lanja ja báikki. Dát sierra sajit sáhttet leat čadnon muitalusaide, namaide ja muittuide ja dán láhkái eanan lea šaddan oassin olbmuid ipmárdusas eatnamis ja lea gaskavuohta olbmo ja luonddu gaskkas. Min sámi árbečeahpit muitaledje iežas muitalusaid iežaset bajásšaddamis, maid sii leat gullan ja oahppan daid sajiid birra gosa mii manaimet ja luondu birra daid birrasis. Sin báikkálaš čatnosii ja máhtuide mii sáhtiimet láktat eanet dovddus eallinvuogi.</p>
<p>Ájtte musea gaskkusta dieđuid sámi kultuvrra birra ja dan báikkálaš luonddu birra.</p>
<p>Musea lea dehálaš máhttočoakkálmas gos nuorat sáhttet oahppat sámi historjjá birra ja sii dávjá mannet museas skuvllain. Musea doaibma lea, earret go vuosehit ja gaskkustit, čoaggit, dikšut ja dutkat. Museadoaibma otne lea ollu eanet go gaskkustit máhtu čájálmasaid bokte ja musea geavaha ođđa reaidduid ollet iežas publihkii.</p>
<p>Gaskkustit máhtuid olgun leairras lea komplemeanta go rievdá čájálmasain danin go rahpá ságastallamii. <em type="bold">... ovttas nuoraiguin </em><em type="bold">dollojuvvui bistevaš </em><em type="bold">ságastallan daid sierra </em><em type="bold">áigodagaid eallinvugiid </em><em type="bold">birra, got dat sierra </em><em type="bold">servodagat ledje </em><em type="bold">organiserejuvvon ja got elle </em><em type="bold">sierra ealáhusain ja makkár </em><em type="bold">luottaid sii leat guđđán. </em></p>
<p>Silbbaädno meaddel. Puornaka beahccevuopmái mii bisánit, juoste dáppe mii galgat cegget leairra. Mii boahtit rabas vađđii gosa mii válljejit bisánit. Go boahtá sadjái gosa háliida bisánit, borrat niesti dehe vuoiŋŋastit de álggus ferte jearrat lobi. Danin go dat lea skihkka, jearrat lobi sajis leahkit doppe. Muhtin boazobargit lohke ahte go bohte ovtta sadjái de lávejit jearrat lobi ja de giitet go fas vulge (Jannok Nutti 2007). Boazobargi jearrá lobi vuosehan dihte gutni báikái, nugo Nils Oskal (1999) čállá, lea dehálaš boazobargái soabahit iežas guohtuneatnamiiguin, johtolagaiguin dehe guottobáikkiin. Boazobargi sávvá ahte sadji galgá váldit buori fuola sin ealus, ahte bohccot galget eallit bures doppe. Go de fas guđđet saji de fertejit giitit go divššui ealu. Birgitta muitala ahte son oahpai iežas váhnemiin ahte álot jearrat lobi ja giitit. Puornakis mii jearrat lobi leahkit doppe oanehis gaskka.</p>
<p>Puornak lea boares vuopmana lahka gos ovdal bivddii gottiid. Boazu lihkká luonddus seamme láhkái jagis jahkái. Ingwar Åhrén (1988) oaivvilda ahte sámit eahpedihtomielalaččat leat oahppan bohcco lihkastaga luonddus ja danin mii ohcalit daid sajiid gos bohccot gávdne siettu. Sihke eallu ja boazobargi sámit leat danin nanu čadnon eatnamiidda. Boazobargi vállje sajiid mat vulge bohccos, go boazobargi lea cealkán Jorunn Jernslettena (2009) sániiguin oaidná luonddu bohcco čalmmiiguin.</p>
<p>Muitalusaid bokte mii oažžut váldit oasi ovddibut buolvvaid eallimis, eallin mii sulastahttá eallima man mii eallit. Máddarat, muittut, muitalusat ja ságastallamat galggale, Oskala jelgii, leat sisdoalu haga jus ii lean čanus dáid báikkálaš sajiide. Lars-</p>
<p xml:lang="eng">Anders Kuhmunen (2005) juoigá Árbeeatnamat. Eaŋgalasgillii son čilge <span type="quote" xml:lang="eng">“”We listened to stories about the people who came before us, who led the same kind of lives as we were leading”</span><span type="quote" xml:lang="eng">”We listened to stories about the people who came before us, who led the same kind of lives as we were leading”</span>. Mii válljejit sajiid maid mii dovdat, go dovddus addá minsiidda dorvvolašvuođadovddu.</p>
<p>Mii ceggejit lávu ja dat galgá leat min čoahkkinbáiki daid beivviid mii galgat leahkit sajis. Goađis mii sáhttit dahkat dola, muhto ovdal dan de mii dárbbahit árrana ja dasa mii ohcat geđggiid. Elli-Karin ja Birgitta muitaleaba got dárkilit vállje geđggiid, galge leat jorbasat ja dipmásat ja muttágis stuorrá. Muhtin geađggit galge leat stuorra ja duolbasat, danin das sáhttá goikadit láibbi ja bassit guoli. Goahtesaji lahkosis mii gávdnat heivvolaš geđggiid. Mii huksejit min árrana ja cahkkehit dola. Sámi sátnevájas lohká ”Goahti lea buoremus, das lea dola lahka.” Dolla lea áiggiid čađa fállan liekkusvuođa ja dorvvolašvuođa. Dainna dorvvolašvuođain mii de sáhttit iskat eatnamiid birrasis ja ohcat bálgáid mat dolvo min ođđa sajiide.</p>
<p><em type="bold">Muhtin boazobargit </em><em type="bold">lohke ahte go bohte </em><em type="bold">ovtta sadjái de </em><em type="bold">lávejit jearrat lobi </em><em type="bold">ja de giitet go fas </em><em type="bold">vulge. </em>guhkes árbevierru bivdoálbmogin ja lea dan ođđaáigásaš boazodoallokultuvrra bokte seaillohan bivdoálbmoga vuogi geavahit luonddu (Sara 2004). Sámi eanangeavaheapmi lea vuođđuduvvon máŋga jagiid heiveheapmái birrasiidda gos návccat dávjá ledje ja ain leat ráddjeduvvon (Dunfjeld 1993). Iešbirgejupmi leai, gitta easkaláhkái, dan ealihanvuohki gos visot servet, beroškeahttá agi ja sohkabeali visot bargguin. </p>
<p>Doaimmat nugo boazodoallu, guolásteapmi, bivdu, murjen dehe iežá barggut leat čadnon daid sierra jahkeáiggiide ja sierra sajiide gos návccat gávdnojedje. Dat johtti eallin go lea johtán eatnamiid gaskka jagi mielde guođđá dušše árrana geđggiid mat vuosehit gos goahti oktii lea čužžon. Luottat dán geavaheamis leat subtiila ja váddásat áicájit jus ii dieđe maid galgá ohcat. Go mis lea árbevierrun ii goassige váldit geđggiid boares árranis huksejit ođđa de árrana geađggit lea áimmus muhto čihkkojuvvon muhtin muddui darffis. Bálgát ja árranat leat luottat ovddibut buolvvain ja mat leat báhcán lundui. guoli mii sihke lea sáltejuvvon ja suovastuvvon goađis. Sálten ja suovasteapmi lea guokte vuogi seailudahttit guoli vai galgá bistit vel guhkit. Ja dat leai dehálaš go ii sáhttán vurket biepmu galbmagábes nugo mii dahkat otne. Ovdal, go ii lean ruittut, šattai ráhkadit biepmu geđggiid nalde dolas dehe nugo mii dagaimet, bassit daid dolas. Meahcis vuosehuvvo minsiidda got mii galgat gávdnat bassinsákki. Nuorat vulle iežas bassinsákkiid niibbiideasetguin. Elli-Karin vuoseha got guoli bidjá bassinsággái ja de čugge dan dievvái dola báldii. Go geassit eret dávtti mii iskat jus guolli lea giksan, go sáhttá luvvet dávtti ja ii čuovu mielde biergu de guolli lea gárvvis borrat. Dan botta go mii vuordit ahte guolli galgá giksat mii njuvdet vuoja min varas gáhkkui. Nuorat borret biepmu beassedallearkkain, mii leai dološáiggi dallearkkat, dađi mielde go guolit gikse. Ja lea oalle njálgga.</p>
<p>Ovdal gáhkkii juohke beaivvi, muđuin láibi garai ila. Dávjá ledje stuorra veagat ja de borre ollu gáhkuid. Gáhkuid mii gáhkkiimet lávu siste. Elli-Karin vuoseha got fierru dáiggi jorba gáhkuide. Juohkehaš gáhkke iežas gáhku. Lea veaháš erenoamáš gáhkket rabas dolas. Sáhttá gáhkket duolba gáhkkengeađggis dehe báisttes. Mii goikadit gáhku báistes dolas ja maŋŋil mii bidjat gáhku dola báldii vai galgá oažžut eanet ivnni. Elli-</p>
<p>Karin ja Birgitta muitaleaba got gáhkkii ovdal. Máŋgasat leat hárjánan gáhkket, go lávejit veahkehit ruovttus ja maid gáhkket ovdaskuvllas ja skuvllas. Gáhkkedettiin mii lonohallet vásáhusaid got juohkehaš dahká go gáhkke iežas veagain.</p>
<p>Ahte luondu dušše lea luoikasii ja ahte mii eat guođe fasttes luottaid min maŋis lea vuođđojurdda sámi kultuvrras. Čokkii čoahkkái dávttiid maŋŋil biepmu ja guđii daid lundui. Boazobargi muitala ahte su veahka guoddá olggus dávttiid erenoamáš sadjái meahcis (Jannok Nutti 2007). Su mielas bilkida bohcco jus bálkesta dávttiid ribaide. Son muitala maid ahte ii goassige boaldde dulljiid, daid maid váldá mielde meahccái. Dát lea juoga maid son lea gullan mánnávuođas. Oskal (1999) čállá ahte sámi mánát ohppet sávvat ollu bohccuid go dolvot olggus dávttiid ja biebmoloahpaid.</p>
<p>Mánát ohppet maid ahte ii galgga guođđit bierggu dávttiide, muhto galgá gurdit dávttit dárkilit vai galgá addit buori boazolihku. Ferte vuosehit gutni visot luonddu návccaide maid guollái maid mii borrat, nu maŋŋil biepmu mii čohkkehit dávttiid ja bidjet daid beassegokčasii. Mii guoddit daid doaresbeallái ja gokčet daid darffiin ja geđggiiguin. Lea okta vuohki gudnejahttit ealiba, bohcco dehe guoli ja nu láhkái sáhttá sávvat buoret boazolihku dehe guollelihku, lea maid vuohki eastit beatnagiid ja iežá ealibiid borrat bastilis dávttiid ja dan láhkái vaháguvvot.</p>
<p><em type="bold">Ahte luondu dušše </em><em type="bold">lea luoikasii ja ahte </em><em type="bold">mii eat guođe fasttes </em><em type="bold">luottaid min maŋis lea </em><em type="bold">vuođđojurdda sámi </em><em type="bold">kultuvrras. </em></p>
<p>Kuoljokiin ja Nils-Gustav Blinddain. Dahkama, muitaleami ja sámi giela bokte sámi árbevirolaš máhttu sirdojuvvo buolvvas bulvii (Porsanger &amp; Guttorm 2011).</p>
<p>Sámi mánát ohppet go besset leahkit mielde doaimmain ja go gehččet ja dan maŋŋil geahččalit bargat barggu, ovttas soames čehpiin ja de bargat dan ollát ieš (Balto 1997;</p>
<p xml:lang="smj">Sara 2004; Jannok Nutti 2007).</p>
<p>Goađis, čohkkame árrangátti birra mii guldalit Elli-Karina muitalusaid su mánnávuođas. Mii beassat oahppat goađi sierra lanjaid birra, got mii eallit goađis ja got láhtte das. Goađis juohke ovttas veagas lea sierra sadji ja lihkká várrogasat goađis (Drake 1979; Fjellström 1985). Rasttit árrana dehe boaššu ii leat heivvolaš, muhto sáhttá guokkardit daid olbmuid duogis mat čohkkájit lagamus dola. Dát máŋgasat dovdet ja máŋga muitalusat muitaluvvot got lea orrut lávus.</p>
<p>Mii leat máŋgasat geat leat Puornakis vuosttaš gearddi. Buoret go addit njuolggadusaid ja ráddjet nuoraid vejolašvuođaid lihkkat dan botta go mii leat dáppe de bagadallojuvvot got galge bargat vai dollet sealvvi go nuppit leat ja eai iežat láhppu. Sii ožžot bagadallamiid ahte jus soamis čurvo, de galge vástidit. Go lea amas báikkis de ii galgga vuolgit ila guhkkin čoahkkinsajis, árranis. Boazomeahcis boazobargit čurvot guhte guimmiide, vai galget diehtit gos nuppit leat ja man guhkkin leat jiena vehkiin (Jannok davvisámigillii lea beanagullan. Dat mearkkaša dan mearis gos sáhttá gullat beatnaga ciellat. Boazobargi geavaha dán vuogi meahcis, gos ii sáhte oaidnit guhte guoimmi.</p>
<p>Go mii čurvot nuoraide de galge vástidit. Dát lea okta vuohki gulahallat. Go mii háliideimme ahte visot galge čoahkkanit goahtái, de mii čuorvvuime ja sii vástidedje juste nu go ledje oahppan. Elli-Karin illudii nu go sis leai dát máhttu ja barge juste dego son mánnán. Dát lea dehálaš máhttu son lohká, ja gávdno vel sámi sátnevájas <span type="quote">”Duoddaris leat čalmmit ja meahcis ferte guldalit”</span>. Gávdnojit sierra čuorvunvuogit ja dain lea sierra mearkkašupmi. Nils-Gustu muitala ahte čuorvuma lávii geavahit ovdal go eai lean gulahallanreaiddut ja oinnii bohcco meahcis. Go sáddii beatnaga bohccuid maŋŋái ja gohčču dan joatkit jus dat oaidná ahte dat eahpida.</p>
<p>Nuorat ožžot dán láhkái friddjavuođa ja vejolašvuođa iežat iskat ja fuobmát báikki. Ja liikojedje go ii ráddjen sin friddjavuođa, okta nieida muitala: ”Leai somá danin go ii lean dego skuvllas, ahte ferte muitalut ovdal vuolgá juosa, sáhtii leahkit veaháš ráfis maid.”</p>
<p>Elin Baer (Balto 2008) muitala ahte ovdal son manai márkanii mánáiguin ovdaskuvllas son muittuhii sin makkár biktasat sus ledje vai álkit galge dovdat ja gávdnat su daid ollu olbmuid siste. Nu láhkái son attii mánáide ovddasvástádusa leat áicilat gos son leai, mihát buoret go son rávesolmmožin galggai vákšut mánáid. Mánát ožžot nu láhkái friddjavuođa ovddasvástádusain. Dát lea dábálaš sámi bajásgeassinvuohki (Balto 1997, 2008). Dát friddjavuohta addá mánáide vejolašvuođa iežat leat doaimmalaččat. luottaid árraniin ja bivdorokkiin. Sii ožžot bargun ohcat luottaid boarrásit árranis mii lea okta dain dábáleamos arkeologalaš luottain sámi geavaheamis ovdahistorjjálaš áiggis. Árran lea dovddus luodda sinsiidda dalle go easká leat ráhkadan árrana ja maid leat hárjánan leat olgun luonddus gos dolastit ja geavahit árraniid. Ovdal sii álge ohcat boares árraniid Jarl muitala dološáiggi olbmuid birra geat orru dáppe, got sii bivde gottiid ja dalle jáhkehahtti orrut lávuin. Luottat daid maŋis leat dalle earret iežá árran.</p>
<p>Nuorat bagadallojuvvojedje got galge álgit jurddašit gos iežat ledje válljen cegget goađi.</p>
<p>Lea dehálaš gosa cegge goađi, galgá leat báiki gos lea jalga ja mielas loktosis, jus goahti lea vuollin rokkis de visot suovva ja arvečáhci čoahkkana goahtái.</p>
<p>Go mii easká leat ráhkadan árrana nuorat jáhkke dat galggai leat álkes bargu, muhto go árran lea boaris ja oassái lea čihkkojuvvon darffi vuollái ja gasku árrana lea dál šaddagoahtán beazáš. Sin vihke juohke guvlui, juohke okta háliida vuosttažin gávdnat. Go mii viimmat leat gávdnan dan de Jarl vuoseha ahte geađggit eai leat das lunddolaččat muhto oidno ahte olbmot leat guoddán daid ja bidjan daid jorba hápmái. Jarl vuoseha ahte geađggit leat boldon, dat leat luoddanan lieggasis ja leat bastilat. Geađggit min árranis leat litnásat ja jorbasat. Kjell-Åke deaddila sonda-soappi árranii ja lohká ahte leat geađggit gasku maid. Go lea olgun čakčat ja dolasta albma áššodola, de sáhttá bidjat geđggiid dollii, dalle bissu liekkas guhkibut goađis. Sonda-soappi muoldu lea čáhppat gunain ja čađain ja botnis muoldu lea ruoksat mii vuoseha ahte lea dolastan ollu ja ahte lea šaddan hui liekkas.</p>
<p>Gáibiduvvo dávjá buorre diehtu makkár doaimmat leat dáhpáhuvvan luonddus vai galgá oaidnit daid luottaid. Ahte sámi luottat eai leat álkit oaidnit muitala okta oasseváldiin. ”Mon lean dušše geahččan dakkár boares diŋggaid vuolli Ruoŧas, nugo Girkuid. Sis leat ollu diŋggat gonagasain ja dakkáriin. Ii leat váttis gávdnat daid, das čužžo mii juohke diŋga lea. Min diŋggat leat eanemusat sámiin ja diet árrana ii bálljo oaidnán. Livččii sáhttán viehkat dan badjel. Lea hearvái go sáhttá gávdnat dakkár boares diŋgga.” <em type="bold">... diet árrana ii </em><em type="bold">bálljo oaidnán. </em></p>
<p><em type="bold">Livččii sáhttán </em><em type="bold">viehkat dan </em><em type="bold">badjel. </em><em type="bold">ovdahistorjjálaš boazodoalloguovddážis </em>Go mii leat gávdnan dan boares árrana mii leimmet gávdnan saji gos olbmot ledje leamaš ovdal, soaitá dan botta go vurde gottiid. Nils-Gustu muitalii bohccuid johtolagaid birra guovllus ja got olbmot geavahit guovllu otne. Lea vuollegas eanan mii mearkkaša ahte lea unnán muohta dálvit ja beahcceeatnamis šaddá jeagil. Dát dagaha ahte bohccot mat bohte duottarguovlluin loktet bures guovllus čakčat ja dálvit. </p>
<p>Nuorat jearuhuvvot got ožžot bierggu čakčat. Sajit njuovvamiidda čearuide lahkosis leat otne Guorpak, Buollemoajvve ja Bajkas. Nils-Gustu muitalii ahte dát sajit jáhkehahtti ledje vássánáiggi doaibmaguovddážat olbmuide geat orru dáppe 1000 jagi áigi. Dáppe dat oaččui váldooasi bierggus dálvái go bivde gottiid go vádjoledje vuvddiide lullin čakčat. Báiki gos mii leat namma lea Puornak, Nils-Gustu muitala ahte dat boahtá sánis buornna mii lea geađgevuorká dievás. Dolin go ii gávdnon sálti de sáhtii goaivut vulos biergguid geađgevuorkái nu šattai biergovuorká dievás vai de sáhtii bidjat biepmu ádjagii vai galggai leahkit nu gállosis go vejolaš ja suojis vai ealibat eai galgan beassat birgui.</p>
<p>Kjell-Åke muitala ahte dán sajis leat stuorra bivdovuogádat.</p>
<p>Go dat geavahuvvui de boazodoallu ii gávdnon muhto sámit ledje bivdoálbmot geat bivde gottiid. Jáhkehahtti ledje huksen vuopmaniid masa duvde goddeealu bivdorokkiide, juste nu go duvdá bohccuid gárddiide otne. Jáhkkit ahte bivdorokkiid gokče rissiiguin nu boazu duolmmastii dan čađa go bođii ruohta.</p>
<p>Dál visot ožžot bargun ohcat ja gávdnat bivdorokkiid ja rehkenastit galle gávdne. Lea dievas doaibma, visot vihke rokkis roggái. Muhtin bivdorokkit lea gahččan ja váddásat áicát. Visot jurddašit man boarrásat dát luottat leat. Lea váttis gávdnat áiggi goas goivo bivdorokkiid. Ráhkadit dakkár vuopmana lea gáibidan garra barggu ja dat lea vissásit geavahuvvon máŋga čuohti jagi. Mii jáhkkit ahte olles siida leai veahkkin hukset dan ja bivdit gottiid. Kjell-Åke vuoseha got arkeologat geavahit sonda-soappi vai eat galgga dárbbahit goaivut ja billistit eatnama go isket bázahusaid. Son čugge sonda dievvái ja vuoseha daid sierra eanangerddiid. Vai galgá gávnnahit man boaris bivdoroggi lea de šaddá váldit iskamiid daid sierra gerddiin ja geahččat jus gávdnojit oasit šattuin, de sáhttá oaidnit goas leat heaitán geavahit rokki. Leai čielggas ahte nuorat ledje šaddan áicilat go maŋŋil iežat gávdne bivdorokkiid. Sii ráhkadedje maid iežas sond-soappi beahceoavssis man gohpe ja iske eatnama dáinna.</p>
<p><em type="bold">Leai čielggas ahte </em><em type="bold">nuorat ledje šaddan </em><em type="bold">áicilat go maŋŋil </em><em type="bold">iežat gávdne </em><em type="bold">bivdorokkiid. </em>bokte. Eahkes lávu dollagáttis muitalusat bohte ieš. Boarráseappot muitaledje eallima birra dolin, ja nuorat muitaledje sin iežas muitalusaid ja min ságastalaime boahtteáiggi birra. Nuorat ožžo maid vejolašvuođa oaidnit, gullat ja oahpastuvvat historjái iežas lagašguovllu birra, ja besse maid vásihit dan báikkálaš sajis, sadji ollu historjjáin ollu dološbázahusaiguin. Ja imaštalle go ledje nu ollu boares bázahusat sin lagašguovllus, juoga maid sii ovdal eai lean diehtán, váikko lea báikkálaš guovllus. Go mii bođiimet báikái de leai ođas minsiidda, muhto go mii guđiimet dan de lea eanet dovddus báiki minsiidda, dieđusge go mii leimmet orrun doppe muhto maid go mii leimmet oahppan oaidnit luottaid ovddibut buolvvaid eallimis doppe. Mii leimmet oalle dárkilat guođđit saji luottaid haga min oanehis áiggis doppe. </p>
<p>Ovdal go vulggiime mii giittiimet go mii leimmet beassan leahkit doppe oanehis botta.</p>
<p><em type="bold">Ovdal go </em><em type="bold">vulggiime mii </em><em type="bold">giittiimet go mii </em><em type="bold">leimmet beassan </em><em type="bold">leahkit doppe oanehis botta. </em><em type="italic">forskning på nya vägar. </em>S. 225-242 </p>
<p xml:lang="nob">Balto, Asta (1997). <em type="italic">Samisk barneoppdragelse i endring. </em>Oslo: Ad Notam </p>
<p>Balto, Asta Mitkijá (2008). Sámi oahpaheaddjit sirdet árbevirolaš kultuvrra boahttevaš buolvvaide – Dekoloniserema akšuvdnadutkamuš Ruoŧa beale Sámis. <em type="italic">Dieđut </em>4/2008.Guovdageaidnu: Sámi allaskuvla. </p>
<p xml:lang="swe">Drake, Sigrid (1979[1918]). <em type="italic">Västerbottenslapparna under förra hälften av 1800-talet: </em><em type="italic">etnografiska studier. </em>Faks.-uppl. Umeå: Två förläggare i samarbete med </p>
<p xml:lang="nob">Västerbottens museum.</p>
<p xml:lang="nob">Dunfjeld, Sigbjørn 1993. Tradisjonell samisk kunnskap og samisk forskning. I:</p>
<p xml:lang="nob"><em type="italic">Traditionell samisk kunskap och forskning. </em>Dieđut nr 5/1993. Kautokeino: </p>
<p xml:lang="nob">Nordisk Samisk Institutt.</p>
<p xml:lang="eng">Fjellström, Phebe (1985). <em type="italic">Samernas samhälle i tradition och nutid: [Lappish society </em><em type="italic">in tradition and the present day]. </em>Stockholm: Norstedt </p>
<p xml:lang="eng">Oskal, Nils (1999). On nature and reindeer luck. I: <em type="italic">Rangifer </em>, 20 (2-3); s. 175-180. </p>
<p xml:lang="swe">Jannok Nutti, Ylva (2007). <em type="italic">Matematiskt tankesätt inom den samiska kulturen – </em><em type="italic">utifrån samiska slöjdares och renskötares berättelser. </em>Luleå Tekniska </p>
<p xml:lang="nob">Universitet.</p>
<p xml:lang="nno">Jernsletten, Jorunn (2009). <em type="italic">Bissie dajve. Relationer mellom folk og landskap i </em></p>
<p xml:lang="nob"><em type="italic">Voengel-Njaarke sïjte. </em>Universitetet i Tromsø; University of Tromsø. </p>
<p xml:lang="eng">Porsanger, Jelena &amp; Guttorm, Gunvor (red.) (2011). <em type="italic">Working with traditional </em><em type="italic">knowledge: communities, institutions, information systems, law and ethics: </em><em type="italic">writings from the Árbediehtu pilot project on documentation and protection </em><em type="italic">of Sami traditional knowledge. </em>Guovdageaidnu: Sámi allaskuvla </p>
<p xml:lang="nob">Sara, Mikkel Nils (2004). Samisk kunskap i undervisning og laeremidler. I:</p>
<p xml:lang="nob">Hirvonen, Vuokko (red.) <em type="italic">Samisk skole i plan og praksis: hvordan møte </em><em type="italic">utfordringene i L97S? : evaluering av reform 97. </em>Kautokeinu: Samisk høgskole </p>
<p xml:lang="nob">Åhrén, Ingwar (1988). Det samiska rummet. I: Zachrisson, Inger (red.) (1988).</p>
<p xml:lang="sma"><em type="italic">Åarjel-Saemieh. 3. </em>Snåsa: Saemien sijte </p>
<p><em type="bold">Iežá </em></p>
<p xml:lang="nob">Lars-Anders Kuhmunen (2005) <em type="italic">Árbeeatnamat </em>i albumet <em type="italic">Birrasis </em>, CD-skiva </p>
</body></document>
