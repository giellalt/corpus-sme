<document xml:lang="sme" id="no_id"><header><title>Álgoálbmogiid riikkaidgaskasaš Polárjagi rahpan Guovdageainnus. Jurddagihppu skuvllaide.</title><genre code="facta"/><author><person firstname="Inger Marie Gaup" lastname="Eira" sex="f" born="1962" nationality="NO"/></author><author><person firstname="Kristine" lastname="Nystad" sex="f" born="" nationality="NO"/></author><year>2007</year><wordcount>2337</wordcount><conversion_status type="standard"/><availability><license type="standard"/></availability><origFileName>https://ovttas.no/sites/default/files/idegihpa_skuvllaide_ipy_polarjahki.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>1/16</p>
<p>Guovdageaidnu 1882 – 2007 125 jagi rievdan</p>
<p>JURDDA-GIHPPU</p>
<p>SKUVLLAIDE guovvamánu 14. beaivvi 2007</p>
<p>Álgoálbmogiid riikkaidgaskasaš</p>
<p>Polárjagi rahpan</p>
<p>Guovdageainnus www.ip-ipy.org</p>
<p>Inger Marie Gaup Eira og Kristine Nystad</p>
<p><em type="bold">Á </em>lgoálbmogiid riikkaidgaskasaš Polárjahki 2007/2008 rahppo </p>
<p>Guovdageainnus guovvamánu 14. beaivvi 2007.</p>
<p>Dát ásahusat lágidit rahpama: Riikkaidgaskasaš boazodoallo fága- ja gaskkustanguovddáš, Sámi allaskuvla/Sámi instituhtta, Máilmmi boazoálbmogiid searvi, Álgoálbmogiid gelbbolašvuođaguovddáš ja Guovdageainnu suohkan.</p>
<p>Rahpamis oassálastet ee. arktalaš guovlluid álgoálbmotovddasteaddjit, dálkkádatdutkit, hálddašeaddjit, politihkárat, boazoeaiggádat ja</p>
<p>Guovdageainnu skuvlamánát. Guovdageainnu dutkanbirrasa prošeavttaiguin bidjat deattu ovttasbargat viidát davviguollu álgoálbmotservodagaiguin seammas go láhčit álgoálbmotnuoraide oassálastinvejolašvuođa viidásit proseassas. 1882/83 Polárjagis lei okta dutkanstašuvdna, mii lei Guovdageainnus mas ee. dutke guovssahasa. Dán Polárjagis leat Guovdageainnus alddis prošeavttat. 2009:s válbmana sámi dieđavisti Guovdageainnus, ja dát čohkke ovtta dáhki vuollái buot dutkan- ja ovdánahttinásahusaid Guovdageainnus. </p>
<p>IPY 1882/1883 Guovdageaidnu. 2009: Ođđa dieđavisti Guovdageainnus (S.</p>
<p>Tromholt)</p>
<p>Guovdageainnu suohkan 2/16 <em type="bold">olárjahki (International Polar Year – IPY) lea riikkaidgaskasaš dutkaninitiatiiva, mii galgá buktit eanet dieđu Arktisa je Antarktisa birra </em>. </p>
<p><em type="bold">P </em><span type="quote">”Jahki”</span> bistá njukčamánu 1. beaivvi 2007 rájes gitta 2009 njukčamánu 1. beaivvi radjái. Dan koordinere International Council for Science (ICSU ) ja World Meterological Organisation (WMO). Lea Norgga dutkanrá đđi mii Norggas koordinere barggu. Leat golbma dákkár Polárjagi ovdal lágiduvvon, vuosttaš lágiduvvui 1882/83:as. Polárjahki lea máilmmi stuorimus koordinerejuvvon dutkandoaibma, mas leat badje 60 000 oassálasti dutki. </p>
<p>Dál lea vuosttaš geardde olmmošlaš dimenšuvdna mielde Polárjagi oktavuođas. Dan fokus lea Arktalaš álgoálbmotservodagaid rievdamat. Dán háve leat álgoálbmogiid dutkanásahusain Arktisas máŋga dutkanprošeavtta. Arktalaš álgoálbmotservodagat vásihit dál stuora rievdademiid, nu go liegganeami davviguovlluin.</p>
<p>Go riikkaidgaskasaččat digaštallet mii dagaha dáid dálkkádatrievdademiid, de lea dehálaš jearrat movt álgoálbmogat galget dustet ja gieđahallet dáid rievdademiid ja seammas váldit vára dain árvvuin ja máhtuin mat dain servodagain gávdnojit juo. Polárjagi dihte vurdojuvvojit nana fágaidrasttideaddji álgoálbmotovttasbarggut sirkumpolára davviguovlluin. Lea mávssolaš ahte maiddái davviguovlluid ásahusat ja earenoamážit álgoálbmogiid ásahusat šaddet guovddážii diehtoprodukšuvnnas ja máhttohálddašeamis. Máhttu bissu doppe gos dat ovdánahtto ja geavahuvvo, ja báikkálaš máhttu lea dehálaš vuođđu nanu báikkálašservodagaide. 3/16 4/16</p>
<p><em type="bold">Polárjagi fáddáevttohusat skuvllaide Polárjagi rahpama sisdoallu lea </em>1. Dálkkádat rievdan, earenoamážit davviguovlluin 2. Muohta 3. Násteálbmi 4. Guovdageainnu rievdan 125 jagis (1882-2007) </p>
<p>Dáid fáttáid oaidnit maiddái ee. IPY-kalendaris, web-siiddus ja ođđasit almmuhuvvon girjjis maid Tromholt čálii 1883:as IPY-ráhkkananjoavku bovde suohkana skuvllaid, joatkkaskuvlla ja allaskuvlla studeanttaid ráhkkanišgoahtit rahpamii ja oassálastit dasa. Dá leat evttohusat movt fáttáid sáhttášii čatnat fágaide. <em type="bold">DÁLKKÁDATRIEVDAN </em>1) Interneahtas ohcat dieđuid dálkkádatrievdamiid birra davviguovlluin. 2) Čállit artihkkala mas atnit govaid dán tema birra http://www.ip-ipy.org/ http://www.aftenposten.no/fakta/innsikt/article1349295.ece http://www.dep.no/md/sami/aigeguovdil/Preassadiedahusat/022001-070159/dok-nn.html http://acia.npolar.no/Rapport%20fra%20fagmøtet%20i%20Kautokeino,%2 0nov%202005.pdf http://acia.cicero.uio.no/ http://www.acia.uaf.edu/ http://acia.cicero.uio.no/acia_faktaark_1_hva_skjer_med_klimaet.html http://www.dep.no/md/sami/fadda/dalkkadat/bn.html http://se.wikipedia.org/wiki/Helsset 5/16 </p>
<p><em type="bold">MUOHTA </em>Muohtafáttá sáhttá čatnat iešguđetge fágaide. <em type="bold">1) Musihkka </em>Ráhkadit <span type="quote">“RAP”</span>-lávlaga/luođi mas atnet muohtasániid. Skuvlamánát sáhttet ieža ráhkadit RAPlávlaga muohttaga birra ja geahččalit oažžut čuojaheaddji čuojahit RAPa. <em type="bold">2) Giellafágat </em>Sámegielas: - Ráhkadit girjjáža mas leat muohtasánit - Bivdit vuorrasit olbmuid muitalit dološáiggis fearániid ja vásáhusaid mas muohta lea fáddán. Oahppit báddejit daid ja čállet daid mašiidnii ja de čohkkejit čállosiid ovtta girjjážin maid sáhttet čájehit rahpamis. <em type="bold">3) Servodatfága </em>- čájehit erohusaid servodagas 1882 – 2007 - Čállit muitalusa: Movt de livččii??... jus dáppe ii leat muohta dálvet … <em type="bold">4) Kultuvra/duodji </em>- Ovdanbuktit erohusaid bivvu dálvebiktasiin 1882 – 2007. jearahit áhkuin ja ádjáin bovt dolin bivve <em type="bold">5) Dáidda </em>- Ráhkat gova mas leat muohtačalmmit - Tevdne/male daid birra maid boares olbmot leat muitalan <em type="bold">6) Matematihkka </em>- Muohttaga birra matematihkka <em type="bold">7) Dutkan/dieđalašvuohta </em>Buot skuvllat ožžot fálaldaga čuovvut kurssa maid NASA doallá Guovdageainnus 15.2 ja mas oasseváldit besset oahppat muohttaga birra fysiologalaččat. Diehtu dan birra lea www.ip-ipy.org 6/16 </p>
<p type="listitem">NÁSTEALBMI    Nástealbmi ja polárjahki    Nástealbmi heive bures smávvaskuvladássái ja heive bures fáttán polárjagi  oktavuodas.    Gelbbolašvuodamihtut 4. jahkeceahki maŋŋil:</p>
<p type="listitem">háhkat dieđuid sihke digitála veahkkeneavvuid vehkiin ja daid haga ja  muitalit muhtun planehtaid birra min beaivvášvuogádagas</p>
<p type="listitem">dovdat muhtun nástegovaid, maiddái sámi, ságastallat movt olmmoš  sáhttá dádjadit nástegovaid mielde ja válddahallat fenomenaid maid sáhttá  almmis oaidnit</p>
<p type="listitem">muitalit dáčča, sámi ja eará álgoálbmogiid árbevirolaš diiddaid ja  cukcasiid nástealmmi ja guovssahasa birra     Sámi násteálbmi    Nástealbmi praktihkalaš ávkin    Násttit eai leat dušše bilaidan almmis almmá ávkki haga. Dat leat sámiide  leamaš láidesteaddjin, oahpisteaddjin ja čuovgan sevdnjes skábmaijaid.  Dieđut nástealmmi birra leat čadnojuvvon sámi árbevirolaš ealáhuslágiide  ja dat leat leamaš ávkin birgejumis ja beaivválaš eallimis. Násttiid bokte  deaivá boazovázzi mehciid vázzit skábman. Nástealbmi sáhttá maid muitalit  mii áiggiid lea jándoris. Muhto nástealmmis eai máhte diehtemeahttun  olbmot atnit ávkki.     Váhnemat oahpahedje dan dihte mánáidasaset nástealmmi dovdat.  Erenoamážit boazosápmelaččaide lei deaŧalaš oahppat dovdat nástealmmi.  Násttiin oidne mii áiggiid goas ge lei.     Stuora, viiddis, vilges duoddariin lea álki láhppot. Sápmelaččat leat dan  dihte geavahan nástealmmi veahkkeávnnasin dádjadit luonddus.  Sápmelaččat dovde nástealmmi bures ja dihte movt dat rievdá ija mielde.  Go vel sulaid diehtá mii lea áiggiid jándoris, de sáhttá nástealmmi geavahit  kompassan ja dan mielde dádjadit luonddus. Nástealmmis oaidná gos lea  davvi, oarji, lulli ja nuorta. Jus leat šearádagat ja násttit oidnojit, de ii  láhppo gal jus dovdá nástealmmi. Go fal oaidná nástti maid dovdá, de  deaivá gal vaikko gosa leažžá vuolgán.     Sarvvis lea dat stuorámus nástegovva almmis.  Dán Sarvá leat measta buot  sámi nástegovat doarrideame ja áiggošedje báhčit dan. Nástealbmi rievdá  ija mielde ja násttit orrot dego johtime. Sihke Sarvvis ja bivdoolbmát orrot dego lihkadeame ja bivdu orru dego duođas ovdáneame ija mielde. Muhto  dan Sarvá eai jovssa gal ovdal duopmobeaivvi.</p>
<p>Sarvvis <em type="italic">( </em>Dien ruovttusiiddus gávnnat eanet dieđuid nástegovaid birra ja sámi nástekártta. Muitalusat eai leat stáđis <span type="quote">"teavsttat"</span>, muhto muitaleaddji heiveha dan guldaleddjiid ja dilalašvuođaid mielde. Muitalusain ii leat okta dahkki, dat leat baicca olles servodaga oktasaš kulturárbi. Kosmalaš bivdomuitalus Nástealmmis lea stuora, buoiddes ja čoarvvás Sarvvis. Dán Sarvá doarrida ja oaguha olles valvi. Dan háve ii leat gal gumpevalvi mii lea dan Sarvá maŋis, muhto olles čora bivdoolbmát. Okta-nubbi ain searvá bivdui eahkeda ja ija mielde. Sarvá maŋis lea Fávdna dávggiinis, Fávnnadávggiin. Guokte čuoiggaheaddji leaba maid čuoiggaheame Sarvá. Boares Áhkku iežas guvttiin vielpáin áiggošii maid searvat bivdui. Son gilju vielpáide: <span type="quote">"Oaguheahte, oaguheahte. Maŋŋebuoidi bálkán jus dál joksabeahte"</span>. Nie gilju áhkku beatnagiidda. Son maid čuoigá, doarrida vai beassá searvái. Gállábártnit, geat leat beakkán bivdit, maid leat doarrideame sarvá. Sis leat bivdoávdnasat maid mielde. Bismmarviehkat ja vel sáiti, niibi ja báhti. Sáiti mainna čuggešedje ja gottášedje dan Sarvá, niibi mainna njuovašedje ja báhti gos duolddahivčče varas bohccobierggu. Boares Gállá lea maid vuolgán geahččat movt su bártnit, Gállábártnit, birgejit bivddus. Boahji lea maid mielde bivddus. Boahjinásti galgá báhčit Sarvá. Das lea maid dávgi ja go olaha báhčit, de gahččet buot násttit bodnái ja de lea máilmmiloahppa. Muhto Sarvvis manná álo vuollelis. Boahji lea nu badjin duoppe, ii olat báhčit. Muhto son lea fákteme goas Sarvá boahtá su rádjái ja dat galgá de goddit go boahtá. 1 </p>
<p>Dát muitalus nástealmmi birra čilge goas máilmmiloahppa boahtá. Oasseválddit dán kosmalaš bivddus leat dat násttit mat maiddái leat geavahuvvon áiggi meroštallat. Muitalusain lea várra leamaš praktihkalaš ávki maid. Go sáhttá daid deaŧalaš áigemerošteaddji násttiid čatnat muitalusaide, de várra muitá daid buorebut. <em type="italic">Fávdna </em>lea greikkalaččaid nástegovva Arcturus. Fávnnadávgi lea oassi Ursa major dehege Store Bjørn nástegovas. Dat oassi gohčoduvvo dárogillii Karlsvogna. <em type="italic">Čuoiggaheaddjit </em>leat násttit Castor ja Pollux. Boares Áhkku guvttiin vielpain lea nástegovas maid eŋgelasgillii gohčodit Pleiades. <em type="italic">Gállábártnit </em>leat oassi greikkalaččaid Orion nástegovas. Gállábártnit leat dat nástegovva mii dárogillii gohčoduvvo Orions belte. Bismmarviehkat leat maid oassi Orion nástegovas, násttit Betelgeuse ja Bellatrix. Niibi, sáiti ja báhti leat golbma nástti Gállábártniid vuolábealde. Boares Gállá lea Sirius. <em type="italic">Boahji </em>lea Stella Polaris. Boahjidávgi lea Ursa minor dehege Lille Bjørn nástegovva. Boahji, dehege Boahjinásti, ii jođe gosage. Namma Boahji boahtá suomegielas 'Pohja', mii máksá 'davvi' dehege 'vuođđu'. Boahji lea seamma sajis čađat ja eará násttit johtet dan birra. Boahji orru dego návlejuvvon albmái gitta, ja danin dan lávejit maid gohčodit Boahjinávlin. Dološ olbmot doivo ahte lei Boahjinávli mii doalai almmi badjin, ja go dat olaha báhčit Sarvá, de gahččet buot násttit eatnan ala ja de lea máilmmiloahppa. <em type="bold">Evttohus </em>: Oahpaheaddji sáhttá govvet nástegovaid transparentaárkii ja projektoriin oažžut daid seaidnái ja bidjat namaid daidda govaide. Oahppit sáhttet ráhkadit iežaset nástekárttaid ja oahppat dovdat nástegovaid ja bivdomuitalusa. </p>
<p>Hástálus lea daid nástegovaid fuomášit almmis eahkes go lea seavdnjat ja jealahas.</p>
<p><em type="bold">Gos gávnnat lasi dieđuid? </em>Gaup, Karen Elle: Girjjo Gárjjo sidduin 117-132: Násttit muitalit… Davvi Girji 2001. Interneahtas: http://nordnorsk.vitensenter.no/himmel/stjerner/samisk.htm 9/16 </p>
<p><em type="bold">Rievdamat Guovdageainnu servodagas 125 jagis (1882-2007) Skuvllat sáhttet suokkardallat makkár rievdamat leat dáhpáhuvvan Guovdageainnus dán 125 jagis. </em>Fáttáid mas sáhttá buohtastahttit rievdamiid omd: 1) Biktasiin 2) Musihkas 3) Fievrruin 4) Olbmuin </p>
<p>Guovdageaidnu lea ollu rievdan dan 125 jagis man birra dás lea sáhka. Skuvlaprošeakta sáhttá leat omd. geahččalit visualiseret movt Guovdageainnu servodaga eallinláhki ja birgenláhki lea rievdan. Sophus Tromholt govat leat buorrin vuolggasadjin govvidit dan rievdama. Govaid gávdná interneahtas: http://www.ub.uib.no/bilder/ Govaid mat leat interneahtas sáhttet skuvllat geavahit jus skuvllat čuvvot daid njuolggadusaid mat leat skuvllaid várás, ahte bidjá juohke gova báldii govvejeaddji namma og geasa govat gullet. <em type="bold">Fuomáš! </em>Ná merkejit oahppit goavid maid geavahit bargguid oktavuođas: <em type="bold">Govva: Sophus Tromholt, Billedsamlingen UBB Sophus Tromholt: Guovssahasdutki ja govvejeaddji </em>Dánskkalaš dutki Sohphus Tromholt lea ovdamanni (pionera) guovssahasdutkamis. Dan maŋemus áigge lea son maiddái eanet fuomášuvvon sis geat beroštit historjjás ja sohkadieđuin su potreahttagovaid dihte maid son govvii Guovdageainnus 1882-83. Internášunála polárjagi oktavuođas 1882-83 ásahii Det norske meteorologisk Institutt polarstášuvnna Bossogohpái. Sophus Tromholt oaččui viđa jahkásaš stipeandiahtta norgga stáhtas ja doarjaga J.C.Jacobenis Københámmánis čuovvut prošeavtta, muhto son válljii ásahit guovssashanobservatoriuma Guovdageidnui ja nu bođii son báikái. Su ulbmil lei mihtidit guovssahas allodaga ja buohtastahttit iežas dieđuid observašuvnnaiguin mat dahkkojuvvoje Bossegohpis ja Soađegilis Suoma bealde. Tromholt orui Guovdageainnus ovtta dálvvi 1882-83. 1883:s almmuhii son govvačoakkaldaga mas ledje sullii 200 gova. Čoakkaldagas ledje govvateavsttat dánskka- ja fránskkagillii, go ledje oaivvilduvvon museaide ja olgoriikkalaččaide geain ledje erenoamáš beroštumit. </p>
<p>Muhtun sámi ásahusat ovttas almmuhit dál IPY-káleanddara. Dasa leat čohkken Tromholta govaid ja teavsttaid. Tromholta govat leat Bergen Universitehta girjerádjosa hálddus (Billedsamlingen, Universitetetsbiblioteket i Bergen). Tromholt almmuhii 1885:s girjji Under Nordlysets Straaler. Eamiálbmot polarjági doluid oktavuođas, mat lágiduvvojit Guovdageainnus guovvamánu 14. beaivvi 2007, almmuhuvvo girji ođđasis. Dán girjái lea lasihuvvon ođđa ovdasátni ja vel artihkkal Sophus Tromholta birra. Polárjagi doluid oktavuođas čájehuvvo maiddái govvačájehus mas leat seammá govat go kaleanddaris. Luonddudiehtaga oktavuođas ii namuhuvvo Sophus Tromholt dán áigge beare dávjá, muhto su namma beaggá dávjjit ahte dávjjit ald portreahtta- ja dokumentašuvdnagovaid oktavuođas Guovdageainnu ássiin ja Guovdageainnu servodagas. <em type="italic">(Gáldu: Solveig Greve: Sophus Tromholt: <span type="quote">“Nordlysforsker og fotograf”</span> almmuhuvvon dan ođđasis prentejuvvon girjjis: Under Nordlysets Straaler. 2007). </em><em type="bold">Govva-ovdamearkkat </em>Muhtun govvaovdamearkkat maid Tromholt govvii ja mat leat vižžojuvvon govvavuorkkás Bergen Universitehtagirjerádjosis. </p>
<p>Vihábárrá, Josef Henriksen</p>
<p>Brita Olsdatter Nango</p>
<p>Puljso (Buljo)</p>
<p>Olbmažagat ja gáimmežagat</p>
<p>Anna Aslaksdatter Gaup ja Anna Johnsdatter (Jonsdatter) Sernby (Somby</p>
<p><em type="italic">Govat: Sophus Tromholt (Billedsamlingen, Universitetsbiblioteket Bergen) </em>10/16 </p>
<p><em type="bold">MUHTUN FÁTTÁT: </em>Oahppit sáhttet digitálakamerain govvet ja čájehit movt odne lea. <em type="bold">Viessohuksenmálle </em>rievdan. Dološ, 1882, áigge ledje dimbbarviesut, dárfegoađit ja odne ođđa áigásaš viesut. </p>
<p><em type="bold">okeino </em></p>
<p><em type="italic">Govva: Sophus Tromholt </em><em type="bold">Dállodoallu </em>– 1882 ja odne 2007. Dállu márkanis. Govas oainnát ee. stáhkaid, vinte, dimbbaráittiid, dárfegoađi, muorraáidi </p>
<p><em type="italic">Govva: Sophus Tromholt </em></p>
<p><em type="bold">Boazodoallu </em>dálle ja odne – mii lea bisson ja mii lea rievdan. </p>
<p><em type="italic">Govva: Sophus Tromholt </em>11/16 </p>
<p><em type="bold">Biktasat ja bivttasmálle </em></p>
<p><em type="italic">Govva: Sophus Tromholt </em></p>
<p>Govas oainnat skuvlamánáid 1882-83. Mii lea rievdan ja mii lea bisson? <em type="bold">Almmolas visttit </em>dego skuvla, leansmannkantuvra, girku, </p>
<p>Govva: Sophus Tromholt</p>
<p>Skuvla ja báhpagárdin 1882-83 <em type="bold">Fievrrut </em>– movt olbmot vánddardedje ovdal (geresvuoji ja čuoigga dálvet, fatnasiin geasset, heastain dálvet ja geasset, vuovssain??) ja mo dál vánddardit (biila, scooter, girdi, motorfátnasiin,) <em type="bold">Luondu </em>(unnan muorat márkanis ja odne lea guvlu vesaluvvame) </p>
<p>Govva: Sophus Tromholt</p>
<p>Guovdageaindu anno 1882-83 govvejuvvon lulábealde. 12/16</p>
<p><em type="bold">Náitaleapmi </em>(govain gávdnojit vihagovat mat leat váldon 1882-83.) </p>
<p>Govva: Sophus Tromholt</p>
<p>Dološ vihabárrá. Mii lea rievdan ja mii lea bisson náitaleami oktavuogas?</p>
<p><em type="bold">IDEA OMD. IPY RAHPANDOALUIDE: </em></p>
<p>Ráhkadit digitálagovvačájáhusa (Power Point) mas buohtastahttet Guovdageainnu 1882 ja Guovdageainnu odne ja maid kombinere čájahusain scene alde nugo omd. náittosbárra 1883 ja náittusbárra anno 2000. Oahppit gárvvodit 1800-logu bárran ja nu movt odne čiŋadit go mannet vihaide. Eará oahppit sáhttet máhkaš leat headjaguossit ja gárvodit 1800-logu gávttiiguin ja earát fas ođđa mállet čikŋaiguin. Sáhtášii ráhkadit animašuvnnafilmmaža go Sohpus Tromholt dutka guovssahasa Guovdageainnus ja go deaivvada singuin geaid son lea govven, omd. Lars Hætta, Juhu ja dan guokte oahpaheaddji: Henrik Pentha dahje go earáiguin humada. Juohke skuvla sáhtášii ráhkadit ovtta oasi maid de bidjá oktii máŋŋalagaid. Animašuvdna: Geresvuoddji 1883:s ja scootervuoddji 2007:s. Bivttasčájáhus: Bivttasmálle 1882 ja sámi biktasat Guovdageainnus 2007. (Cat Walk). <em type="bold">15 min kombinerejuvvon govva- ja sceneshowa: </em>Sophus Tromholt govat Guovdageainnus 1882-83 Jienat: </p>
<p>Musihkka ja/dahje luohti.</p>
<p>Dološ bárra ja vihabárra anno 2007 boahtá scene ala Muitaleaddji kommentere dan botta go bárá guovttos váccašeaba. Dasto bohtet dievva nuorat gárvodan dološ ja dál áigge biktasiiguin scene ala dahje bárrá boahtá scena ala mielvázziiguin.</p>
<p>Lasi govvat Guovdageinnus dološ áigge ja ođđa áiggis.</p>
<p>Buohtastahttin dainna mii odne lea omd. skuvla, girku, luondu, dálut, fievrrut, biktasat jnv. Teavsttat engelasgillii.</p>
<p>Animášuvdna- filbma Sophus Tromholt deaivvada singuin geaid son lea govven. Doppe leat dovddus olbmot dego Lars Hætta,</p>
<p>Juhu ja earát.</p>
<p>Guovdageaidnu Odne Moderne ja árbevirolaš</p>
<p>Omd: Bohccot guhtot seammáládje go 1883, muhto ollu eará lea rievdan 13/16</p>
<p><em type="bold">Eará idea: </em>Válljet ovtta dain olbmuin geaid Tromholt lea govven ja ohcat dieđuid su birra. Daid gávdná sohkagirjjiin ja olmmošlohkanprotokollain. Geat leat su maŋisboahttit odne? Válljet ovtta vistti (girku, skuvla), báikki (Ávži,Jámetmielli,Sihččajávri) jnv. ja geahččalit dan birra čállit historjálaš dieđuid ja dán áigge dieđuid daid báikkiid birra. Dállu </p>
<p>Ávžis 1882-83 .</p>
<p>Jámetmielli 1882-83 Sihččajávri – 1882-82</p>
<p>Sophus Tromholt govvačoakkaldagas, Universitetsbiblioteket i Bergen.</p>
<p>Válljet dállodoalu birra 1880 logus. Mo lei dállodoallu dalle? Makkár eallit, návehat, stáhkat, áiddit, barggut, dárfegoađit ja dárfenávehat. Gáldo: Gilišilju, Guovdageainnu historjjasearvvi girjjit ee. artihkal: Dállodoallu 1921 (Dilli 1882-83 rájes 1921 rádjái ii dáidan nu ollu rievdan.) </p>
<p><em type="bold">Muhtun árvalusat čálalaš bargguide </em>Movt oahppi jáhkká Sophus Tromholtii lei boahtit Guovdageidnui 1882:s, dahje movt son Guovdageainolbmuide lei go Tromholt govvegođii sin ja sii ihte báhper ala. Go geahčadat daid boares govaid mat Tromholt lea govven – movt lei Guovdageaidnu du mielas dalle? Mii lei buorre ja mii ii soaitán nu buorre dološ áigge? 14/16 15/16 </p>
<p>Vállje ovtta fátta dahje boares Tromholta gova ja čále dan birra sihke dieđuid ja daid jurdagiid mat dutnje bohtet. Movt son lei leahket sámi nuorra olmmožin 1882 ja movt lea odne? Loahpas: Jáhkit ahte skuvllain leat maid ollu jurdagat movt sáhttet bargat Polárjagi fáttáin oahpahusas.</p>
<p><em type="bold">Gáldot: </em>IPY kaleanddar 2007-2008 mas lea oassi Sophus Tromholt govain govvejuvvon Guovdageainnus 1882.83. Sophus Tromholt: Under Nordlysets Straaler. 1885. Ođđa preantta boahtá girjjin IPY doaluid oktalvuođas seamma namas. Greve, Solveig: Sophus Tromholt: Nordlysforsker og fotograf. Interneahtta: Sophus Tromholta govat Guovdageainnus govvejuvvon 1882-83. Billedsamlingen Universitetsbiblioteket Bergen: webčujuhus: http://www.ub.uib.no/bilder/ 16/16 </p>
<p>Guovdageaidnu 1882 – 2007 <em type="italic">125 jagi rievdan </em></p>
<p>JURDDA-</p>
<p>GIHPPU</p>
<p>SKUVLLAIDE</p>
</body></document>
