<document xml:lang="sme" id="no_id"><header><title/><genre code="facta"/><author><person firstname="Risten Turi" lastname="Aleksandersen" sex="f" born="" nationality=""/></author><year>2015</year><wordcount>393</wordcount><conversion_status type="standard"/><availability><license type="standard"/></availability><multilingual/><origFileName>http://galdu.custompublish.com/giellavuoigatvuoat-norgga-girkus.359116.se.html</origFileName><parallel_text xml:lang="nob" location="spraakrettigheter-i-den-norske-kirke.359116.no.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Giellavuoigatvuođat Norgga girkus - Gáldu</p>
<p xml:lang="nob">Hopp til hovedinnholdet på siden</p>
<p type="title">Sámiid vuoigatvuođat</p>
<list><p type="listitem">Davviriikalaš sámekonvenšuvdna evttohus</p>
<p type="listitem">Sámi álbmoga vuođđolágasuodjalus</p>
<p type="listitem">Sámi mánáid ja nuoraid vuoigatvuođat</p>
<p type="listitem">Sámi giella- ja sosiálavuoigatvuođat <list><p type="listitem">Giellavuoigatvuođat Norgga girkus</p>
<p type="listitem">Giellavuoigatvuođat duopmostuoluin</p>
<p type="listitem">Giellavuoigatvuođat giddagasásahusain</p>
<p type="listitem">Giellavuoigatvuođat dearvvašvuođa- ja sosiálabálvalusas</p>
</list></p>
<p type="listitem">Sámi nissoniid vuoigatvuođat</p>
<p type="listitem">Sámi vuoras olbmuid vuoigatvuođat</p>
<p type="listitem">Sámiid vuoigatvuođat eatnamiidda ja meahcceriggodagaide</p>
<p type="listitem">Sámi ealáhusvuoigatvuođat</p>
<p type="listitem">Sámi kultuvrralaš vuoigatvuođat</p>
<p type="listitem">Sámiid riikkaidgaskasaš oassálastin</p>
<p type="listitem">Áigeguovdilis gáldut</p>
</list><p type="title">Giellavuoigatvuođat Norgga girkus</p>
<p>Olbmuin geat ásset sámegiela hálddašanguovllus, lea riekti oažžut bálvalusaid Norgga girkus sámegillii.</p>
<p type="title">Riekti oažžut bálvalusaid sámegillii</p>
<p>Searvegottekantuvrrain lea geatnegasvuohta almmuhusaid almmuhit sámegillii (sámelága § 3-2), ja vástidit sámegillii go muhtin váldá oktavuođa sámegillii (sámelága § 3-3).</p>
<p>Juohke suohkanis lea girkolaš oktasašráđđi mii galgá jođihit girku hálddahusbargguid. Dain suohkaniin mat leat sámegiela hálddašanguovllus, leat girkolaš oktasašráđi geatnegahtton čuovvut sámelága giellanjuolggadusaid go čađahit iežaset bargguid girkolága §§ 14 ja 15 mielde.</p>
<p>Sámegiela hálddašanguovllu suohkaniin lea ássiin riekti oažžut ovttaskas girkolaš bálvalusaid sámegillii (sámelága § 3-6). Dat mearkkaša ahte ii sáhte gáibidit ahte olles ipmilbálvalus galgá leat sámegillii, muhto don sáhtát gáibidit ovttaskas bálvalusaid nugo gásta, vihaheapmi, rihpaid jna. sámegillii. Orru goitge leame nu ahte ollu girkut fállet sámegillii ipmilbálvalusaid, vaikko eai leat lága bokte geatnegahtton dan dahkat.</p>
<p>Girkočoahkkin lea mearridan ahte sii bohtet čuovvut sámelága giellanjuolggadusaid maiddái maŋŋel go stáda ja girku oktavuohta rievdá, muhto lea čujuhan ahte dán ferte lagabui čielggadit. Sii leat maid čujuhan ahte lea dárbu geahčadit makkár vuoigatvuohta sámegielagiin galgá leat oažžut maiddái ipmilbálvalusaid sámegillii.</p>
<p type="title">Norgga girku bargu sámegielain ja sámi kultuvrrain</p>
<p>Girkolága § 24 mielde lea Girkočoahkkimis ovddasvástádus suodjalit ja ovddidit sámi girkoeallima. Čuovvolandihte dán ovddasvástádusa, de lea Girkočoahkkin ásahan Sámi girkoráđi.</p>
<p><em type="italic">Sámi girkoráđđi </em></p>
<p>Girkočoahkkin ásahii Sámi girkoráđi 1992:s. Sámi girkoráđđi galgá ovddidit, suodjalit ja oktiiheivehit sámi girkoeallima Norgga girkus, ja galgá maid čuovvolit Norgga girku barggu álgoálbmotgažaldagaid birra.</p>
<p>Njuolggadusat Sámi girkoráđi válggaid birra gávdnojit Bismagotteráđi ja Girkočoahkkima válggaid njuolggadusain (dárogiel siidu)</p>
<p><em type="italic">Sámi ovddasteapmi bismagotteráđis ja Girkočoahkkimis </em></p>
<p>Davvi-Hålogalándda bismagodderáđđái váljjejuvvo okta davvisámegiel lahttu, Lulli-Hålogalándda bismagotteráđđái válljejuvvo okta julevsámegiel lahttu ja Nidaros bismagotteráđđái válljejuvvo lullisámegiel lahttu. Sii leat maid Girkočoahkkima lahtut.</p>
<p><em type="italic">Lullisámi searvegoddi / Saemien Åålmege </em></p>
<p>Cuoŋumánus 2015:s mearridii Girkočoahkkin ásahit sámi searvegotti lullisámis fásta ortnegiin. Dát searvegoddi lei leamaš geahččalanortnegiin 2009 rájes. Ulbmil dáinna searvegottiin lea ahte lullisámiin galgá leat oktasaš searvegoddi mii ovddida lullisámi girkoeallima.</p>
<p>Eambbo dieđuid Lullisámi searvegotti birra gávnnat dáppe .</p>
<p>Láhkaásahus lullisámi searvegotteortnega birra (dárogiel siidu)</p>
<p xml:lang="nob">Av</p>
<p xml:lang="nob">Risten Turi Aleksandersen</p>
<p xml:lang="nno">Publisert 10.09.15</p>
<p xml:lang="nno">| Oppdatert 22.09.15</p>
</body></document>
