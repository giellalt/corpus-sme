<document xml:lang="sme" id="no_id"><header><title/><genre code="facta"/><author><person firstname="Risten Turi" lastname="Aleksandersen" sex="unknown" born="" nationality=""/></author><year>2015</year><wordcount>974</wordcount><conversion_status type="standard"/><availability><license type="standard"/></availability><origFileName>http://galdu.custompublish.com/giellavuoigatvuoat-giddagasasahusain.359126.se.html</origFileName><parallel_text xml:lang="nob" location="spraakrettigheter-i-kriminalomsorgen.359126.no.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Giellavuoigatvuođat giddagasásahusain - Gáldu</p>
<p>Hopp til hovedinnholdet på siden</p>
<p type="title">Sámiid vuoigatvuođat</p>
<list><p type="listitem">Davviriikalaš sámekonvenšuvdna evttohus</p>
<p type="listitem">Sámi álbmoga vuođđolágasuodjalus</p>
<p type="listitem">Sámi mánáid ja nuoraid vuoigatvuođat</p>
<p type="listitem">Sámi giella- ja sosiálavuoigatvuođat <list><p type="listitem">Giellavuoigatvuođat Norgga girkus</p>
<p type="listitem">Giellavuoigatvuođat duopmostuoluin</p>
<p type="listitem">Giellavuoigatvuođat giddagasásahusain</p>
<p type="listitem">Giellavuoigatvuođat dearvvašvuođa- ja sosiálabálvalusas</p>
</list></p>
<p type="listitem">Sámi nissoniid vuoigatvuođat</p>
<p type="listitem">Sámi vuoras olbmuid vuoigatvuođat</p>
<p type="listitem">Sámiid vuoigatvuođat eatnamiidda ja meahcceriggodagaide</p>
<p type="listitem">Sámi ealáhusvuoigatvuođat</p>
<p type="listitem">Sámi kultuvrralaš vuoigatvuođat</p>
<p type="listitem">Sámiid riikkaidgaskasaš oassálastin</p>
<p type="listitem">Áigeguovdilis gáldut</p>
</list><p>Mann i fengselscelle. Foto: Scanpix ADAM IHSE / EXPONERA ©Scanpix ADAM IHSE / EXPONERA ©Scanpix</p>
<p type="title">Giellavuoigatvuođat giddagasásahusain</p>
<p>Sihke riikkaidgaskasaš konvenšuvnnat ja Norgga lágat nannejit ahte sámiin lea riekti sámegiela hupmat go deaivvadit politiijaiguin, guoddalaneiseválddiiguin ja kriminálafuolahusas. Dasa lassin galget bálvalusat maid sii ožžot maiddái leat heivehuvvon sámi kultuvrii, nugo omd. biebmu, doaimmat, girjjálašvuođafálaldat jna.</p>
<p>Olbmot geat ásset sámegiela hálddašanguovllus lea riekta sámástit giddagasain ja kriminálafuolahusas. Sámeláhka § 3-4 addá fáŋggaide vuoigatvuođa sámegiela hupmat giddagasain ja kriminálafuolahusas Romssa ja Finnmárkku fylkkain.</p>
<p>Eambbo dieđuid sámegiela geavaheami birra duopmostuoluin gávnnat dáppe .</p>
<list><p type="listitem">Riekti sámástit politiijaid ja sivahallaneiseválddiid luhtte</p>
<p type="listitem">Riekti sámástit giddagasas</p>
<p type="listitem">Riekti sámástit giddagaseiseválddiiguin</p>
<p type="listitem">Váidit jus ii beasa geavahit sámegiela</p>
</list><p type="title">Riekti sámástit politiijaid ja sivahallaneiseválddiid luhtte</p>
<p>Buohkat geat ásset sámegiela hálddašanguovllus lea riekti sámástit go politiijat dahje sivahallaneiseválddit dutket du sin iežaset kantuvrras. Dát čuožžu sámelága § 3-4. Jus sii jearahit du olggobealde iežaset kantuvrra, de it sáhte gáibidit ahte galggat beassat sámástit jus son gii dutká du ii máhte sámegiela.</p>
<p>Jus don háliidat buktit sisa njálmmálaš váidima dahje njálmmálaččat dieđihit ahte áiggot geavahit riekteneavvu , de dus lea riekti dahkat dan sámegillii.</p>
<p>Loga maid eambbo sámegiela geavaheami birra duopmostuoluin.</p>
<p type="title">Riekti sámástit giddagasas</p>
<p>Sámelága § 3-4 nanne ahte sii geat čohkkájit giddagasas ožžot sámástit guhtet guoibmáseasetguin ja iežaset oapmahaččaiguin. Dát guoská sihke jus telefovnnain humat ja jus humat olbmuiguin giddagasas.  Dat mearkkaša ahte giddagasas fertejit leat bargit geat ipmirdit sámegiela.</p>
<p>Fáŋggain lea maid viiddiduvvon riekti sámástit go ožžot dearvvašvuođa- ja sosiálabálvalusaid giddagasas.</p>
<p type="title">Riekti sámástit giddagaseiseválddiiguin</p>
<p>Sis geat čohkkájit giddagasas lea sámelága mielde riekti geavahit sámegiela giddagaseiseválddiiguin. Giddagasat ja kriminálafuolahus leat</p>
<p>sámelága § 3-1</p>
<p>mielde definerejuvvon guovlulaš eiseváldin. Dat mearkkaša ahte jus</p>
<p><em type="bold">čálalaččat </em></p>
<p>válddát oktavuođa eiseválddiiguin, de lea dus riekti oažžut sámegillii vástádusa. Giddagaseiseválddiin galget maid leat dieđut, skovit, njuolggadusat jna. sámegillii.</p>
<p>Jus muhtin gii čohkká giddagasas háliida njálmmálaččat ovddidit dieđu sivahallaneiseválddiide dahje giddagaseiseválddiide ahte háliida geavahit riekteneavvu (njálmmálaš dieđu ahte háliida guoddalit mearrádusa), de lea sus lohpi ovddidit dan sámegillii (</p>
<p>sámelága § 3-4</p>
<p>).</p>
<p>Sivahallanbagadusa</p>
<p>§ 28-1 mielde galget eiseválddit veahkehit čállit dieđu.</p>
<p type="title">Váidit jus ii beasa geavahit sámegiela</p>
<p>Jus don it beasa geavahit sámegiela nu go don háliidat giddagasas, sivahallaneiseválddiid ektui dahje kriminálafuolahusa ektui, de sáhtát dan váidit. Giddagaseiseválddidirektoráhtta lea váidinásahus jus váiddát giddagasaid dahje kriminálafuolahusa.</p>
<p>Movt dagat go áiggut váidit:</p>
<p>- čálát reivve mas oanehaččat čilget dili ja mii du mielas lea boastut</p>
<p>- muital makkár ásahusa don váiddát</p>
<p>- bija mielddusin jus dus leat dokumeanttat mat du mielas gullet áššái</p>
<p type="title">Ráŋggáštusa čađaheapmi sámi fáŋggaide ja dubmejuvvon sámiide</p>
<p>Lea hástalus go kriminálafuolahusas leat unnán sámegielat bargit. Dat dagaha ahte oallut sámegielat fáŋggat eai oaččo ollašuhttet iežaset vuoigatvuođaid go leat čađaheami iežaset ráŋggáštusa.</p>
<p>Justiisadepartemeanta vuođđudii bargojoavkku mii galggai kártet makkár resurssaide ja erenoamáš doaibmabijuide lea dárbu lassin sámegiela geavaheapmái. Bargojoavku čálii raportta: "Gjennomgang av soningsforholdene for samiske innsatte og domfelte" maid sii ovdanbidje 31.12.11. Raportta árvvoštallá kriminálafuolahusa barggu sámi fáŋggaide. Raporttas ovddiduvvojit maid konkrehta doaibmabijut movt sáhttá vuhtii váldit sámi fáŋggaid vai ollašuhttá ráŋggáštusa čađaheami ulbmiliid.</p>
<p>Kriminálafuolahus lea maŋŋil ráhkadan doaibmaplána: "Kriminalomsorgens tiltaksplan for god og likeverdig straffegjennomføring for samiske innsatte og domfelte". Doaibmaplána sisttisdoallá konkrehta doaibmabijuid maid Kriminálafuolahus galgá čađahit lasihan dihte sámegielat bargiid logu, nannen dihte fáŋggaid gielalaš vuoigatvuođaid ja ovdánahttit doaibmabijuid mat leat heivehuvvon sámi fáŋggaide.</p>
<p>Kriminálafuolahusa ruovttusiidduin gávnnat eambbo dieđuid sámegillii Kriminálafuolahusa ja ráŋggáštusa čađaheami birra .</p>
<p type="title">Siviilaáittardeaddji bearráigeahčču das makkár vejolašvuođat sámi fáŋggain lea sámegiela geavahit giddagasain</p>
<p>Siviilaáittardeaddji lea 2008:s geahččan makkár vejolašvuođat fáŋggain leat sámástit Romssa giddagasas. Maŋŋel galledeami de buvttii Siviilaáittardeaddji cealkámuša. Cealkámušas čujuha Siviilaáittardeaddji ahte sámegielat fáŋggaid riekti sámástit gaskaneaset ja iežaset lagamusaiguin lea lága bokte nannejuvvon, ii dušše Sámelága bokte, muhto maiddái Kriminálafuolahusa ráŋggáštusčađahanlága njuolggadusain.</p>
<p>Cealkámušas celkkii Siviilaáittardeaddji earret eará ahte lea váttisvuohta go sámegielat fáŋggat eai beasa sámástit go leat unnán sámegielat bargit. Go fáŋggat eai beasa geavahit iežaset giela, de lassána isolerenvárra ja várra oažžut dárbbašmeahttumis lossa ráŋggáštumi lea stuorat go earáide.</p>
<p>Siviilaáittardeaddji cealkámuša sáhtát lohkat dáppe.</p>
<p type="title">Sámiid riekti geavahit sámegiela politiijaid ja guoddalaneiseválddiid ektui ja Kriminálafuolahusas</p>
<p>Eurohpalaš olmmošvuoigatvuođakonvenšuvnna art. 5 ja 6 nanne ahte buohkain lea riekti oažžut vuoiggalaš riektemeannudeami. Dat mearkkaša earret eará ahte juohkehaš gii váldo gitta dahje áššáskuhtto rihkkudagu ovddas, ovttatmano, ja dakkár gillii maid son ipmirda, galgá oažžut dieđu manne lea váldon gitta ja manne lea áššáskuhtton (Art. 5,2 ja art. 6, 3-a). Jus dutkkadettiin ja dikkis dárbbašuvvo dulka, de ii galgga áššáskuhtton olmmoš dan dárbbašit gokčat dulkagoluid, dan galget eiseválddit gokčat (Art. 6, 3-e).</p>
<p>Eurohpalaš olmmošvuoigatvuođakonvenšuvnna art. 14 nanne maid ahte dat vuoigatvuođat mat dán konvenšuvnnas namuhuvvojit galget addot buohkaide, beroškeahttá olbmo sohkabealis, nális, ivnnis, oskkus, politihkalaš dahje eará oaivilis, našuvnnalaš dahje sosiála vuolggasajis, olbmo gullevašvuođas našunála minoritehtii, opmodahkii, riegádeapmái dahje eará stáhtusii.</p>
<p>Riekti mii olbmos lea dakkaviđe go váldo gitta dahje áššáskuhtto rihkkudagu ovddas oažžut dieđu manne lea váldon gitta ja manne lea áššáskuhtton dakkár gillii maid ipmirda, lea maid nannejuvvon Eurohparáđi rámmakonvenšuvnnas našunála minoritehtaid suodjaleami birra art. 10.</p>
<p>Eurohpalaš regiovdna dahje unnitlogugielaid šiehtadus art. 9 lea riikka riekteeiseválddiid birra. Dat nanne ahte Norge galgá sihkkarastit ahte duopmostuolut láhčet dili vai sáhttá sámástit dikkis. Jus lea dárbu dulkii, de lea duopmostuollu mii galgá dan ordnet. Šiehtadusa art. 10 geatnegahttá stáhtaid láhčit dili ja movttiidahttit vai regiovdna- dahje unnitlogu gielat sáhttet adnot almmolaš hálddašeamis sihke čálalaččat ja njálmmálaččat.</p>
<p>ILO konvenšuvdna nr. 169 eamiálbmogiid ja čearddalaš álbmogiid hárrái iešmearrideaddji riikkain art. 10 lea álgoálbmogiid iežaset dábiid go galgá mearridit ráŋggáštusvugiid. Norggas leat sámit erenoamážit ovddidan dárbbu beassat sámástit giddagasain. Dasa lassin lea Sis-Finnmárkku diggegottis leamaš prošeakta mas sii leat geahčadan iešguđet lágán ráŋggáštusvugiid.</p>
<p>Av</p>
<p>Risten Turi Aleksandersen</p>
<p>Publisert 08.09.15</p>
<p>| Oppdatert 17.02.16</p>
</body></document>
