<document xml:lang="sme" id="no_id"><header><title/><genre code="facta"/><author><person firstname="Risten Turi" lastname="Aleksandersen" sex="f" born="" nationality=""/></author><year>2016</year><wordcount>970</wordcount><conversion_status type="standard"/><availability><license type="standard"/></availability><multilingual/><origFileName>http://galdu.custompublish.com/giellavuoigatvuoat-duopmostuoluin.359125.se.html</origFileName><parallel_text xml:lang="nob" location="spraakrettigheter-i-domstoler.359125.no.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Vuoigatvuohta geavahit sámegiela duopmostuoluin - Gáldu</p>
<p xml:lang="nob">Hopp til hovedinnholdet på siden</p>
<p type="title">Sámiid vuoigatvuođat</p>
<list><p type="listitem">Davviriikalaš sámekonvenšuvdna evttohus</p>
<p type="listitem">Sámi álbmoga vuođđolágasuodjalus</p>
<p type="listitem">Sámi mánáid ja nuoraid vuoigatvuođat</p>
<p type="listitem">Sámi giella- ja sosiálavuoigatvuođat <list><p type="listitem">Giellavuoigatvuođat Norgga girkus</p>
<p type="listitem">Giellavuoigatvuođat duopmostuoluin</p>
<p type="listitem">Giellavuoigatvuođat giddagasásahusain</p>
<p type="listitem">Giellavuoigatvuođat dearvvašvuođa- ja sosiálabálvalusas</p>
</list></p>
<p type="listitem">Sámi nissoniid vuoigatvuođat</p>
<p type="listitem">Sámi vuoras olbmuid vuoigatvuođat</p>
<p type="listitem">Sámiid vuoigatvuođat eatnamiidda ja meahcceriggodagaide</p>
<p type="listitem">Sámi ealáhusvuoigatvuođat</p>
<p type="listitem">Sámi kultuvrralaš vuoigatvuođat</p>
<p type="listitem">Sámiid riikkaidgaskasaš oassálastin</p>
<p type="listitem">Áigeguovdilis gáldut</p>
</list><p xml:lang="nno">Inngangsparti - Indre Finnmark tingrett Domstoladministrasjonen ©Domstoladministrasjonen</p>
<p type="title">Vuoigatvuohta geavahit sámegiela duopmostuoluin</p>
<p>Sii geat orrot sámegiela hálddašanguovllus , sis lea lohpi sámegiela geavahit duopmostuoluin.</p>
<list><p type="listitem">Riekti geavahit sámegiela duopmostuoluin</p>
<p type="listitem">Váidalit jus it beasa geavahit sámegiela duopmostuolus</p>
<p type="listitem">Sámi giella- ja kulturgelbbolašvuohta duopmostuoluin</p>
</list><p type="title">Riekti geavahit sámegiela duopmostuoluin</p>
<p><em type="italic">Geavahit sámegiela dikkis ( samelovens § 3-4)  </em> </p>
<p>Duopmostuoluin main lea   sámi suohkan doaibmaguovllus, lea olbmuin geat bohtet diggečoahkkimiidda riekti geavahit sámegiela sihke njálmmálaččat ja čálalaččat.</p>
<p>- dus lea riekti addit sisa proseassačállosiid oktan mildosiiguin, čálalaš duođaštusaid sámegillii ja jus muđui válddát čálalaččat oktavuođa dikkiin, de oaččut dahkat dan sámegillii. Duopmostuolus lea ovddasvástádus jorgalahttit dáid dárogillii jus lea dárbu.</p>
<p>- jus dus lea lágastasllan-mearrádusaid mielde riekti váldit oktavuođa dikkiin njálmmálaččat ovdalii go čálalaččat, de sáhtát don sámegillii hupmat. Jus duopmostuollu lea geatnegahtton dán ságastallama čállit báhpirii, de sáhtát don gáibidit ahte dat galgá čállot sámegillii iige dárogillii.</p>
<p>- dus lea riekti sámástit diggečoahkkimiin. Jus lea oktage gii ii  máhte sámegiela, de ferte duopmostuollu ordnet dulkka.</p>
<p>- don sáhtát maid gáibidit ahte šiehtadallangiella galgá leat sámegiellii. Jus lea oktage gii ii  máhte sámegiela, de ferte duopmostuollu ordnet dulkka.</p>
<p>- jus šiehtadallangiella lea sámegiella, sáhttá rievtti jođiheaddji maid mearridit ahte diggegirji maid galgá čállojuvvot sámegillii. Duopmostuollu ordne dárogiel jorgalusa.</p>
<p><em type="italic">Dupmostuolut mat galget čuovvut sámelága giellanjuolggadusaid :  </em> </p>
<p xml:lang="nno"><em type="italic">D  </em><em type="italic">iggegottit:  </em> </p>
<p>Sis Finnmárkku diggegoddi (Guovdageaidnu, Kárášjohka, Deatnu, Unjárga, Porsáŋgu)</p>
<p>Davvi-Tromssa diggegoddi (Gáivuotna)</p>
<p>Ofotuohta diggegoddi (Loabat, Divtasvuotna)</p>
<p>Inntrøndelag diggegoddi (Snåsa)</p>
<p>Namdal diggegoddi (Røyrvik)</p>
<p><em type="italic">Eananjuohkinduopmostuollu </em>  </p>
<p>Finnmárkku eananjuohkinduopmostuollu (  Guovdageaidnu, Kárášjohka, Deatnu, Unjárga, Porsáŋgu  )</p>
<p>Davvi-Tromssa  e  ananjuohkinduopmostuollu  (Gáivuotna)</p>
<p>Ofuohta ja Lulli-Tromssa  e  ananjuohkinduopmostuollu  (Loabat,)</p>
<p xml:lang="nno">Salten  e  ananjuohkinduopmostuollu  (Divtasvuotna)</p>
<p>Davvi-Trøndelaga  e  ananjuohkinduopmostuollu  (Snåsa, Røyrvik)</p>
<p>Hålogaland  e  ananjuohkin-bajitduopmostuollu  (  Guovdageaidnu, Kárášjohka, Deatnu, Unjárga, Porsáŋgu  , Gáivuotna, Loabat, Divtasvuotna)</p>
<p xml:lang="nno">Frostating  e  ananjuohkin-bajitduopmostuollu  (Snåsa, Røyrvik)</p>
<p><em type="italic">Finnmárkku meahcceduopmostuollu </em>  </p>
<p xml:lang="smj"><em type="italic">L </em><em type="italic">ágamánneriekti </em> </p>
<p>Hålogaland lágamánneriekti (  Guovdageaidnu, Kárášjohka, Deatnu, Unjárga, Porsáŋgu  , Gáivuotna, Loabat, Divtasvuotna)</p>
<p xml:lang="nno">Frostating lágamánneriekti (Snåsa, Røyrvik)</p>
<p type="title">Váidalit jus it beasa geavahit sámegiela duopmostuolus</p>
<p>Jus don it beasa geavahit sámegiela nugo don háliidat, de sáhtát dan váidit. Duopmostuoluin lea Duopmostuollohálddahus mii lea váiddaorgána.</p>
<p>Norgga duopmostuoluin lea maid duopmáriid bearráigeahččanlávdegoddi masa sáhttá váidit jus oaivvilda ahte duopmár ii leat riekta meannudan. Duopmostuollohálddahus lea lávdegotti čállingoddi. Eambbo dieđuid duopmáriid bearráigeahččanlávdegotti birra gávnnat dáppe .</p>
<p>Movt váiddát:</p>
<p>- čále reivve mas oanehaččat čilget ášši ja mii du mielas lea boastut.</p>
<p>- čále makkár duopmostuolu váiddát.</p>
<p>- bija mielddusin báhpiriid mat du mielas gullet áššái.</p>
<p type="title">Sámi giella- ja kulturgelbbolašvuohta duopmostuoluin</p>
<p>Sis-Finnmárkku diggegoddi</p>
<p xml:lang="nno"><em type="italic">Indre-Finnmark tingrett </em></p>
<p>2001 ásahuvvui Sis-Finnmárkku diggegoddi . Okta ásaheami ulbmilin lea lasihit riektevuogádaga gelbbolašvuođa sámi vieruid ja riekteipmárdusaid birra, ja ovddidit sámi riektegiela. Norgga eiseválddit leat maid dadjan ahte dán diggegotti ásaheapmi lea oassin Europaráđi unnitlogugielašiehtadusa čuovvoleapmi. (Gáldu: St.meld. nr. 11 (2004-2005) Sametingets virksomhet i 2003 ). Sis-Finnmárkku vuosttaš sundi lea Finn Arne Selfors. Sis-Finnmárkku diggegottis lea leamaš tearbmaprošeakta, mas leat ráhkadan sámi tearpmaid ráŋggáštusproseassalága, ráŋggáštanlága ja riidolága mielde. Tearbmalistu gávdno Deanu giellagátti ruovttusiidduin.</p>
<p><em type="italic">Molssaeavttut ráŋggáštusáššemeannudeamis </em></p>
<p>Sis-Finnmárkkus diggegottis lea leamaš prošeakta mas leat geahčadan molssaeavttuid ráŋggáštusáššemeannudeamis. Sámi servodagat leat dávjá smávva servodagažat gos dubmejuvvon olmmoš ja vearredagu gillájeaddji dovddádeaba ja ferteba oaidnalit maiddái maŋŋel diggeáššiid. Dákkár dilalašvuođain lea erenoámaš stuora dárbu soabadanproseassaide. Sis Finnmárkku diggegoddi lea erenomážit geahčadan movt eará álgoálbmogat barget soabademiiguin, eaŋgalasgillii dán gohčodit "restorative justice" (Gáldu: St.meld. nr 15 (2008) Barn og straff ).</p>
<p xml:lang="nob">Mediaáššit molssaevttuid birra ráŋggáštusáššemeannudemiin; NRK Sápmi , Rett på sak (Aktualitetsmagasin for domstolene)</p>
<p><em type="italic">Duopmostuoluid sámi forum </em></p>
<p>Duopmpstuollohálddahus lea 2015 ásahan Duopmostuoluid sámi foruma <em type="italic">( </em>Forum for den samiske dimensjonen i rettsvesenet ). Dát forum galgá leat sámegiela hálddašangvuollu duopmostuoluid ovttasbargoforum. Forumas galget leat okta duopmár Alimusrievttis, okta duopmár juohke duopmostuolus; sihke dábálaš duopmostuoluin ja eananmolsunduopmostuoluin. Sámediggi, Riikkaadvokáhtta, Advokáhttasearvi ja Kriminálafuolahus sáhttet maid seravat forumii. </p>
<p>Duopmostuoluid sámi forum galgá leat ovttasbargoorgána gos ovddida diehtojuohkima ja gelbbolašvuođa juogadeami duopmostuoluid sámi áššiid meannudeami birra. Forum galgá maid sáhttit evttohit doaimmaid mat buoridit duopmostuoluid doaimma. Sii galget jahkásaččat čállit raportta iežaset barggu birra Duopmostuoluhálddahussii.</p>
<p>Sis-Finnmárkku sundi galgá jođihit duopmostuoluid sámi foruma.</p>
<p type="title">Sámiid riekti geavahit sámegiela politiijaid ja guoddalaneiseválddiid ektui ja Kriminálafuolahusas</p>
<p>Eurohpalaš olmmošvuoigatvuođakonvenšuvnna art. 5 ja 6 nanne ahte buohkain lea riekti oažžut vuoiggalaš riektemeannudeami. Dat mearkkaša earret eará ahte juohkehaš gii váldo gitta dahje áššáskuhtto rihkkudagu ovddas, ovttatmano, ja dakkár gillii maid son ipmirda, galgá oažžut dieđu manne lea váldon gitta ja manne lea áššáskuhtton (Art. 5,2 ja art. 6, 3-a). Jus dutkkadettiin ja dikkis dárbbašuvvo dulka, de ii galgga áššáskuhtton olmmoš dan dárbbašit gokčat dulkagoluid, dan galget eiseválddit gokčat (Art. 6, 3-e).</p>
<p>Eurohpalaš olmmošvuoigatvuođakonvenšuvnna art. 14 nanne maid ahte dat vuoigatvuođat mat dán konvenšuvnnas namuhuvvojit galget addot buohkaide, beroškeahttá olbmo sohkabealis, nális, ivnnis, oskkus, politihkalaš dahje eará oaivilis, našuvnnalaš dahje sosiála vuolggasajis, olbmo gullevašvuođas našunála minoritehtii, opmodahkii, riegádeapmái dahje eará stáhtusii.</p>
<p>Riekti mii olbmos lea dakkaviđe go váldo gitta dahje áššáskuhtto rihkkudagu ovddas oažžut dieđu manne lea váldon gitta ja manne lea áššáskuhtton dakkár gillii maid ipmirda, lea maid nannejuvvon Eurohparáđi rámmakonvenšuvnnas našunála minoritehtaid suodjaleami birra art. 10.</p>
<p>Eurohpalaš regiovdna dahje unnitlogugielaid šiehtadus art. 9 lea riikka riekteeiseválddiid birra. Dat nanne ahte Norge galgá sihkkarastit ahte duopmostuolut láhčet dili vai sáhttá sámástit dikkis. Jus lea dárbu dulkii, de lea duopmostuollu mii galgá dan ordnet. Šiehtadusa art. 10 geatnegahttá stáhtaid láhčit dili ja movttiidahttit vai regiovdna- dahje unnitlogu gielat sáhttet adnot almmolaš hálddašeamis sihke čálalaččat ja njálmmálaččat.</p>
<p>ILO konvenšuvdna nr. 169 eamiálbmogiid ja čearddalaš álbmogiid hárrái iešmearrideaddji riikkain art. 10 lea álgoálbmogiid iežaset dábiid go galgá mearridit ráŋggáštusvugiid. Norggas leat sámit erenoamážit ovddidan dárbbu beassat sámástit giddagasain. Dasa lassin lea Sis-Finnmárkku diggegottis leamaš prošeakta mas sii leat geahčadan iešguđet lágán ráŋggáštusvugiid.</p>
<p xml:lang="nob">Av</p>
<p xml:lang="nob">Risten Turi Aleksandersen</p>
<p xml:lang="nno">Publisert 10.09.15</p>
<p xml:lang="nno">| Oppdatert 20.01.16</p>
</body></document>
