<document xml:lang="sme" id="no_id"><header><title>Sámi dáidaperspektiivas: organiseret vai morihahahttá gehččiid, praktihkalaš barggu bokte</title><genre code="facta"/><author><person firstname="Britta" lastname="Marakatt-Labba" sex="f" born="" nationality="SE"/></author><translator><person firstname="Thomas" lastname="Marainen" sex="m" born="" nationality="NO"/></translator><translated_from xml:lang="swe"/><year>2008</year><wordcount>1770</wordcount><conversion_status type="standard"/><availability><license type="standard"/></availability><origFileName>http://www.gierdu.no/pdf/BrittaMarakattLabba.pdf</origFileName><parallel_text xml:lang="nob" location="britta_marakatt_labba.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">sámi dáida- perspektiivas: </em>organiseret vai morihahttá gehččiid, praktihkalaš barggu bokte <em type="bold">artikkelforfatter / artihkalčálli: </em>Britta Marakatt-Labba <em type="bold">Oversetter / jorgaleaddji: </em>Thomas Marainen63 </p>
<p>Gaskamuttu 1970:i rájis lea olu čáhci golgan dáidašalddiid vuolil. Sáhttá dadjat, dalle go moadde sáminuora válde oahpuid sierra dáidaskuvllain miehtá davviriiikkaid. Dat leai dat áigi go ođđa lihkadus baddjánii, sáhttá čilget terminologiain ahte sámidáidda oinnii dego ođđa riegádeami duohtaduvvamen. <em type="bold">movt dat badjánii? </em>1970:is leai moriheami áigi, nuorra oahppit miehtá máilmmi hálidedje nuppástuhttima loahppageažis 1960-logus. Geažo 1970 jagiid duolddai dáistalanhállu, dan oinnii sierra dáiddasurggiiguin, omd govvadáidagis. Sámidáidaoahppit eai lean apmasat čuovvolit seamme luottai, go orro ja lihkadedje duoldi dáidabirrasis, digastallamiid guovddážis, dáiddarat leat álo leamaš njunnosis, ngd avantgardistat. Min bargu lea leamaš álohiid leahkit njunnosis, duostat leahkit ovdabealde, duostat stuora servodaga moaitit. Dáida galgá illudit, imastahttit, suhttadit ja dieđihit gehččiid. Dáiddár šaddá máŋgii bivastaga ja gatnjaliid sihkkut, muhto maid illudit go beassá iežáid illudit, dáiddain maid mii dahkat ja leat dahkan. </p>
<p><em type="bold">Got galgá morihahttit gehččiid? </em>Nuorra sámi dáidaoahppit ipmirdedje ahte leai deaŧalaš álggus juo organiseret iežaset, vái sáhttá ovddidit deaŧalaš ja min oainnu mielde mávssolaš sámi dáidaáššiid. Min digástallan leai: Okta jietna ii gullo, ovtta sámidáiddára dáida láhppu daid ollu dáiddaid sisa, stuorit joavkkuid vuhtiiváldet ja go stuora dáidagálleriat čájehit sámidáidaga viidodaga, de dat oidnu ja gullo, nu leai min digástallan. </p>
<p>Orgániseret davviriikkalaččat leai oassi min digástallamis.</p>
<p><em type="bold">Goht min dan fuomašeaimme ja goht min de barggaime? </em>Go ledjen oahppi Göteborggas jagiid 1974 – 78, lávejin dávjá johtit Göteborgga ja Oslo gaskkas. Oslos deiven Synnöve Persen, ja moai álggiime ságastit galggaleimmet go vuođđodit Davvi Riikkalaš Sámi Dáidačehpiid Searvvi. Dás leai sáhka máŋggain našunála stáhtain ja leai deaŧalaš oahpastuvvat makkár lágat ja stivrenvuogit gávdnojedje sierra riikkain ja danin finadedje moattis dain departementaid ja maid Davviriikkaid ministerráđis Köpenhavnnas. Nu go diehtibehtet, loahppa lea historjjá. Historjjá mii lea addán munnje ollu, lea leamaš 64miellagiddevaš ovddidit ja bargat sámi dáidda áššiiguin. </p>
<p>Čakčat 1977 duohtandahkkui de sámidáidda organiseren. SDS riegádii Beattegis / Suomas, Áilluhačča, Nils Aslak Valkeapää ruovttus. Stivra ja dáiddaráđđi vuođđuduvvui. Álgo- jagiid go ledje unnán miellahttut SDS:as ja heajos ruhtadilli, de šadde máŋgii válljet stivralahttuid maid dáidaráđi stivrii, mii dagahii duppal bargonoađi, dat leai čielggas, ja go juo leai heajos ruhtadilli de barggaime ollu nuvttá. Dat leai áibbas bákko, jus deaŧalaš áššit min mielas galge ovdánit. Mii leaimmet nuorat, mis ledje ollu návččat ja berustupmi dáiddas, mii berosteimme praktihkalaš áššiide mat guske dáidagii, danin dat ii dovdon makkarge noađđin. Odne mii sáhttit čoaggit murjiid, goit daid mat leat láddan, vaikko viel eai lea ollašuvvan miehttomearrái masa hálideimme. Gal dat lea vissa ollu cáhci geargan golgat šalddiid vuolil, ollu ravdarávnnjit leat golgan váldojohkii ja dahkan válderávnnji. Rávnnjit mat leat vissásit čohkken sámi dáidáriid searvat oktii davviriikalaš sámi dáidaga buorrin.</p>
<p>Odne sáhttá oaidnit máŋggalágán dáidagiid, e.e. oaidná nuoraid bargame oalle viidat, jus namuha omd video, instállašuvnnat, geahččaladdan dáida j.n.a.</p>
<p>Mon oainnán dat gávdnu ollu ain dahkat, SDS lea Davviriikkalaš Dáidačehpiid searvi, politihkalaččat váldá ollu guhkit áiggi čađahit vissa áššiid omd sáhttá namuhit jus dáiddar dahka čiŋademiid (siskobealde) iežas našunála stáhtas (Ruoŧas) de ožžo individualalaš buhtadusa (IV) mii rehkenasto das man ollu čuoggáid lea gártadan čiŋademiid ja dáidavuovdimiin ámmátdáiddárin.</p>
<p>Jus mun dego dáiddar orun Ruoŧas ja dagan čiŋademiid iežá davviriikkain, manahan IV-ruđaid, danin go čuoggát rehkenastojuvvojit dáiddain mat leat dahkkon iežas nášunaa stáhta rájáid siskobealde. Lean čuiggodan dán ášši min organisašuvnnaide ahte sii fertejit guorahallat ja geahččalit gávdnat oktasas Davviriiklaš čovdosa. BUS, Govvadáiddariid</p>
<p>Dahkkivuoigat-vuohta Ruoŧas, oaidná dán ášši galggalii mannat čoavdit, go juo odne gávdnu dakkár ortnet jus geahccá dáidagii maid almmustahttet e.e. girjjiigun, gielddaid ruovttosiidduin, 67tv:as j.n.a. Bus/Bono bearráigeahccá ja gáibida ruđaid dáidariidda geat leat mielde/lahttut Bus/Bono:s, ja dat guoská buot dáidagiidda mat leat ráhkaduvvon Davvi Riikkain. Go geahccá ciŋademiide leat stáhtat / almmolaš lanjat ožžon sin oasi, muhto dáiddarat eai lea ozzon buhtádusa, eará go barggu ovddas go leat čađahan čiŋademiid. Loahppa loahpas geat dás dáhppojit leat mii dáiddarat.</p>
<p>SDS lea go buohtastahttá Norgga beliin, nagodan čađahit máŋggaid deaŧalaš dáiddaáššiid.</p>
<p>Suoma sápmi lea báhcán maŋabeallái. Mii dasa lea sivvan? Ruoŧabealde sámis leat mii lokten sámi dáiddaáššiid oidnosii 4:e jahkásaš govvadáidaprošeavttain (2003 – 2006), Ájtte musea Johkamohkis. Dárbbut ledje stuorrat, e.e. oaččut oidnosin, diedihit ja ovdanbuktit sámi govvadáidaga. Mon sáhtán prošeaktajođiheadjin viel ná guhkes áiggi maŋŋel go prošeaktaáigodat lea nohkan, oaidnit prošeavtta váikkohemiid sierra guovlluin. Dego gulaskuddan sierra museain go háledit oazzut čájáhusaid ja logaldallamiid. Namuhit sáhttá viel Norrbottena eanadikki, mii rámidii prošeavtta. Dat dagahii ahte sámi govvadáida oazzui stuorit saji ja ipmardusa sin bealis.</p>
<p><em type="bold">Ruovttoluotta sds:ii. </em>Dego ipmirdehpet lea mu bargu SDS:a stivrras addán ollu muittuid munnje. Namuhan moadde persuvnnalaš dáhpáhusaid. Mii vujiime dávjá ollu guhkes mátkiid miehtá sámi. Muiten go oktii bohten vázzi gáhtá mielde Gironis. Oidnen guhkesbeaŋkkas dievva čállinbáhpiriid go okta mu rátnáin leai dan geavaheamen SDS:a kánruvran. Livccii go oktage mis dohkkehan dan otna beaivvi, na ii gal. Nu leai dilli ja duohtavuohta dan áiggi, ii mihkkege lean veadjemeahttun. Dego namuhin dás ovdalis, de leai stivralahttu maid mielde dáiddaráđis. Ráđi bargu leai veardidit/juryeret dáidačájáhusaid ja dohkkehit ođđa miellahttuid. </p>
<p>SDS:a vuosttas veardiduvvon dáidačájáhus. (Min otná dáida 1980) čájehuvvui Romssa museas. Mu bargu leai bearráigeahččat ahte čájáhus bidjui čoahkkái Mázes ja sáddejuvvui Romsii čájahussan. Go čájáhusáigi nogai, de leai mu ovttasvástádus fas bordit dan go čájáhus galggai sáddejuvvot stuora gaskariikalaš mátkái/turneai, (1980 – 1981).68</p>
<p>Dakkar dáhpáhusat dego dat, go leai badjelmeari bargonoađđi, dovdui veadjemeahttun, muhto dasa ii diehtán iežá go addalit čorpmaide ja bargat viidasit.</p>
<p>Odne, buori lihkus, lea ollásit iežá dilli, go dieđiheapmi dáhpáhuvvá buori dilalašvuođain Mis lea sámi dáidaguovddás Karasjogas, ja bargguid maid doppe dahket, dahkkojit oadjebas dilálašvuođain. SDS:as leat bargit guovddažis, sin bargu lea dieđihandoaibma, ortnet čájáhusaid sihke heŋget, bordit ja fas sáddet dáidagiid ruovttoluotta dáidariidda. <em type="bold">ipmirdahttit gehččiid </em>1979:s besse geahččit oaidnit Mázi-joavkku nuppi oktanas čájáhusa mii jođii Finnmarkkus. </p>
<p>Ipmirdahttit gehččiid dáidagis go lágida čájáhusaid lagasbirrasis leai jierbmás dahkku. Jagi maŋŋel dego lea namuhuvvon dás ovdal juo, de čájehuvvui SDS veardiduvvon čájáhus Romssas 1980:is ja das maŋŋel gal de lágiduvvujedje ollu veardiduvvon SDS čájáhusat. Ofelaš Synnöve Persen leai čeahppi dieđihit mediai mii dáhpáhuvai sámi dáidamáilmmis. SDS ja sámidáida ii livččii goassege ozzon dan fuomašumi jus son ii livčče geavahan nu olu áiggi fuomášuhttit gehččiid, institušuvnnaid, mediaid j.n.a.</p>
<p>Áigumusat SDS:as ledje alla dásis juo álgoálggus. Lágidit stuora čájáhusaid mat galge johtit viidát gaskariikalaččat/nášuvnnalaččat. Nu dáhpáhuvai ja dáhpáhuvva ain.</p>
<p>Davviriikkalaš dáidaguovddaža bealis fuomášedje juo árrat beroštumi sámidáidagii. Sii lágidedje stuora čájáhusa <span type="quote">“Sámi dáidda”</span> 1981 – 1989. Čájáhus jođii Davviriikkain, Europas, Kanadas, Ameriikkas jus namuhan moatti guovllu. Oažžut nu stuora fuomášumi go vejolaš, de leai hui deaŧalaš gilvit buori diehtojuohkima o.m.d čálalaččat ja dasa bijai ge SDS:a stuora deattu.</p>
<p>Leago 1970-lohku dat áigi go sámidáidahistorjjá galgá bidjot mihttomearrin, vái lávket maŋos geađgesárgundáidagii, meavrresgárrái ja dan symbolaide, vái 1940 – 60 dáidagiidda ja dáiddariidda dego Savio, Skum, Turi. Das maŋŋel viel Jåks, Pirak, Nikolaus Blind ja earat (ii oktage nissondáiddar). Leat go dat dáidarat leamaš ovdago-69vat dálá sámi dáidariidda. Dás ferte maid namuhit man olu árbevirolaš sámiduodji lea mearkašan dálá govvadáiddariidda.</p>
<p>Maid mearkkaša dáidasuorggi geaidnoválljen go galgá álgit bargat dálááigásaš dáiddain. Leat go min sámi dáiddarat oaidnán badjelmeari min árbbis. Jus ii nu, dat livččui imas. Dolos risttalašvuođas ledje min čullosat seaittit. Dan oaidná Jåks čullosiin gii duhkorattai jurdagiin, geahččalattai, ovdanbuvttii maid máddarat ledje dahkan sin čullosiin. Jåks hálidii (jáhkán goit) oažžut gehččiid váldit ruovttoluotta dolos áiggi.</p>
<p>Iežan guovdu lea mi duogáža eallinfilosofiija ja luondu váikkohan movt mon ráhkadan mu muita-leaddji govaid. Lean geahččalan ja duhkoraddan jurdagiiguin, sániiguin, muittuiguin, politihkalaš dáhpáhusaiguin ja mytologiain. Máinnasteapmi lea leamaš deaŧalaš oassi sámi kultuvrras. Máinnasteapmi čuvvo earenomaš rytma, sullii dego luohti. Deaivvadeapmi olbmuiguin, báikkit gos lean fitnan, miellalágit, visot dáhpáhusat dagahit ollisvuođa.</p>
<p>Háliidan namuhit moadde sámidáiddara. Dáiddárat miehta máilmmi, nu maid sámi dáiddarat, leat eanas leamaš almmáiolbmot, ja lea ge easká 1970 logus go sámi nissondáiddarat álge čájehit iežaset. Mis gávdnojit ollu čeahpes nissondáiddárat nugo Annelise Josefsen, Synnöve Persen, Ingunn Utsi, Lena Stenberg, Majlis Skaltje, Rose Marie Huuva ja ollu earat.</p>
<p>Háliidan dás maid namuhit govvadáiddara Per Enoksson/Deartnás, muhto orru dal Upmis, gii čielgasit bargá árbevirolaš duodje ordnementihkas, geahččaladdá sázuiguin, symbolaiguin, gos de hearvvat muvtojit muitaleaddji govvan stuora báhpiriin</p>
<p>Odd Sivertsen/Ivgus, muhto orru dal Oslos, lea báidnon Laestadianismas go su govvaviidodat jođasa suru ja oadjebasvuođa gaska. Laestadianismma jáhkku lea báidnán ollusa, gii mis ii muitte mánnávuođas, daid ollu guhkes rugusbottuid, gos vissa govat ealláje. Balddeslágánas dáhpáhusaid oinniime ja lagamusaid eat bálljo dovdange. Dat guđii máŋgasiidda čiekŋalis háviid ja álggus mii beahttaleimme muhto maŋŋelaš fas lahkaneimmet risttalašvuhtii, dal govaid bokte.70</p>
<p>Lena Stenberg instalašuvnnat/ čullosat, sugus mas leat bárgejuvvon buvssat/reddjo <span type="quote">“Asttoáigi”</span>. Go oainnán čullosa, de boahtá mu millii, giddegasvuohta maid dovddaimet skuvllas internáhta áiggis. Amas báiki, leai vevdan riebanskárriide ja sugánasa báttit sáhttet muittuhit jápminduorruma balu.</p>
<p>Randi Marainen, árbeviroláš duojár, silbačeahppi, gii lea vuolgán árbevie- rus ja su čullosat muitalit máidnasiid háldiid máilmmis, dáistaleapmi beassat luovos árbevirolaš giddegas ruovddiin. Sámi dáiddarat čoggujuvvojit dávjá ovtta suorgái, gosa gullá de duođas dat dáida maid mii ráhkadit. Heive go min dáida moderna/ođđaáigásas museai, Stockholbmii vái duvdet go min etnográfalaš museai.</p>
<p>Láse ja geaidnu máilbmái maid rahpá ja gidde mearkkaša ollu iežas hutkamusas. Praktihkalaš barggu bokte čatnjašit miellagovat sihke ávdnasa ja bargosuorggi čađa mainna lea válljen bargat. Min geiget juoidá soapmasii, sáhttá dadjat ahte Sápmelaččat leat álohii bargan ja hutkan, muhto ii seamme mállin ja doabain dego govvadáida, go eai lea geavahan namahusa govvadáidagin sin barggu.</p>
<p>Ovdamearkan sáhttá leahkit go oainnán boares govain gos mu eadni cuohppá gámasuinniid ja heŋgo daid goikat ja dat šattai loahppageažin čielga instállášuvdnan. Buoragit jurddašuvvon instállášuvdnan dahje seremonia. Seremonia ja intállášuvdna joatkašuvai fas čakčat, go son bonjai suinniid vierran, ja ieš dat bargovuohki čuovui visses minstara. Son ii diehtán ieš ahte son čađahii instállášuvdna dáidaga. Árbevirolaš suoidnevieraid lea okta ruoŧŧelaš hábmejeaddji geavahan ovdagovvan go lea hábmen náhkke čohkkádan vulosiid ovtta Italialaš stohpogálvo fitnodahkii.</p>
<p>Mánnán min golaheimmet áiggi go stoagaime ngd. Performance, dat sátni ii gávdnon min sátnevuorkkáin, eatge diehtán dalle ahte dat leai dat maid mii álggaheimmet. Čohkkiime riiffuid maid bijaime loavdaga nala, riiffuid hilljánis johtimat dagahedje vuordemeahttun hearvvaid dahje minstariid. Okta minsttar, okta ornamentihkka, okta slow moution performance. Mu iežan govvaipmárdus lassánii dan hilljánis performancis. Kreatiivvalaš biraš addá gehččiide berostumi dasa mii dáhpáhuvvá, mii fas dagaha ahte ipmardus lassána das goht rávnnjit golget ja goppos dat golget. Man guvlui állanit dovddut, man neagus leat ravdarávnnjit mat golget ja ovttastuvvojit válde rávnnjiin?</p>
<p>Go geahccá sámi dáidaperspektiivvas lean válljen orgániseret iežan dáidapolitihkalaččat ja lean ovttas mu dáidarátnáiguin bargan vissalit la leamaš mielde dovddusdahkamin sámidáidaga álbmogii. Čájehit govaid bokte ja praktihkalaš barggu čađa, sávan ahte mii leat oláhan stuora joavkkuid, ja ahte sii leat ožžon ipmárdusa mu govvamáilbmái, maid mon háliidan ovdanbuktit mu goavaiguin máinnasteami čada.</p>
<p>Dáigguin sániiguin giittán din berostumis. Giitu go astaide guldalit mu. <em type="bold">anna-stina svakko </em><em type="italic">Čuvges mátki III / Ljus resa III </em>Pleksiklássa, ullu, sisti, silki / Pleksiglass, ull, skinn, silke, 28 x 20 x 10, 2007 </p>
<p>RDM Marvin Pope</p>
</body></document>
