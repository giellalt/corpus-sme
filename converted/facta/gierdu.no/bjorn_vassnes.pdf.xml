<document xml:lang="sme" id="no_id"><header><title>Dáiddateoriija – čearddalaš vealahemi maŋimuš suodjesadji?</title><genre code="facta"/><author><person firstname="Bjørn" lastname="Vassnes" sex="m" born="" nationality="NO"/></author><translator><unknown/></translator><translated_from xml:lang="nob"/><year>2009</year><wordcount>2181</wordcount><conversion_status type="standard"/><availability><license type="standard"/></availability><origFileName>http://www.gierdu.no/pdf/BjornVassnes.pdf</origFileName><parallel_text xml:lang="nob" location="bjorn_vassnes.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p><em type="bold">DáiDDateoriija </em>– čearddalaš vealahemi maŋimuš suodjesadji? <em type="bold">Artikkelforfatter / artihkalčálli: </em>Bjørn vassnes <em type="bold">Oversettere / jorgaleaddjit: </em>Tor magne Berg, rolf olsen19lahkanettiineamet <span type="quote">“šláddjiivuođa jagi”</span> midjiide čájehuvvui ahte kultuvrralaš šláddjiivuohta lea erenoamáš váttis dáiddasuorggis. Giske šláddjiivuođajagi rávvejeaddji, marjoran vivekananthan, dajai ná: <span type="quote">”Kultursuorggi dáfus musihkka ja dánsun leat suorggit mat eanemusat leat nuppástuvvan gieskadaš jagiid olgomáilmmi olbmuid sisafárremiid geažil. Eará čearddalaš duogážii gullevaš nuorat servet ovttadássásaččat nuoraiguin geain lea norgalaš čearddalašvuohta. Dáiddasuorggis dilli lea heajut, go dáiddahistorjá viehka mahttái lea euroguovdil. Vuogádaga nuppástuhttit, jurddašanvuogi, ii leat mihkkege álkis bargguid. Dat eaktuda ahte soapmásat mielas luitet alddiineaset fámu, erenoamážit defii- dnen- dahje čilgenfámu”</span> (billedkunst.no)uio sosialantropologiija professor, odd are Berkaak, dadjá sullii seamma láhkai: <em type="italic"><span type="quote">”Oarjemáilmmi dáiddamáilmmi millii duođas ii leat vel vudjon ahte ieža eai leat njulgestaga máilmmi guovddáš. Sii orrot jáhkkimin ahte albmi lea ”gomuvuohta”</span> mii lea oaidnit ovtta láhkai gos ihkinassii máilmmis olmmoš lea geahččamin, eai ádde ahte eará sájiin oidnojit earalágan gomuvuođat.” (billedkunst.no) </em></p>
<p>Ja áigečállaga Billedkunst jearahalli Beate Petersen komente ahte <span type="quote">”Beroškeahttá máilmmemieh-tádeamis: Riikkaidgaskasaš dáiddalávddi vuođus lea viehka muddui oarjemáilmmi áddejupmi das mii válljodat ja fitnolašvuohta leat, ja dat dáiddalávdi lea maid gitta oarjemáilmmi šáŋggaráddejumis.” vaikko earáge kultursuorggit rahčet euroamerihkálaš alaveaddjáma geažil, de dáiddasuorggis lea stuorát váttisvuohta. das sjåvinisma dahje gievvulaš iežas buorášeapmi lea cieggan akademiai, teoretihkáriidda. Beroškeahttá báibmamiin multikulturalism-mas (máŋggakulturvuođas), de dáiddateoriijas lea siskkáldas euroamerihkálaš eahpedássit-vuohta. váttisvuohta stuorru vel eambbo dainnago teoretihkárat aiddonassii dáidagis leat ožžon eambbo fámu go eará dáiddalaš surggiin. mii dat lea dáidagis, goittotge dálášdáidagis, go dan diládahkii lea nu ollu eambbo euroamerihkálaš gievvulaš iežas buorášeami váikkuhus? manne oarjemáilmmálaš teoriija lea beassan veaddját nu lossadit dán suorgái? 20de mii dalle fertet veaháš geahčadit mii ”dáidda”</span> rievtti mielde lea. dáiddateoretihkárat oaivvildit ahte dáidda aiddonassii duššefal dakkárin bohciidii go teoretihkárat hállagohte dan birra eurohpas 1700-logus. muhto dáidaga lea vejolaš eara láhkai áddet, namalassii máilmmemiehtásaš olmmošlaš iđan, mii lea buot kultuvrrain ja lea álo leamaš olbmoeallimis oassi. Áigá ovdalgo olbmot gilvigohte gortniid, de Pyreneain málejedje hirbmat buriid govaid váddásit olahahtti bákteráigeseinniide. daid sullasaš govaid leat olbmot gáv- dnan ceakkobávttiin mátta- afrihkás, austrálias ja vel sahárasge. juohke áidna kultuvrras maid mii dovdat, vaikko man geafit ja unnit dat ležžet, leat dáidagat. ollu servodagain olbmuin lei rahčamuš gávdnat borramuša ja boaldámušaid biktalan dihtii iežaset galbma dálveijaid. dattetge aste ráhkadit dáidagiid. dáidaga ráhkadit ja muosáhit orru gusto leamen máilmmeviidosaš dárbu mis olbmuin. mo ja manne dát dárbu čuožžilii, livččii čearggos dutkanfáddá. čielga vástádusat eai leat mis. muhto dat dat lea dehálaš, ahte dakkár dárbu lea, dat lea darvánan min millii. ja ieža mii dovdat iežamet geafin jos dán dárbbu eat beasa duhtadit. muhto eai šat hála das, ahte dáidda galgá duhtadit olbmuid vuođđodárbbuid, go odne dat ášši lea jo áigahaš. dat iktá ahte don it leat lohkan dáiddateoriija. dasgo odnehan Teoriija ráđđe. jos áiggut dáiddárin bargat, de du ii gánnát čuovvut iežat <span type="quote">”dáidemuša”</span>, don fertet lávžžis doallat iežat dáiddalaš himuid ja šaddat Teoriija bálvaleaddjin. Nugo lei lohkamassii Bergena dáiddaallaskuvlla neahttasiiddus: <em type="italic">”Juohke áidna dáiddabargu siskkilda maiddái dáiddateoriija. </em></p>
<p>Muhtun dáhpáhusain (nugo konseaptadáidagis) dáiddabargu lea mealgadii ollásit teoriija sániid mielde. Buot dáiddárat ájahallet nappo dalle dáiddateoriijain – muhtumat eambbo diđolaččat go earát. KhiB teoriijaoahpahusa ulbmiliin lea okta aiddo dát: Diđolažžan dahkat studeanttaid das, ahte ii leat mihkkege dáidagiid almmá dáiddateoriija haga. Guhte háliida dádjadit dán dilis, son ferte nu dahkat teoriija veagas.” min dáiddaakademiijat oahpahit studeanttaide <span type="quote">”ahte ii leat mihkkege dáidagiid almmá dáiddateoriija 22haga”</span>. muhto altamira bákteráigegovaid málejeaddjit eai lean oahppan dáiddateoriija. ii rembrandtge – iige Turner. mo nugis, eaiba gal soai ráhkadan dáidaga?</p>
<p>Teoretihkárat leat háldoseaset rievidan defiidnenfámu, válddi mearridit mii galgá sin nállošalmmi čađa beassat, ja nu dohkkehuvvot dáiddan. dáiddaáddejumi lea eliita fámol oamastan dakkár dáiddaoainnuin mii lea heivehuvvon aiddonassii ovddidan dihtii sin iežaset áššediehtti fámu. dat mii muđuid livččii sáhttán leat riggodahkan ollugiidda, lea gáržžiduvvon eliitta hervvoštallanstoagusin, man maŋŋái mii nuppit čopmasit nu bures go sáhttit, singuin skelččiidettiin. muhto dáidda ii leat dušše hervvoštallanstoagus iige juoga mainna olmmoš beassá duoid buorebuid searvái. dáidda lea olbmo eallima oassi. ii giige dárbbaš mánáide muitalit ahte suohtas lea sárgut ja málet. sii gamusteaset dan jo dihtet. Buot olbmot leat riegádan návccaiguin ráhkadit dáidaga vaikko man fuones dilis de eležit. ja sin bargguid dulkojit dáiddan maiddái duotge rikkis oarjemáilmmi dolkkastuvvan galleristtat. muhto de dan dalle vuos ferte báhp- pagoddi leat buressivdnidan. Go sii leat dohkkehan dáidaga váldit iežaset girkuide ja dasa riškkuhan vihahančázi, easkka dalle dat dohkkehuvvo dáiddan. odne baicce dáiddateoretihkár ráhkada dáidaga, iige son guhte lea dáiddár. Nu fámolaš lea Teoriija: dat sáhttá visot jorahit dáiddan, iige dan haga mihkkege sáhte gohčoduvvot dáiddan. muhto man vuođul lea Teoriija ožžon fámu? dáiddateoriija lea deavismeahttun dieđa, hejot suddaduvvon filosofiija rudda, mas namaid logahallet eaige ákkastala. dat doaibmá bázahallan áddejupmin das mo olbmo áiccut, jurddašeapmi ja dovddut doibmet. dat ii doala oktavuođa ođđaáigásaš diehtagii. dattetge dat geavaha diehtaga árvofámu bisuhan dihtii iežas fámu.</p>
<p>Teoriija čuohcigođii dáidagii buvihančárvvástagainis jagi 1964. Filosofa ja dáiddakritihkár arthur danto lei andy Warhola čájáhusas. das ledje čájáhussii biddjojuvvon árgabeaidárbašiid doavdnjekopiijat, nugo Kellogg lastagordnepáhkat ja heinz ketchup boahtalat. manne dáid lea vejolaš gohčodit dáiddan, imaštalai danto? son ii vuostálastán dan leames dáidda, son dohkkehii Warhola kopiijaid dáiddan, 23muhto dáhtui ohcat čilgehusa das, ja dan son ilbmadii <span type="quote">”The artworld”</span> nammasaš artihkkalisttis. dasgo dat, maid danto gohčoda dáiddamáilbmin, dat gul dahká Warhola bábirdoavdnjeskáhpuid dáiddan. ii dat lean ihcalassii dáidda, go ii leat mihkkege vugiid mo olmmoš sáhtášii ieš dávviris mearridit leago dáidda vai ii. mii dan mearrida, lea dat maid dáidaga sierastalli boavjji uksafávttat – kritihkárat, dáiddahistorihkárat, kuráhtorat – dadjet. jos bábirdoavdnjeskáhput dáiddan dohkkehuvvojit árvvusadnojuvvon dáiddagalleriijii, de dat defiidnema vuođul leat dáidda. ja dat mii lea deháleamos dán válljemis, lea Teoriija: <span type="quote">”it is the theory that takes it up into the world of art, and keeps it collapsing into the real object which is it.” Teoretihkáriid geahččanhálttis danto dagai juoidá mii lea erenhut-kái: son defiidnii dáidaga dakkárin mii dagahii teoriija – ja nu dan teoretihkáriidge – mearrideaddjin. mii lea ”dáidda”</span>? dat maid teoretihkár mearrida dáiddan. hegela čuovvoleaddjin danto jáhkii ahte kultuvra ja dáidda ovdánit. hegela oaivvildii ahte dáidaga historjjálaš ulbmil lea veahkkin váikkuhit dasa, ahte máilmmevuoigŋa áddešii iežas. danto ulbmil lei vuollegeappoš, muhto seamma guvlui: ahte dáidda galgá joavdat nu guhkás ahte dat divošii gažaldagaid iežas luonddu birra. sutnje guhte osku dakkár <span type="quote">”dárbbašlaš”</span> ovdáneap- mái, teoriija dieđusge šaddá leat dehálaš: Teoriijainhan don lihkostuvat čoavdit koda, ja dadjat mii lea historjjá duohta ovdáneami mielde, dahje mat leat dušše bajildasnárvvit. dán dilis dáiddateoretihkárat bes-set mearrideaddji sadjái, dakkárin geat sáhttet dulkot spealu kodaid, ja geat vejolaččat sáhttet rihkkut dahje vel nuppástuhttitge spealu njuolggadusaid. dát kulturoaidnu mearrida makkár dáidaga teoretihkárat dohkkehit dahje hilgut. dáidda mii geasuha olbmos dan mii lea <span type="quote">”máilmmemiehtásašvuohta”</span>, sin duššášit <span type="quote">”reaktionáran”</span> ja <span type="quote">”fasistalažžan”</span>. Go jo čábbodaga govahallange lea reaktionára: <em type="italic">”Reaktionára giktalusaid gaskkas, mat givssidit otnáš kultursuorggi, mii oaidnit vuosttažettiin Čábbodaga govahallamii guoski veajuidahttinprošeavtta.” </em>(Bourriaud, s. 88) </p>
<p>Áidna dáidda maid sii sáhttet dohkkehit, lea dat mii viggá guorahallat ođđa variánttaid spealus mii álo lea nuppástuvvamin, ja mii viggá 25heađuštit dábálaš gulahallan- ja áddenvugiid (mat visot leat bodnjojuvvon). danne ráhkadit porno mii rievtti mielde moaitá porno, dahje máidnosiid mat rievtti mielde moitet máidnosiid, dáidaga mii rievtti mielde moaitá dáidaga, moaitámušaid mat rievtti mielde moitet moaitámušaid, ja nu ain … muhto jos olmmoš jáhkká ahte buot gulahallamat ja buot dáidda dušše leat kultuvrra midjiide addin speallu mearkkaiguin, de gáržžida dáidaga doaibmanduhkodaga, ja goarida maid dáidagis ollu dan moaitinfámu mii das muđuid sáhtášii leat. historjjá stuorra dáiddabarggut, altamira rájis gitta Picasso rádjai, šaddet visot oktan dainna dáidagiin mii ii gula oarjemáilbmái, gáržžiduvvot láttakeahtes mánáidsoarcamin dahje áigahaš jorggujurddašemiid propagándan, nugo osku ipmilii, dahje das gávdnošii čábbodat dán máilmmis. dat maid mearkkašivččii ahte buot dáidda mii ii leat dan spealus mielde, mii ii komente euroamerihkálaš dáiddahistorjjá ovddeš bargguid, ja mii iská rasttidit dahje burgit daid, ii adnojuvvo dohkálaš dáiddan. dáiddateoriija váttisvuohta rievtti mielde juohkása máŋgga oassái: 1: vuos, de ii oktage sáhte muitalit midjiide manne mis galgá leat dáiddateoriija, masa dat galggašii leat ávkin. dárbbašitgo mii borramušain teoriija ovdalgo sáhttit borrat, dahje illudit borramušaid dihtii? dáidda lea guhká birgen teoriija haga, manne dat ii sáhte ain joatkit dan haga? 2: Nuppádassii, de dáiddateoriija eahpidahttá – teoriijan. Teoriija lea intellektuála ráhkadus, málle mii čájeha oasi duohtavuođas. muhto go málle ii šat oro heivemin duohtavuhtii, de livččii áigi dan hilgut. Nu livččii berren áigá jo dáhpáhuvvat dáiddateoriijii, mii ii leat rattálagaid diehtaga fuomášumiiguin muđuid, das mo mii áicat ja jurddašit. 3: lassin dáiddateoriija lea vilgesolbmuid nállebuoretvuođa jáhku várra maŋimuš suodjebáiki. mii eat šat ane sáni <span type="quote">”nálli”</span>, ja leat <span type="quote">”máilmmemiehtásaččat”</span> ja <span type="quote">”máŋggakultuvrralaččat”</span> go dat midjiide nu heive. muhto dáidagis buot ain mihtiduvvo euroamerihkálaš mihtu mielde.</p>
<p>Buot stuorra dáidda lea juoidá addán maid ii leat vejolaš dušše unnidit láivves sátnin. Buot stuorra dáidda lea sattáhallan dan stuorra viidodagas mii lea min siste ja masa 26min diđolašvuohta vuoksu dušše muhtun muddui. dáidda lea maid guoskkahan máŋga áiccu main leat earalágan vásihanvuogit go jearggas ja gielas leat. ja iiba unnánge dáidda lea guoskan min dovddolaš osiide mat nevrologiija ja psykologiija gávnnahemiid mielde leat ollu deháleappot midjiide go jearggalaš jierbmi lea. dovddut leat miellavuoli dieđáhusat, eaige sahte rievddaldeamit nugo Kant jáhkii, muhto mohkkás diehtogieđahallama bohtosat. Go de dáiddateoriija galgá geahččalit govvidit dan mo dáidda čuohcá midjiide gaskkustettiinis midjiide hábmehahtti jurdagiid, de báhcet dáidaga vásiheami olggobeallai ollu viidodagat, ja ollu maid sáhtášeimmet gohčodit diehtováimmusin. Báhcán lea dalle dušše guoros jurdda.</p>
<p>Teoriija lea teaksta, ja dan lea vejolaš buorrin dohkkehit duššefal jos dat doallá deaivása ahte giella lea soahppevaš neavvu mainna olmmoš sáhttá olahit dan duohtavuođa maid teoriija viggá govvidit, nugo klasihkalaš rationalisma lea jáhkkán. muhto dán jáhku lea kognišuvdnadutkan fámohuhttán. Nugo vuosttamuš eahpelihkostuvvan viggamušat ráhkadit dahkojierpmi čájehedje, de giella ii sáhte okto <span type="quote">”vurkkodit”</span> dahje <span type="quote">”sirdit”</span> dieđuid. danne geavvá boastut go dáiddateoretihkárat jáhkket ahte <span type="quote">”duohtavuohta loahpalaččat lea giellalaš sturrodat”</span>. dát postmoderna boasttoáddejupmi lea ollásit vuostálagaid dainna dieđuin mii mis odne lea olbmo máilmmi vásiheami birra. Giella sáhttá áddehit nubbái dušše unna oasáža duohtavuođas. Giella eambbo doaibmá oatnan, mas leat čujuhusat sáddejeaddji ja vuostáváldi oktasaš dieđuide. maid ođđa kognitiiva duktan lea duođaštan, lea ahte jurddašeami ja gulahallama árbevirolaš áddejupmi descartes rájis derrida rádjai, lei boastut. dainnago min vuoigŋašat álo barget ollu eanet dieđuiguin go maid giella sáhttá dovddahit, de lea teoretihkáriid áddejupmi, ahte buot mearkkašupmi lea min biras mearkkain, jierpmeheapme. dáiddárat leat miehtá historjjálaš áiggi gamusteaset jo ádden geavahit olles diehtoviidodaga iešguđetlágan vejolašvuođaid. aiddonassii dát dat lea addán dáidagii dan fámu. dátge lea dat mii lea addán dáidagii vejolašvuođaid gaskkustit juoidá maid dušše teaksta ii sáhte gaskkustit. 27ođđaáigásaš kognišuvdnadutkan lea fas bajidan gamu dohkálažžan, gádjon dan eret jearggalaš, diđolaš jierpmi vuollásaš dilis, dan jierpmi buotveagalašvuođas, mii lea deaddán oarjemáilmmi jurddašeami ja kultuvrra dego galbma bivastatgoapmir descartes ja Kant rájis. muhto dát dáhpáhuvvá justa dallego filosofiija jo lea lihkostuvvan meahttit maŋimuš surggiide main gapmu ain beasai friddja doaibmat – dáidagis. Nu ahte paradoksalaš áššin lea šaddan dat, ahte dan botta go dieđa viimmat lea ollen nu guhkás ahte lea áddegoahtán dáidaga, de filosofiija lea billisteamen dáidaga go dan ii ádde. mun namahin ahte dáiddateoriijas lea leamaš iežas variánta hegeliánalaš jurddašeamis, ahte máilmmevuoigŋa ovdána. dát máilmmevuoigŋa maid lei eahpitkeahttá eurohpalaš, ja danne hegel sáhtii dadjat ná: <em type="italic">”Kiinnálaččat, hindut, egyptalaččat …eai goassege lihkostuvvan iežaset dáiddalaš govain, bázzejuvvon ipmiliin dahje idolain, beassat hámehis dili meaddil, dahje dan čilgehusa meaddil mii lei bahá ja behtolaš, ja mii ii nákcen hálddašit duohta čábbodaga.” </em>ođđaáigásaš dáiddateoriija ii leat dušše teorehtalaččat reastaluvvan, dainnago dat ain jurddašeami áiccuid ja kognišuvnna hárrái lea dakkár maid dieđa áigá jo lea guođđán. dat lea maid áidna akademalaš suorgi, ja soaitá vel leat áidna servodatsuorgige, mas rasisma ain ráđđe. ja dalle in leat oaivvildeamen liikeivnni, in de, go dáiddateoriija lea menddo čábbuduvvon dan dáfus. muhto jáhkku euroamerihkálaš kultuvrra buoretvuhtii lea odne seamma nanus dáiddamáilmmis go dat lei servodagas muđuid 1800-logus. eará kultuvrraid dáiddadovddaheamit sáhttet leat eksohtalaččat (vierisnjaddit) ja álšadeaddjit, muhto daidda šaddá árvu duššefal go biddjojuvvojit euroamerihkálaš oktavuhtii. euroamerihkálaš dáiddajurddašeami ain ráđđe hegel: historjá ovdána. ja álo euroamerihkálaš kultuvra lea dan mihttun ja rápman. ja aivve fal jos oarjemáilmmi olggobeallásaš dáidda searvá duon stuorra muitalussii, oarjemáilmmi eaktudan spellui, de árpmihuvvo beassat leat spealus mielde. dainnago oarjemáilmmi dáidagis ii šat leat eará siskkožin go geardut ja báibmat iežas birra, de dan áidna vejolašvuohta beroštahttit lea álo 28hámi nuppástahttit. dáidaga ja rávnnjádagaid lea váddát ja váddát earuhit. sidjiide guđet čuččodit veaháš boaittobealde gávpotleamos ja rávnnjádagaid bálvaleaddjámus oarjemáilmmi kultuvrras eret, lea álki oaidnit daid oktavuođaid mat leat oarjji nuppiid álbmogiid gillámušaide gálššasvuođa ja dan estetihka gaskkas mii ráđđe dáiddagalleriijain. dat šaddet ovttat áššis guokte beali. dan sadjái go min diđolažžan dahkat, min boktit dagalduvvan jurddašemiin, vai mii oččošeimmet oktavuođa iežamet oppaolmmošlašvuhtii, de <span type="quote">”hástaleaddji”</span> dáidda iežas <span type="quote">”vuorjagiiguin”</span> šaddá dálkkasin maid mii váldit vai sáhttit vajáldahttit ahte eallit nuppiid gillámušaid veagas:manne galggašedje eksámenat dakkár dáiddateoriijas mii ii beroš mo olbmot duođaid muosáhit dáidaga, das mo dáidda váikkuha midjiide, das mii dáidda duođaid lea, dahje das makkár árvu das galggašii leat – sáhttit addit olbmui vuoigatvuođa mearridit makkár dáidaga moai duinna galge beassat muosáhit? ja manne galgá oahppan teoretihkáriid joavku, mii ii nagat oaidnit dáidaga ollu stuorát iđan go danin mii čáhká sin gáržžes teoriijaide, ain beassat duolbmut eará kultuvrraid? eanaš servodat- ja kultursurggiin lea joba geahččaluvvonge váttisvuohtan guorahallat euroamerihkálaš gievvulaš iežas buorášeami, vaikko dat ii leat go easkka álgu. muhto dáiddateoriijas lea ain nu ahte <span type="quote">”oarji stivre”</span>, ja earát olgguštuvvojit. eará surggiin go dáiddasuorggis dan gohčodit rasisman. </p>
<p><em type="bold">Marja Helander </em><em type="italic">Anár </em>Fotografiija / Fotografi, 39,5 x 48, 2002 </p>
</body></document>
