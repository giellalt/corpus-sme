<document xml:lang="sme" id="no_id"><header><title>gierdu - bevelgeser i samisk kunstverden, lærerveiledning</title><genre code="facta"/><author><unknown/></author><year>2008</year><wordcount>752</wordcount><conversion_status type="standard"/><availability><license type="standard"/></availability><parallel_text xml:lang="nob" location="gierdu_hefte_norsk.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p> sirdimat sami duodje- ja daiddamailmmis</p>
<p>Oahpaheaddjibagadus Oahpaheaddjibagadus geavahuvvo ovttas mildosiiguin main leat dieđut dáiddáriid ja čájáhusa bargguid birra. Webčájáhusge lea oaidninláhkai dáppe www.skinn.org ja www.rdm. no guovvamánu 1.b. 2009 rájes.</p>
<p>Ulbmiljoavku Vuođđoskuvlaoahppit ja joatkkaskuvlaoahppit.</p>
<p>Fágagullevašvuohta Fágaid rastá: Historjá, servodatfága, dáidda ja duodji, dárogiella ja KEO- fága.</p>
<p>Čájáhusa birra Čájáhus lea ovttasbargu gaskal SKINN (Samorganisasjonen for kunstformidling i Nord-Norge (Dáiddagaskkusteami ovttassearvi Davvi-Norggas)) ja RiddoDuottarMuseat, Sámi Vuorká Dávviriid, Kárášjogas. Prošeavtta ulbmilin lea ovdanbuktit min dálááiggi sámi dáiddáriid dáidaga. Dáidagat leat váldojuvvon</p>
<p>RiddoDuottarMuseaid dáiddačoakkáldagas maid dál lea váttis geahččat danne go dat leat eanaš magasiinnain museas Kárášjogas. Dát čoakkáldat galgá muhtin beaivvi šaddat boahttevaš sámi dáiddamusean. Mii bidjat gažaldagaid dáiddadiskursii ja dasa mii čilge dan mii lea gustojeaddjin nationála dáiddalávddis – girjáivuođaperspektiivva deattuhettiin. Mii leat dan oaivilis ahte min iežamet historjá leat vuođđuduvvon justa kultuvrralaš girjáivuhtii. Norggas leat dál dušše moadde čájáhusbáikki dáidagii mat leat vuolggahuvvon earás go euroamerihkas.</p>
<p>Leago nu ahte go ballat ahte mahkáš galggašeimmet leat provinsiealla riikkaidgaskasaš oktavuođas, de eat luoitte girjáivuođa oppalašvuođa nationála dáiddalávdái?</p>
<p>Gaskkusteami mihttu Govvadáidaga bokte dáhtošeimmet muitalit oahppiide máŋggalágan sámi duohtavuođa birra, ja oahpásmahttit oahppiid buorebut ođđasat visuealla daidagii.</p>
<p>Dahkamušat ovdal fitnama 1. Mannet čađa ja ságastallet bagadusa sániid ja dajahusaid birra.2. Atnet interneahta gávdnat dieđuid dáiddáriid birra guđet leat mielde. Gehččet: www.skinn.org, www.rdm. no, www.samiskkunstnersenter.no3. Ságastallet čájáhusa tematihka birra. Maid dihtet oahppit sámevuođa birra? Leatgo soapmásat sámi sogalaččat, máhttetgo sániid/dajahusaid? Dihtetgo sámi dáiddáriid birra guđet barget eará surggiin? Oahppi sáhttá čállit oanehaččat iežas miela mielde. 4. Gos lea Sápmi?</p>
<p type="listitem">Čájáhusas Gaskkusteaddji  čohkke  luohká,  ja  muitala oanehaččat čájáhusa birra. Vállje 1-2 dáidaga čájáhusas. Oahppit galget čilget maid oidnet, almmá stivrekeahttá assosiašuvnnaid. Lasit eanet dieđuid oahppiide dáidaga ja dáiddára birra. Gidde  fuomášumi  motiivii  ja  symbolaatnimii, ja guđe ávdnasat ja teknihkat leat geavahuvvon. Mo govve dát  modernitehta árbevieru ektui? Makkár  historjjáid  muitalit  dáidagat  oahppiide?  Vállje  ovtta  vulobeale  gaskkustanmetoda gaskkusteami joatkagis.1. molssaeaktu</p>
<p type="listitem">Divtte  oahppiid  vázzit  sierralaga  čájáhusas  birra,  jus  lea  stuorra  luo-  hkká,  de  juohká  gaskkusteaddji  sin  heivvolaš joavkkuide.</p>
<p type="listitem">Oahppit/joavkkut  válljejit  ovtta  dáidaga  guhtege,  makkár  historjjáid  ráhkadit sii dán dáidagis?</p>
<p type="listitem">Juoge oahppi báhpára, divtte oahppiid  čállit  čoavddasániid  válljejuvvon dáidagiidda.</p>
<p type="listitem">Čoahkkanit  čađamannamii,  ságastallamii  ja  digaštallamii.  Oahppi/ joavku muitala ieš dáidagis birra.2. molssaeaktu Vázzet ovttas luohkáin čájáhusa čađa.  Vállje dáidaga vulobeale vuollejoavkkuid vuođul.</p>
<p>Ideávuođđuduvvon: Maid muitalit dáidagat sámi duohtavuođa birra? Buvtte ovdan ovttaláganvuođaid ja erohusaid. Makkár historjjáid addet dáidagat oahppiide?</p>
<p>Ávnnasatnin: Árbevirolaš ávdnasat (omd duodji) ja eará ávdnasat. Siđa oahppiid geahččat čájáhusas birra. Gallelágan ávdnasat ja teknihkat leat geavahuvvon?</p>
<p type="listitem">Mytologiija:</p>
<p type="listitem">Maid  dihtet  oahppit  sámi  religiovnna,  sápmelaččaid  jorgalahttima  kristtalašvuhtii,  ja  dálá  eallinoainnu  birra?</p>
<p type="listitem">Leatgo  sámi  máinnaseallit  ja  muitalusat  oahppiide  oahppásat?  Buohtastahte Norrøna mytologiijain.</p>
<p type="listitem">Čájet dáidagiid referánssaid sieidái  ja animismii.</p>
<p>Gierdu-  sirdimat sami duodje- ja daiddamailmmis</p>
<p>Dahkamušat maŋŋil fitnama 1. Digaštallet čájáhusa tematihka. Lavtte dan iežat vásáhussii identitehta hárrái, ja iežat kultuvrii.2. Digaštallet makkár sadji sámi kultuvrras lea dálá servodagas, skuvlagirjjiid ja media ovdanbuktima vuođul.3. Dohppet ja atnit dáidaga sierra kreatiivva proseassas, sáhttá nannet daid dieđuid maid oahppit leat oamastan čájáhusa bokte.a. Aslaug Juliussen: Gávnna báikkálaš ávdnasiid mat sáhttet šaddat bázzin, dahje eará dáidagin. Sáhttágo báikehistorjjás leat mihkkege mii sáhttá oalgguhit dihto ávdnasiidda, dahje dihto ideáide?b. Geir Tore Holm: Čohkke gohpaid ja lihtiid mat sáhttet rievdaduvvot ođđa biergasiidda, juogo sieiva dáidagin, dahje ođđa atnobiergasii- dda. Dán sáhttá dahkat sieiva dáiddafágan, dahje laktit daid fáttáide nugo máŋggagearddegeavahus ja birasgáhtten.c. Váldde muorrabihtá ja likte dan. Sárggo dasa láva, ja vuoidda bihtá oljjuin ja gunain.4. Oahppičájáhus Divtte oahppiid ráhkadit iežaset čájáhusa dain maid ieža leat ráhka-dan čájáhusfitnama inspirašuvnnain. Oahppičájáhus sáhttá leat luohkkálanjas dahje stuorát lanjas ovttas skuvlla eará luohkáiguin guđet leat fitnan čájáhusas. Bovdejehket váhnemiid ja diktet oahppiid ráhkadit albma čájáhusrahpama omd. guossohit bruvssa, bolláid, doallat sártniid jna.</p>
<p>Sánit ja dajahusat Dáidda:</p>
<p>Duodji: Visot maid sáhttá gieđaiguin ráhkadit mii gullá sámi duodjái.</p>
<p>Dáiddaduodji: Sámi dáiddaduodji</p>
<p>Sieidi: Luonddus bassi báiki, dávjá geađgi, várri, jávri. Sáhttá gullat oaffaruššamii.</p>
<p>Animisma: Oskkolaš oaivil ahte visot luonddus, sihke jápma ja ealli gáhppálagain lea siellu, ja leat ovttanálat, iežaset fámu bokte.</p>
<p>Leastadianisma: Lutheralaš girkolaš moriiduslihkadus maid álggahii ruoŧa báhppa Lars Levi Læstadius(1800—61) ruota beale Sámis. 1840-jagiid leavai moriidus Supmii ja Davvi-Norgii, ja lea das maŋŋil leavvan eará riikkaidege. Maŋŋil 1900 moriidus juohkásii máŋgga searvegoddái. Leastadianisma gullá stáhtagirkui, muhto das lea sierra eahkedismállásat, gástta ja rihppaskuvla.</p>
<p type="listitem">Prošeakta lea ožžon doarjaga dáin:</p>
<p type="listitem">FRITT ORD</p>
<p type="listitem">Kulturkontakt Nord</p>
<p type="listitem">Sámi Dáiddafoanda</p>
<p type="listitem">Norgga Kulturráđđi</p>
<p type="listitem">DKS Nordland</p>
<p type="listitem">DKS Finnmark</p>
<p type="listitem">Sámi Kulturfoanda</p>
<p type="listitem">ABM-utvikling</p>
<p type="listitem">Almmuhandieđut:</p>
<p type="listitem">Prošeaktajođiheaddji:   Eva Skotnes Vikjord</p>
<p type="listitem">Kurahtorat: Irene Snarby ja   Eva Skotnes Vikjord</p>
<p type="listitem">Gaskkustanovddasvástideaddji:   Vigdis Blaker</p>
<p type="listitem">Oahpaheaddjibagadusa lea    ráhkadan  SKINN  ja  RiddoDuottar-    Museat, ovttas Randi Olstadain.</p>
<p>Eanet dieđut: SKINN Postboks 541 8001 Bodø post @skinn.org Telefovdna: 75 52 73 66www.skinn.org www.rdm.no www.gallerinettverk.no</p>
</body></document>
