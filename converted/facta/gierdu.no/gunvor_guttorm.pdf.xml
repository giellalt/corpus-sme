<document xml:lang="sme" id="no_id"><header><title>DuoDji - doaban ja oassi eallimis</title><genre code="facta"/><author><person firstname="Gunvor" lastname="Guttorm" sex="f" born="" nationality="NO"/></author><translator><person firstname="Gunvor" lastname="Guttorm" sex="f" born="" nationality=""/></translator><translated_from xml:lang="nob"/><year>2008</year><wordcount>782</wordcount><conversion_status type="standard"/><availability><license type="standard"/></availability><origFileName>http://www.gierdu.no/pdf/GunvorGuttorm.pdf</origFileName><parallel_text xml:lang="nob" location="gunvor_guttorm.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">DuoDji</em>- doaban ja oassi eallimis </p>
<p>Doahpagisduodji  lea  leamaš  viid</p>
<p>dis mearkkašupmi: dahkku, buvtta,</p>
<p>doaibma. Doaba lea gávdnon buot sámegielat suopmaniin, earet mát</p>
<p>tasámegielas,  muhto  máttasámegielas geavahit dál duedtie (Bergsland/Mattson 1993: s.v: duedtie). Duodji  buvttan  ja  duddjon  doaib</p>
<p>man  lea leamaš ja lea ain dehálaš</p>
<p>sápmelaččaide,  ja  go  lea  sáhka duojis,  de  ollugat  beroštit,  oaivvildit,  gudnijahttet,  hilgot.  Ferte</p>
<p>sirret  gaskal  duodji  man  divaštallá</p>
<p>idea  oktavuođas  ja  fas  go  hállá oppalaččat  koŋkrehta    buktagiin.</p>
<p>Go  duodji  lea  idean,  de  leat  das moalkás  kultuvrralaš,  sosialalaš,</p>
<p>institušunálalaš,  politihkálaš  ja fápmostruktuvrralaš čanastagat</p>
<p>mat  leat  váikkuhan  ja  váikkuhit (konstruerejit) duodjeáddejumi. Dát  áddejumit  leat  molsašuvvan</p>
<p>áiggiid  čáđa.  Dát  mielddisbuktá</p>
<p>kompleksitehta maiddái doahpagii, muhto maiddái addá hástalusaid.</p>
<p>Norgga Sámedikki duodjeovddidanprográmma čilgehusas daddjo ná:</p>
<p>Duodji  lea  juohkelágan  ruovttuduodji, giehtaduodji, dáiddaduodji, muorraduodji ja smávvaindustriija</p>
<p>maid  vuođđun  lea  sámi  kultuvra  ja</p>
<p>árbevierut (Sámediggi 2001: 2).</p>
<p>Sámediggi čatná duoji sápmelaš doibmii  mas  lea  čanastagat  sápmelaš árbedieđuide ja eallimii, ja ahte lea</p>
<p>giehtabargu.  Muhto  leat  maiddái eará  mearkkašumit  duodjedoahpagis.</p>
<p>Konrad Nielsena sátnegirjjis čilgejuvvo duodjesátni giehtabargun,  gárvves  bargun,  buvtta (abstraktalaš).  Su  čilgehus  lea  huk</p>
<p>sejuvvon dasa mo olbmot leat ád</p>
<p>den  sáni  1900  logu  álggogeahčen (Nielsen  1979:  s.v:  duoggje).  Sammalahti ja Nickel čilgeba duiskagillii doahpaga  guovtti  láhkai:  giehtab</p>
<p>argun  ja  dahkun  (dáiddadávvir, girji,  dahku).  Go  lea  geavahuvvon dahku,  de  oaivvilduvvo  dakkár</p>
<p>dahku mii lea oalle mihtilmas. Du</p>
<p>iskagillii  geavaheaba  ovdamearkkas´ <em type="italic">das Werk das Picassos</em> dainna </p>
<p>mearkkašumiin ahte Picasso duodji (Sammalahti/Nickel  2006:  s.v:  d). Dalle  lea  muhtun  koŋkrehta  dahku / buvtta nammaduvvon duodjin, nappo  dáiddačoakkaldat.  Konrad Nielsen  čállá  Bassi  vuoiŋŋa  dagu leat  duodjin  (Nielsen  1979:  s.v.: d). Dás lea ábstrakta buvtta duodji</p>
<p>mearkkašumis.</p>
<p>Muhtun  sátnegirjjit  jorgalit  ná:  handarbeid  (Kåven  et.al    1995:  sv. duodji),  käsityö,  työ,  aikaansaannos,  teos  (Sammalahti  1993:  sv.</p>
<p>duodji),  hantverk,  slöjd  (Svonni 1990:  sv.  duodji).  Go  gártá  jorgalit</p>
<p>nuppi  gillii,  de  oamasta  dasto  fas</p>
<p>dan  giela  álgoáddejumi  nugo  mat</p>
<p>slöjd, handarbeid, husflid sánis (gč. Guttorm  2001:  22-44  ja  Guttorm</p>
<p>2004: 201 -211). Dáid gielaid sánit maid  huksejit  sisdoaluid  muhtun</p>
<p>ideaid vuođul.</p>
<p>Goallossátnin  sáhttá  lohkat  sátneduojárin,  dakkára  gii  lea  čeahppi sániiguin.  Vuoiŋŋaduodji  fas  geavahuvvo  ovttasgas  olbmuid  buktagis,  omd,  girji  sáhttá  leat  muhtuma  vuoiŋŋaduodji,  lávlla,  luohti,</p>
<p>girji  jna.  Dalle  lea  eará  sisdoallu go  giehtabargu.  Dás  geavahuvvo</p>
<p>duodjedoaba  go  lea  čilgemin  hut</p>
<p>kás  sánalaš  buktagiid.  Dákkár mearkkášumis de lea sánit ja jurdagat  mat  leat  sániid  duohkin  oalle</p>
<p>dehálaččat. Muhto iešalddis ii leat ođas ahte sánalašvuohta ja ábstarkta dahku gohčoduvvo duodji. Nubbi</p>
<p>lea  ahte  iešalddis  lea  girji  mii  lea</p>
<p>koŋkrehta áhta, ja  mas gáibiduvvo juoganu  lágan  geiđalaš  čehppodat</p>
<p>dan hábmet.</p>
<p>Goallossánit  nugo  garra-  ja  dipmaduodji  geavahuvvojit  go  lea</p>
<p>čadnon  ávdnasiidda.  Dát  doaba orru  boahtán  skuvllaoktavuođain,</p>
<p>ja  go  galgá  eastadit  ahte  duddjon</p>
<p>lea  čadnon  sohkabeliide.  Muhto</p>
<p>jus  garra-  ja  dipmaduodji  geavahuvvo  dan  oaivilis  ahte  lea  nisson-  ja  almmáiolbmoduodji  doahpaga  sajis,  buktá  hástalusaid meroštallamiidda.  Eará  sátnepárat leat  almmái-ja  nissonduojit,  mat</p>
<p>maid  buktet  čuolmmaid,  atnu-ja čikŋaduodji,  dahje  maiddái  álb</p>
<p>motduodji, dáiddaduodji. Buot dát</p>
<p>goallosteamit  leat  čadnon  sierra dilálašvuođaide  ja  oktavuođaide. Omd.  sáhttá  muhtun  dipmaduodji  leat  atnuduodji  ovtta  guovllus,  ja  čikŋaduodji  eará  guovllus Sámis,  seammás  sáhttet  muhtu</p>
<p>mat  árvvoštallat  dan  dáiddaduod</p>
<p>jin  (Guttorm  2008:  giehtačálus). Meroštalladettiin  ferte  dattege geahččat  makkár  ideologalaš  vuol</p>
<p>ggasajis leat badjánan sánit.</p>
<p>Áillohaš  čállá  ahte  ovddeš  áiggi  ii</p>
<p>gávdnon  dáidda  sámiid  gaskkas, nugo dáidda áddejuvvo: Sámii´e  lei  olles  eallin  dáidda.  Bik</p>
<p>tasat.  Mot  gárvodii.  Makkár  fárda.</p>
<p>Mainnalágiin  lihkadii.  Mot  dolastalai. Got anii boahkána. Mot gezii</p>
<p>gávtti.  Mot  jugai  gáfe.  Mot  máhtii duddjot. Máhtiigo maiddái čiŋahit, hervet.  Man  čábbát  buolvvastalai</p>
<p>(Valkepää 1998: 10).</p>
<p>Dát  cealkka  govve  ahte  árgaeal</p>
<p>limis  leat  dagut  maid  olbmot  dah</p>
<p>ket  erenoamážin,  ja  maid  sáhttá sulastahttit  dáiddalažžan.  Ovddeš</p>
<p>sámi servodagas ii sirren gaskal dan mii lei <span type="quote">“juohkebeaivválaš dagut”</span> ja dagut mat hervejedje ja hastuhedje olbmo. Duodji lei oassin eallimis ja</p>
<p>sosialalaš  oktavuođaid.  Geardu lei  dán  oktavuođas  dehálaš,  go</p>
<p>mearkkaša  eallin  lea  geardu  mas</p>
<p>oasit leat čatnasan oktii, ja mii ain</p>
<p>joatkašuvvá.</p>
<p>Dál  lea  sámegielas  guokte  doahpaga  maid  geavahat  go  lea  sáhka</p>
<p>olmmošlaš  kreatiivvalaš  ovdanbuktimis:  duodji  ja  dáidda.  Dáidda</p>
<p>sátni lea oalle <span type="quote">“nuorra”</span> sámegielas. Dáiddasátni lea vuolgán suomagielas taide. Dárbu ásahit sierra doahpaga  sámgillii  mii  govve  dan  mii  ii</p>
<p>leat  duodji,  sáhttá  oaidnit  guovtte láhkai:  Gullevašvuođa  dárbu  dihto</p>
<p><span type="quote">“ámmátlaš jovkui”</span>, ja dáhpáhus mii</p>
<p>lea čadnon ieš kreatiivalaš doibmii</p>
<p>ja  buktagiidda.  Dát  guokte  beali</p>
<p>gullet oktii. Ollu sámit ledje vázzán dáiddaoahppu  mas  ii  leat  vuođđu</p>
<p>duojis, muhto oarjemáilmmi dáida</p>
<p>gis, ja  nu  bođii  dáidda  sátni  atnui. 1970  logu  sáme  mobiliseremis  ja</p>
<p>morráneamis  bajdánii  dáiddáriid gaskka  dárbu  searvat  ja  gávdnat vuogas  ámmátnamahusa,  ja  dáiddár  ja  dáidda  namahus  váldui  at</p>
<p>nui. Dien láhkai sáhttá maid lohkat</p>
<p>ahte dáidda dobbánii duodjeárbbis,</p>
<p>duodjeárbedieđuin  mat  juoganu láhkai čuvvot duodjedoahpaga (vai</p>
<p>ko  iešalddis  buktagat  eai  dárbbaš</p>
<p>leat <span type="quote">“árbevirolaččat”</span>). Duodji dalle lea nammijahkii čadnon sámi oktavuhtii,  ja  dáidda  fas  oppalaš  dáiddaoktavuhtii.  Muhto nuppe dáfus,</p>
<p>de han leat duojis maid bealit mat</p>
<p>leat  sihke  sierra  sáme  oktavuhtii čadnon, ja nuppe bealis sáhttá daid oppalaš  rahkadeaddji  oktavuođas geahččat.</p>
</body></document>