<document xml:lang="sme" id="no_id"><header><title>Báiki ja muitalusat</title><genre code="facta"/><author><person firstname="Aslaug" lastname="Juliussen" sex="f" born="" nationality="NO"/></author><translator><unknown/></translator><translated_from xml:lang="nob"/><year>2008</year><wordcount>1455</wordcount><conversion_status type="standard"/><availability><license type="standard"/></availability><origFileName>http://www.gierdu.no/pdf/AslaugJuliussen.pdf</origFileName><parallel_text xml:lang="nob" location="aslaug_juliussen.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">Báiki ja </em></p>
<p><em type="bold">MuitaluSat </em>83 </p>
<p>Mun lean Davvi-Norggas bajásšaddan ja doaibman dáiddárin dan riikkaoasis. Dakkár guovllus mii lea rikkis resurssaide, rikkis kulturhistorjái iige nu rikkis dáiddahistorjái – juoga mii lea sihke buorebussii ja heajubussii. Guoktelot jagi (1985-2006) lean ássan Finnmárkkus (Guovdageainnus/Kárášjogas). Daid jagiid lean dasto vel eallán boazodoalus ja boazodoaluin, ja lean dan áiggi oamastan alccesan dieđuid ja máhtu maid dán birrasa eará olbmot leat ožžon mánnávuođas juo. Sisafárrejeaddjin mus leat báikái guokte gaskavuođa: Mun lean leamaš sihke oassálasti ja olggobealde geahčči. Dán guovttegeardásaš sajádaga lea vejolaš gohčodit <span type="quote">”báikin”</span> mas mun vuolggán iežan biras máilmmi geahčadit.</p>
<p>Mu dáiddalaš kapitála lea máŋggageardán, ja buohkanassii dat lea mu dáiddalaš ihčodat: Mu gullevašvuohta norgalaš, davvinorgalaš ja sámi kultuvrii, (kultuvrraide mat álo leat seahkanaddan), - lea addán munnje mávssolaš máŋggakultuvrrat gealbbu. Dakkár máhtu maid buohkat sáhttet oamastit alcceseaset beroškeahttá iežaset čearddalaš duogážis.</p>
<p>Mu dáiddafágalaš máhtu lean ožžon dáiddaoahpahusain Norggas ja Danmárkkus, ja ollu jagiid bargodilis. Lassin mun lean vel lohkan psykologiija ja pedagogihka.</p>
<p>Iežan dáiddalaš bargoovddádusas (26 jagi) mun lean nuppástuhttán ja ráhkadan iežan bargovugiid, váldán atnui eanet ja ođđa ávdnasiid, geahččaladdan hámiiguin ja mo-tiivvaiguin, muhto tematihka osiid lean gerdon. Mun háliidan muitalit sierralágan čoahkádusaiguin ja máŋggalágan ávdnasiiguin, nugo sisttiiguin, náhkiiguin, guolggaiguin, dáktebázahusaiguin, čorvviiguin, báhpáriiguin, klá-saiguin, geđggiiguin, metállaiguin jna. Bargguinan mun vikkan ohcat ilbmadanvugiid maid ii leat vejolaš áddet dušše ovtta láhkai, muhto baicce geahččalan dovddahit máŋga áddemuša. Dakkár atnuiváldima ja oktagaslaš lahkaneami ávdnasii mas galggašii boahtit oidnosii mo mun vásihan máilmmi mu iežan geahčadanbáikkis.</p>
<p><em type="bold">Báikemuitalusat – báiki ja báikáigullevašvuohta </em>Jagi 2005 munnje válddii oktavuođa 85doaimmaheaddji Aaslaug Vaa, guhte bovdii mu searvat njealje olbmo sturrosaš dálášdáiddárjoavkku girjeprošektii, mii galggai leat Kaare Espolin Johnsona birra. </p>
<p>Girjji namma: <em type="italic">Å låne øyne å se med Kaare Espolin Johnsons kunstnerskap </em>(Akademisk Forlag 2007). Dáiddár ja kuráhtor Per Gunnar Tverrbakk (PGT) čađaha girjjis guorahallama das mo doahpagat báiki ja bákáigullevašvuohta bohtet ovdan go Espolina dáiddabargguiguin deaivvadit njeallje bovdejuvvon dálášdáiddára: Rune Johansen, Geir Tore Holm, Elisabeth Mathisen, ja dán artihkkala čálli. Dáin bovdejuvvon dáiddáriin ii leat oktasaš dáiddaoaidnu, ja sii buohkat barget sierra ávdnasiiguin ja teknihkaiguin, nugo omd. grafihkain, fotografiijain, sárgumiin, videoin ja riggehagaiguin. </p>
<p>Aisttan PGT: <em type="italic">”Dattetge das lea aspeakta mii ovttastahttá sin: Guhtege dáiddabargu lea vuohkásis báikkiid geardun. Dás ii leat sáhka dakkár báikkiin maid sii leat bovdejuvvon geahčadit, muhto dakkáriin maidda sii leat juo čadnojuvvon, ja mat guhtege vuogis mielde birastahttet sin. Sáhka lea ruovttubáikkis, ássanbirrasis dahje báikkálaš kultuvrras, mas sii orrot.” </em>(s. 301) </p>
<p>Dáiddárin Espolin movttiidahttá. Son fátmmastii oppa guovllu oktan visot guovllu luondduin ja kultuvrrain. Dat dat lea mii su dáidagis odne beroštahttá min. Mii oai- dnit čielga miellaguottuid, ja mii čalbmat sulastahttima dáláš áigái, mas dološ buohkaidvuoigatvuohta merrii ja duoddarii ferte njuohkánit vuoigatvuođadivaštallamiidda, konsešuvdnaortnegiidda ja ear-remearrádusaide, kapitálii ja teknologiijii.</p>
<p>Espolin bajásšattai dakkár máilmmis mas lei lunddolaš olbmuide deaivvadit beroškeahttá riikiigullevašvuođas ja čerdiigullevašvuođas. Son árrat mánnán juo deaivvadii norgalaččaiguin, sámiiguin, suopmelaččaiguin/kvenaiguin ja ruoššaiguin. Son bajásšattai máimmis man dovdomearkan ledje sierralágan ihčodagat.</p>
<p>Espolina govvadáidaga dovdomearka lea dát šláddjiivuohta, ja mii seammás oaidnit historjjálaš gova mas kultuvrrat álo leat leamaš seahkalagaid dáppe davvin. 86dáiddaduoji doahpaga ja čilgehusa divaštalle vuđolaččat. Seminára ja čájáhus hirbmadit beroštahtte máŋggalágan birrasiid. Sihke dáiddárat, dáiddateoretihkárat, museaásahusat ja dáiddaallaskuvllat serve. Ruoŧa ja Danmárkkuge fágabirrasat serve.</p>
<p>Semináras dáiddahistorihkár Knut Astrup Bull buvttii miellagiddevaš komeantta. Son dajai ahte sii gul teoretihkárin leat láiddohat; sin bargu lei čorget min dáiddáriid dahkan moivvi. Min nappo dalle ii leat álki luohkkádit, iige galggage leat. Knut A. Bull lea muđuid áigeguovdil girjjiinis: En ny diskurs for Kunsthåndverket <em type="italic">– En teori om det nye konseptuelle kunsthåndverket. </em>(Akademisk Forlag 2007). </p>
<p>Dieđusge lea sihke govvadáidagis ja dáiddaduojis historjá ja árbevierru</p>
<p><em type="bold">Doahpagat mat johtalit ja nuppástuvvet </em><em type="italic">HornVerk </em>2006 nammasaš čájáhusprošeavttas mun bargen dakkár ávdnasiiguin mat ilbmadit juogalágan vuodjuma báikái ja kultuvrii – sámi boazodoallokultuvrii. </p>
<p>Čilgehitgo mu barggut govvadáiddan vai dáiddaduodjin / sámi vai dáru dálášdáiddan? Munnje dat ii gal leat deaŧalaš, muhto gažaldat bohciida go mu bargguid galget dulkot dahje čállit dáiddateorehtalaš oktavuhtii, go stipeanda- ja prošeaktaruđaid ohcet, dahje go mu dáiddabargguid gaskkustit almmolašvuhtii. Dalle de deattuhit dakkár definišuvnnaid go dáiddakategoriija ja čearddalašvuođa deaŧalažžan mu bargguid čilgemii.</p>
<p>Aisttan PGT: <em type="italic"><span type="quote">“Su dilli čájeha ahte ihčodaga ja báikki gaskavuhtii leat eavttut. Sáhka lea das, gii geahčči lea, ja geasa gehččojuvvo. Su gullevašvuođa eai dulko ovtta láhkai, muhto dan mielde gos dáiddabuvttadus čájehuvvo. Kárášjogas, gos son orru, son ain dálge ovddasta olggobealde olbmuid. Finnmárkku olggobealde su atnet boazodoalloovddasteaddjin, ja dakkár olmmožin guhte bargguidisguin oahpásmahttá dán kultuvrii.”</span> </em>(s. 319) </p>
<p>A. Govvadáidda/Dáiddaduodji? Maŋimuš 15 jagi doaba dáiddaduodji lea <span type="quote">”veagal viiddiduvvon”</span>. Dan mearkkašupmi ii leat šat gitta dušše ávdnasiin dahje duojis. Dán čuolbmačoahkkái Troanddima dáiddabiras čogádii. Semináras ja čájáhusas man namma lei <span type="quote">”Hverdagsliv/Everydaylife”</span>, jagi 2007, 88</p>
<p><em type="bold">Kultuvrralaš ja dáiddalaš šláddjüvuohta </em>Mo lihkostuvvet norgalaš servodat ja sámi servodat seailluhit kultuvrralaš šláddjiivuođa otnáš servodagas? Okta vástádus jearaldahkii ferte leat dat, ahte dárbu lea láhčit dilálašvuođaid nu, ahte buohkat sáhttet searvat servo- dahkii ovttadássásaš olmmožin nuppiiguin. Ođđasatáiggi ihčodatteoriijat ilbmadit duohtan ahte mii olbmot heivehallat ihčodagaid miehtá eallima bajásšaddama, oahpu / lohka- miid, eallilan olbmo, smiehttamušaid ja dutkama ektui. Olbmo eallin lea vuoruide juhkkojuvvon, ja dat dahká dan ahte su ihčodat lea juoga mii šaddá ja ain hábmejuvvo ođđasis miehtá su eallima, iige čerdiigullevašvuohta moktege leat oktat nuppástuvakeahtes maid vuođul daid lea vejolaš čilget. Dárbu lea dušše diehtit, go čilge, ahte čilgehus lea boddasaš. Min dáláš riikkaidgaskasaš dáiddaáiggis, masa gullet ođđa teknologiijat, ja mas ođđa ávdnasat čađat ráhkaduvvojit, ja mas boares ávdnasat ođđasis muitaluvvojit ja biddjojuvvojit ođđasis oktii, ii leat vejolaš deaŧalašvuođa dáfus buohtastahttit jagi 2008 dujiid daiguin dujiiguin mat ráhkaduvvojedje jagi 1850. Beroškeahttá dáláš divaštallamiin ja doahpagiid nuppástuvvamis, de dáiddaduodji lea Norggas aiddo dál hui virkui ja ealas. Troanddima čuolbmačoahkádus vuolggahii dan bohtosa, ahte dáiddaduoji doahpaga čilgejit odne ođđasis sihke fágabiras ja dáiddateoretihkárat. </p>
<p>B. Norgalaš dálášdáidda / Sámi dálášdáidda?</p>
<p>Norske Bildende Kunstnere (NBK) lea dáiddárorganisašuvdna man vuođđu ii leat dáiddáriid Norgii gullevašvuohta stáhtalahttun, muhto sin dáiddafágalaš máhttu. Ii dárbbaš leat Norgga riikkavuloš ovdalgo beassá leat NBK-lahttu, ovddastit Norgga dáiddalaš joregis dahje čilgejuvvot leat gullevaš norgalaš dáláš dáidagii.</p>
<p>Ovdalgo olmmoš beassá leat Sámi Dáiddačehppid Searvvi (SDS) lahttu (Samiske Kunstneres Forbund, SKF), de baicce gáibiduvvo sus sihke dáiddafágalaš máhttu ja dihto čeardiigullevašvuohta.</p>
<p>Gáibádus olbmui ahte sus galgá leat dihto čerdiigullevašvuohta jos galggaš dohkkehuvvot</p>
<p>SKF/SDS-lahttun, mearriduvvui go searvi vuođđuduvvui jagi 1979, ja dat lea dan rájis leamaš fámus. 89ášši jagi 2008. Min ihčodatáddejupmái, dakkár máilmmis mii dađistaga nuppástuvvá, gullet unnimusat guokte fáktora:1) árbevirolaš gullevašvuohta - árbi - riegádeapmi dihto jovkui - nana vai hearkkes gullevašvuohta – addet vuoigatvuođaid 2) oassálasti guhte hukse gullevašvuođa – lunddolaš - oamastuvvon máhttu (náitaleapmi, ovttaseallinguoibmi, biebmománná, guhkesáiggi ássi) - gullevašvuohta fágalaš máhtu ja albma beroštumi geažil(gč. Sámi doavttersearvvi lahttovuođa eavttuid, main goappašat fáktorat leat deattuhuvvon searvvi lahttovuođa eaktun)</p>
<p><em type="bold">Mo lihkostuvvá guhtege dáiddárorganisašuvdna seailluhit dáiddalaš šláddjiivuođa? </em>Okta vástádus ferte leat dat, ahte árvovuođđu masa dáiddárorganisašuvdna lea vuođđuduvvon, čilgejuvvo ođđasis:1) Mii lea NBK ulbmil? Leago ulbmil suddjet dan mii lea norgalaš, vai fátmmastit dáiddalaš šláddjiivuođa?2) Mii lea SKF/SDS ulbmil? Leago ulbmil suddjet dan mii lea sámi, vai fátmmastit dáiddalaš šláddjiivuođa? </p>
<p>Riikkaidgaskasaš dutkamat čájehit ahte dat servodagat mat doaladit earuheaddji miellalágis (ovttakultuvrralaš miellaguottus), leat bisuheaddjit.</p>
<p>Deaivvadettiineamet earáiguin mii oaidnit ja ovddidit iežamet – juohke kultuvra mii áidu iežas earáin, šaddá dakkár kultuvran mii ii ovdán. Deaŧaleamos hástalus min ovddal lea dáláš riikkaidgaskasaš áiggi dat, lihkostuvvatgo leat gergosat dasa mii lea ođas, ja dattetge diktit dan mii lea boaris, leat alcceseamet rápmin.</p>
<p>Seammás go doahpagat ja definišuvnnat divaštallojuvvojit, de dáhpáhuvvet dáiddamáilmmis stuorra rádja- ja fápmonuppástusat, mat váikkuhit divaštallamii.</p>
<p>Ovdáneamis, sihke norgalaš ja sámi politihkas, oidno ahte politihkalaš ja ekonomalaš njuolggadusat systemáhtalaččat hábmejuv-vojit ođđasis dáidaga ja kultuvrra várás. Fápmu ja váikkuhanvejolaš-90vuođat sirdásit dáiddajoregis politihkalašvuhtii luvven dihtii ruđaid – doaba ’ceavzilis dáiddageavat’ ráđđe mearrádusaid. Dan boađus lea, ahte dáiddárat eambbo ja eambbo fertejit háhkat bođolaš ja molssaeavttot doarju ruhtadeaddjiid iežaset doaimmaide. Struktuvrralaš nuppástusat mat buktet oidnosii ahte dáiddáriid dadjamuš systemáhtalaččat hedjona: - Sámi Kulturráđđi, heaittihuvvui jagi 2000 - Norgga Kulturráđi Oastinlávdegoddi, heaittihuvvui jagi 2006 - Davvi-Norgga Kulturráđđi, heaittihuvvui jagi 2007 - Dáidda- ja kulturásahusaid politihkalaččat stivrejuvvon ovttastahttimat: - Kunst- og Håndverk skolene ja Akademiene- Nasjonalmuseet for</p>
<p>Kunst, Arkitektur og</p>
<p>Design, 2003- RiddoDuottarMuseat, 2007</p>
<p>Dát ovdáneapmi čujuha maid dáiddafágalaš oahpahusa nuppástusaide. Studeanttaide lea dárbu fuomášuhttit ahte dáiddáriin lea fápmu, ja ahte sii sáhttet fámu ja sajádaga oažžut go hástalit dáláš vuogádagaid. Organisašuvnnaide NBK ja SKF/SDS lea lossat oažžut lahttun ođđa easkkaoahppan dáiddáriid.</p>
<p><em type="bold">Mo lihkostuvvet NBK ja SKF/ SDS oažžut nuoraid searvat dáiddárorganisašuvnnaide? </em>Ođđa lahtuid oažžun dáiddárorganisašuvnnaide lea máŋga jagi leamaš nu heittot nuorat dáiddáriid gaskkas. Boarrasat dáiddárbuolvvas ođđasat dáiddárbulvii leat guottut nuppástuvvan dáiddárorganisašuvnna dárbbu hárrái. Dán nuppástussii sáhttá leat dat čilgehus, ahte nuorat dáiddárat leat gávdnan molssaevttot joregiid main sin oaivilat šláddjiivuođas ja gullevašvuođas leat buorebut váldojuvvon vuhtii go sajáiduvvan dáiddárorganisašuvnnain. <em type="bold">Loahppajurdda: </em>Mus lea jáhkku boahtteáigái ja dáiddalaš šláddjiivuhtii. Mus lea dasage jáhkku, ahte go nuppástuvvet seailluheaddji miellaguottut, de leat sihke dáidagii ja guđege dáiddárii buoret eavttut. Mus lea jáhkku nuoraide ja nuorra dáiddáriidda – sii ellet miehtámáilmmáiduvvan áiggi ja sáhttet oahpistit ovddas guvlui boahtteáigái. </p>
</body></document>
