<document xml:lang="sme" id="no_id"><header><title/><genre code="facta"/><author><person firstname="" lastname="FHI" sex="unknown" born="" nationality=""/></author><year>2020</year><wordcount>297</wordcount><conversion_status type="standard"/><availability><license type="standard"/></availability><multilingual/><origFileName>https://www.fhi.no/contentassets/37298bcaf6724377b68018cfd7db4309/vedlegg/nordsamisk_generell-informasjon-korona.pdf</origFileName><parallel_text xml:lang="nob" location="norsk_generell-informasjon-korona.pdf"/><parallel_text xml:lang="smj" location="lulesamisk_generell-informasjon-korona.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header>
<body>
<p xml:lang="nno">Generell informasjon om Korona Språk: Nord-samisk/ Davvisámegiella Opprettet: 03/2020 Oppdatert:</p>
<p>Ođđa koronavirus (Covid-19)</p>
<p>Dat ođđa koronavirus oažžu ollu fuomášumi. Dábálaččat šaddet dušše veahá givssit jus oažžu Covid-19-dávdda. Muhttin olbmot, erenoamážit vuorrasat dahje sii geat ovddežis leat buohcamin, sáhttet garrasit buohccát. Danne lea dehálaš ahte buohkat veahkehit goazahit njoammuma leavvamis servodagas.</p>
<p>Jus dávda lea njommon dutnje, sáhttá ádjánit gaskal 0 ja 14 beaivvi ovdal oaččut dávdamearkkaid. Dábálepmosit ádjána 5 - 6 beaivvi. Dávda njoammu álkimus nuppiide dalle go olbmos leat dávdamearkkat. Feber, gosahat ja lossat vuoigŋat leat dábáleamos dávdamearkkat. Unna oassái sáhttá dávda ovdánit geahpesboalddáhahkan vuoigŋanváttisvuođaiguin dahje eará duođalaš dávdan.</p>
<p>Dán galggat dahkat eastadan dihte njoammuma:</p>
<p>Ale mana lahka! </p>
<p>Oro ruovttus jus orut buozas. </p>
<p>Oru ruovttus jus leat gohčohaddan dan dahkat (errenáiggis dahje sierravuođas). </p>
<p>Geahččal doalahit mehtera gaskka eará olbmuide – jus leaš vejolaš.</p>
<p>Dus galgá buorre giehtabuhtisvuohta! </p>
<p>Basa gieđaid dávjá ja dárkilit  go leat leamaš olbmuid siste  go leat leamaš hivssegis  go leat gossan, gastán dahje njuni nisson  go áiggut biepmu ráhkadit dahje boradit. </p>
<p>Jus ii leat sáibu ja čáhci olámuttos, sáhtát geavahit desinfekšuvdnaávdnasa.</p>
<p>Dus galgá buorre gossanbuhtisvuohta! </p>
<p>Garvve gossamis dahje gastimis earáid njeaiga. </p>
<p>Gosa bábernjunneliidnái man bálkestat. Basa gieđaid maŋŋá! </p>
<p>Jus dus ii leat bábernjunneliidni, berret gossat giehtagávvii.</p>
<p>Jus jáhkat ahte leat njoammuduvvon: </p>
<p>Jus balahat ahte leat njoammuduvvon, galggat bissut ruovttus. </p>
<p>Jus dárbbašat medisiinnalaš veahki, geahččal vuos oažžut oktavuođa fástadoaktáriin telefovnna bokte. Jus ii meinnestuva, riŋge doavtterfáktii, tlf. 116 117.</p>
<p xml:lang="nno">Generell informasjon om Korona Språk: Nord-samisk/ Davvisámegiella Opprettet: 03/2020 Oppdatert:</p>
<p>Čuovo mielde! </p>
<p>Eiseválddit bivdet buohkaid geat orrot Norggas lohkat dehálaš dieđuid ja neavvagiid koronavirusa birra siidduin www.fhi.no ja www.helsenorge.no. Neavvagat rivdet johtilit. Dieđut leat gávdnamis dárogillii ja eaŋgalasgillii. Jus dutnje lea váttis áddet dieđuid, ávžžuhat mii du bivdit muhttin oahppása veahkehit.</p>
</body></document>
