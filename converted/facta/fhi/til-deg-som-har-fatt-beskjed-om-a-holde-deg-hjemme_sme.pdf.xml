<document xml:lang="sme" id="no_id"><header><title>Buohkaide geat leat gohččojuvvon bissut ruovttus</title><genre code="facta"/><author><person firstname="" lastname="FHI" sex="unknown" born="" nationality=""/></author><year>2020</year><wordcount>345</wordcount><conversion_status type="standard"/><availability><license type="standard"/></availability><origFileName>https://www.fhi.no/contentassets/9648bb76836841468f9f11022d2e0cf8/vedlegg/nordsamisk_til-deg-som-har-fatt-beskjed-om-a-holde-deg-hjemme.pdf</origFileName><parallel_text xml:lang="eng" location="til-deg-som-har-fatt-beskjed-om-a-holde-deg-hjemme_eng.pdf"/><parallel_text xml:lang="nob" location="til-deg-som-har-fatt-beskjed-om-a-holde-deg-hjemme_nob.pdf"/><parallel_text xml:lang="sma" location="til-deg-som-har-fatt-beskjed-om-a-holde-deg-hjemme_sma.pdf"/><parallel_text xml:lang="smj" location="til-deg-som-har-fatt-beskjed-om-a-holde-deg-hjemme_smj.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">Buohkaide geat leat gohččojuvvon bissut ruovttus </em></p>
<p>Ođđa koronadávdda birra lea dál hui ollu sáhka. Eatnasat geat buohccájit koronavirusa geažil (COVID-19) eai buohccá garrasit, muhto soapmásat sáhttet šaddat hirbmat buohccin. Danne čađahuvvojit miehtá riikka doaimmat geahččalin dihte eastadit virusa njoammumis.</p>
<p>Muhtimiid leat doaktárat gohččon bissut ruovttus. Buohkat geain lea duođaštuvvon COVID-19 fertejit leat oalát sierra eará olbmuin nu gohčoduvvon ’ruovttuisolašuvnnas’. Buohkat geat eai leat ožžon COVID-19 diagnosa, muhto geaidda virus sáhttá leat njommon, galget orrut nu gohčoduvvon ‘ruovttukarantenas’ (errejuvvon).</p>
<p><em type="bold">Maid mearkkaša ‘ruovttuisolašuvdna’? </em></p>
<p>Jus doavttir lohká ahte dus lea COVID-19 dahje jus leat vuordime iskosa bohtosiid, de galggat doalahit iežat sierra earáin vai it njoammut virusa sidjiide.</p>
<p>Ruovttuisolašuvdna mearkkaša ahte fertet doalahit iežat áibbas eret eará olbmuin, maiddái sis geaiguin orut ovttas. It oaččo mannat olggos, galggat orrut aktolanjas, boradit sierra lanjas, it ge geavahit seamma sihkaldagaid go earát.</p>
<p>Jus du dearvvašvuođadilli vearáska, de galggat gulahallat iežat doaktáriin telefovnna bokte.</p>
<p>Doavttir sáhttá maid mearridit ahte don dárbbašat boahtit buohccivissui ja doppe isolerejuvvot. Isolašuvnnas galggat orrut dassážii go doavttir muitala ahte dus ii šat leat infekšuvdna dahje go iskosat čájehit ahte dus ii šat leat COVID-19.</p>
<p><em type="bold">Maid mearkkaša ’ruovttukarantena’? </em></p>
<p>Jus doavttir lea lohkan ahte don it leat buohcci, muhto ahte dutnje sáhttá leat infekšuvdna njommon, de fertet mannat karantenii, namalassii doalahit iežat eret eará olbmuin. Dalle sáhtát leat ruovttus, muhto ruovttukarantena ii leat seamma čavga go ruovttuisolašuvdna.</p>
<p>Ruovttukarantena mearkkaša ahte dus galgá leat earáiguin nu unnán dahkamuš go vejolaš, muhto it dárbbaš oalát leat akto. It galgga gal mannat skuvlii ja bargui, it ge searvat eará doaimmaide, it ge galgga almmolaš sáhtuid čuovvut (busse, trihka, T-bána, toga, girdi dahje fatnasa), muhto sáhtát gal akto vázzit olgun.</p>
<p>Jus gossagoađát, oaččut čottavuolšši dahje febara dahje šaddá lossat vuoigŋat, de fertet doaktáriin gulahallat telefovnna bokte. Ruovttukarantena bistá 10 beaivvi dan rájes go infekšuvdna sáhttá leat njommon dutnje.</p>
<p>Čuovo mielde áigges áigái!</p>
<p>Ráđđehus bivdá buohkaid Norggas lohkat deaŧalaš dieđuid ja rávvagiid koronadávdda birra dápp e www.fhi.no ja www.helsenorge.no. Dát rávačálus ođasmahttojuvvo áigges áigái.</p>
<p>Eambbo dieđuid gávnnat dárogillii ja eŋgelasgillii. Jus lea juoga maid lea váttis ipmirdit, de fertet iežat oahppásiid bivdit čilget.</p>
</body></document>
