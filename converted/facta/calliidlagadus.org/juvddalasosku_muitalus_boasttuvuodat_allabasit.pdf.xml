<document xml:lang="sme" id="no_id"><header><title/><genre code="facta"/><author><unknown/></author><wordcount>278</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/juvddalasosku_muitalus_boasttuvuodat_allabasit.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Juvddálaš Allabasit </em>(Dán teavsttas leat 24 boasttuvuođa. Oza daid ja čále rivttes teavstta čállingirjái) </p>
<p>Oktii jagis lea Sabbat. Dat álgá vuossárgga iđit ja bistá gaskavahku eahkedii. Áhčči dahká mállásiid ja cahkkeha gintaliid. Eamit lohká teavsttaid sivdnideami ja Sabbat birra. Sii borret njálgga borramušaid ja buohkat mannet girkui.</p>
<p>Sabbat áigge lea lohpi bargat. Muslimat jáhkket ahte ipmil atti sabbat olbmuide vai sii galget muitit Profehta Muhammed. </p>
<p>Hanukka ávvudit risttalaččat oktii vahkus. Hanukka galgá muittuhit ahte juvddálaččat bihte oažžut tempela ruovttuluotta eanahearráin. Tempela oljolámppás ii lean oljo go guovtti beaivái, muhto ipmašat dahke ahte dat bulii 10 beaivve. Sii cahkkehit 10 gintala, ja ávvudit ja basuhit 10 beaivve. Hanukka lea dábálaš ávvudit geassemánu ja suoidnemánu molsumis geassit.</p>
<p>Pesach lea juvddálaččaid juovlaávvudeapmi. Dat ii leat nu dehálaš ávvudeapmi. Dan sii ávvudit juovlamánus. Dalle borret vuoncáčivgga ja muittašit dan áiggi go Movsses Ipmilis oaččui 10 báhkkoma geađggis.</p>
<p><em type="bold">Allabasit (vástádus) </em></p>
<p>Oktii vahkus lea Sabbat. Dat álgá bearjadaga ja bistá lávvardat eahkedii. Eadni dahká mállásiid ja cahkkeha gintaliid. Áhčči lohká teavsttaid sivdnideami ja Sabbat birra. Sii borret njálgga borramušaid ja albmát/dievddut mannet synagogii.</p>
<p>Sabbat áigge ii leat lohpi bargat. Juvddálaččat jáhkket ahte ipmil atti sabbat olbmuide vai sii galget árvvus atnit bearašeallima ja hukset buriid bearašoktavuođaid. </p>
<p>Hanukka ávvudit juvddálaččat oktii jagis. Hanukka galgá muittuhit ahte juvddálaččat bihte oažžut tempela ruovttuluotta eanahearráin. Tempela oljolámppás ii lean oljo go ovtta beaivái, muhto ipmašat dahke ahte dat bulii 8 beaivve. Sii cahkkehit 8 gintala, ja ávvudit ja basuhit 8 beaivve. Hanukka lea dábálaš ávvudit skábmamánu ja juovlamánu molsumis.</p>
<p>Pesach lea juvddálaččaid beassášávvudeapmi. Dat lea stuorámus ja deháleamos bassi. Dan sii ávvudit njukčamánus dahje cuoŋománus. Dalle borret lábbábierggu ja muittašit dan áiggi go Movsses vuojihii juvddálaččaid eret Egyptas.</p>
</body></document>
