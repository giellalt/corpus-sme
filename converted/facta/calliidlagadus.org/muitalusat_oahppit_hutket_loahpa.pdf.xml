<document xml:lang="sme" id="no_id"><header><title/><genre code="facta"/><author><unknown/></author><wordcount>177</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/muitalusat_oahppit_hutket_loahpa.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Dá leat muhtin muitalusaid álggut. Hutkka ja čále loahpa muitalusaide. </em>1. Piera váccii 6. ceahkis. Piera lei hilbat ja hui stuoris ja gievra eará ohppiid ektui. Muhtin gánddat measta jo balle sus. Buohkat dihte ahte Piera lávii muhtimin viggat njálbmut, reaškit, hoigat ja givssidit earáid, ja erenoamážit Ivvára. Danne go son gii givssida, liiko buoremusat dan dahkat go earát oidnet ja gehččet sutnje. Ivvár lei rektora bárdni. Oktii lei Piera Ivvára hárdán nu sákka ahte Ivvár lei garrasit suhttan ja bálkestan stuolu Piera maŋŋái. Stuollu lei deaivan Piera oaivvi. Piera varddii, čearggui ja čierui. Bearráigeahččooahpaheaddji bođii viega dasa.... 2. Sunná lei eatnis ovddas buvddas. Son galggai gávppašit mielkki, vuosttá ja láibbi. Dađe bahát ledje ollu olbmot buvddas ja ráidu lei guhkki. Sunná šuhkii. Sus ledje dušše dát moadde gálvvu ja son galggai čuožžut dás diibmobeali vuordit daid boares áhkuid geat eai goasse geargga lohkamis šlánttiid. Vuoi. Sunná čuoččui das ja mášohuttai. Fáhkka son oinnii ahte áhkus gahčai burssas olggus láhttái, das su julggiid gurrii, 1000 ru, seammás go son rokkai ja geigii ovtta duhát ruvnnu buvdabargi. Sunná...... </p>
</body></document>
