<document xml:lang="sme" id="no_id"><header><title/><genre code="facta"/><author><unknown/></author><wordcount>177</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/muitalusat_oahppit_hutket_loahpa.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">Dá leat muhtin muitalusaid álggut. Hutkka ja čále loahpa muitalusaide.  </em></p>
<p>1.  Piera váccii 6. ceahkis. Piera lei hilbat ja hui stuoris ja gievra eará ohppiid ektui. Muhtin</p>
<p>gánddat measta jo balle sus. Buohkat dihte ahte Piera lávii muhtimin viggat njálbmut, reaškit,</p>
<p>hoigat ja givssidit earáid, ja erenoamážit Ivvára. Danne go son gii givssida,  liiko buoremusat</p>
<p>dan dahkat go earát oidnet ja gehččet sutnje.  Ivvár lei rektora bárdni. Oktii lei Piera  Ivvára</p>
<p>hárdán nu sákka ahte Ivvár lei garrasit suhttan ja bálkestan stuolu Piera maŋŋái. Stuollu lei</p>
<p>deaivan Piera oaivvi. Piera varddii, čearggui ja čierui. Bearráigeahččooahpaheaddji bođii viega</p>
<p>dasa....</p>
<p>2.  Sunná lei eatnis ovddas buvddas. Son galggai gávppašit mielkki, vuosttá ja láibbi. Dađe bahát</p>
<p>ledje ollu olbmot buvddas ja ráidu lei guhkki. Sunná šuhkii. Sus ledje dušše dát moadde</p>
<p>gálvvu ja son galggai čuožžut dás diibmobeali vuordit daid boares áhkuid geat eai goasse</p>
<p>geargga lohkamis  šlánttiid. Vuoi. Sunná čuoččui das ja mášohuttai. Fáhkka son oinnii ahte</p>
<p>áhkus gahčai burssas olggus láhttái, das su julggiid gurrii, 1000 ru, seammás go son rokkai ja</p>
<p>geigii ovtta duhát ruvnnu buvdabargi. Sunná......</p>
</body></document>