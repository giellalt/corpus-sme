<document xml:lang="sme" id="no_id"><header><title/><genre code="facta"/><author><unknown/></author><wordcount>191</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/mo_arvvostallat_ja_ovddidit_oahppama.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="fkv"><em type="bold">ÁRVVOŠTALLAN JA OAHPPAN </em></p>
<p>Oahppit ohppet buoremusat go  dihtet maid sii galget oahppat ja mii sis vurdo  dihtet maid sii hálddašit  ožžot ráđiid das mo sii sáhttet šaddat buoret  aktiivvalaččat leat mielde árvvoštallamin iežaset oahpu, barggu ja ovdáneami</p>
<p>Oahppit galget dovdat máhttoulbmiliid. Oahpaheaddji sáhttá daid introduseret álggus fáttá čađaheamis. Dađis galget máhttoulbmilat ain muittuhuvvot, geardduhuvvot ja oidnot bargoplánain dahje seainnis pláhkkáhis. Máhttoulbmilat gávdnojit ML06S. Dasa lassin sáhttet dieđusge vel báikkálaš máhttoulbmilat, ja muhtin máhttoulbmiliid dii soaitibehtet deattuhit eambbo go earáid. Máhttoulbmiliid ferte maid árvvoštallat ja heivehit áiggi, ovttaskas oahppi, luohká ja dási mielde.</p>
<p>Go máhttoulbmilat leat biddjon ja mearriduvvon, de oahppit galget daid mielde árvvoštallot. Vearbbat máhttoulbmiliin muitalit mii sis vurdo. Vearbbat sáhttet leat: válddahit (beskrive), čilget (forklare), digaštallet, ságastallet, muitalehpet, veardidehpet, dramatiserejehket, buohtastahttet, geavahehpet, guorahallat, ohcat, atnit,</p>
<p>Oahppi galgá dađistaga árvvoštallot dan mielde makkár kvalitehta su barggus lea, ja mo son dan sáhttá buoridit.</p>
<p>Lágádus lea hábmen evttohusaid iešárvvoštallanskoviide maid oahppit sáhttet geavahit. Datte evttohusat leat oppalaččat ja eai váldde vuhtii báikkálaš dilálašvuođaid. Skoviid sáhttá dieđusge heivehit ja rievdadit nu mo oahpaheaddji/skuvla dan dáhttu ja nu ahte heive din skuvlaárgabeaivái ja dan ektui maid dii deattuhehpet oahpahusas.</p>
</body></document>
