<document xml:lang="sme" id="no_id"><header><title/><genre code="facta"/><author><unknown/></author><wordcount>259</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="sme"/><language xml:lang="nob"/></multilingual><origFileName>http://www.calliidlagadus.org/govat/doc/sam_norgga_samepolitihka.pdf</origFileName><parallel_text xml:lang="nob" location="nor_norsksamepolitikk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="listitem">Prošeaktadoaimmaheaddji: Magne Ove Varsi, Álgoálbmotvuoigatvuođaid gelbbolašvuođaguovddáš, Guovdageaidnu 2006.© Teaksta: John T. Solbakk, Kárášjohka/Karasjok.</p>
<p type="listitem">Sámás: Lena Susanne Kvernmo Gaup</p>
<p type="listitem">Design: Jasna Čubrilo, Kárášjohka/Karasjok.</p>
<p>Norgga Stuorradiggi.</p>
<p>Govva: Sa</p>
<p xml:lang="nob">Mfo</p>
<p xml:lang="nob">To.</p>
<p>Norggasámepolitihka vuođđu</p>
<p>Sápmelaččat leat Norgga álgoálbmot, ja sis lea álbmotrievtti mielde vuoigatvuohta sierra kultuvrralaš suodjalussii, nu ahte sin kultuvrralaš árvvut ja vuoigatvuođat suodjaluvvet.</p>
<p type="listitem">Norgga lágat mat hábmejit Norgga sámepolitihka lágalaš vuođu leat vuosttažettiin:</p>
<p type="listitem">Vuođđolága paragráfa 110a</p>
<p type="listitem">Láhka addon geassemánu 12. b. 1987 nr. 56: Sámedikki ja eará sámi vuoigatvuođaid birra (Sámeláhka).</p>
<p>Vuođđolága paragráfa 110a cealká: «Lea stáhta eiseválddiid geatnegasvuohta láhčit diliid nu ahte sámi álbmotjoavku sáhttá seailluhit ja ovddidit iežas giela, kultuvrra ja servodateallima.» Vuođđolága lasáhus mielddisbuktá ahte Norgga eiseválddiin lea lágalaš, politihkalaš ja morálalaš geatnegasvuohta láhčit dili sápmelaččaide nu vai sámit ieža sáhttet váikkuhit sámi servodaga ovddideapmái. Vuođđolága paragráfa 110a nanne sápmelaččaid álgoálbmotstáhtusa, ja dat dáhkida lágalaččat ja politihkalaččat ahte sámegiella, sámi kultuvra ja servodat galget suodjaluvvot. Vaikko vuođđolága lasáhus ii njuolga geavat doahpaga «álgoálbmot», de navdojuvvo ahte stáhta geatnegasvuođat nu go celkojuvvon Vuođđolágas, leat vuođđuduvvon dan vuođđojurdagii ahte sápmelaččat leat álgoálbmot Norggas. Ollu buriid beliid Norgga sámepolitihkalaš ovdáneamis maŋŋel go Sámediggi vuođđuduvvui, sáhttá njuolga čatnat politihkalaš ja lágalaš vuđđui mii bođii vuođđoláhkamearrádusas.</p>
<p>Sámelága paragráfa 1–2 cealká: <span type="quote">«Sámi álbmogis galgá leat iežas riikaviidosaš sámediggi, masa sámit leat válljen sámiid.»</span> Sámelága 2. parágrafas čužžot maid mearrádusat Sámedikki válddi, doaimmaid ja válganjuolggadusaid birra, jna. Sámelága paragráfa 1–2 mearrádusa mielde, galget sápmelaččat ieža mearridit Sámedikki doaimmaid.</p>
<p>Sámelága paragárfa 1–5 cealká ahte sámegiella ja dárogiella leat ovttaárvosaš gielat. Dat galget leat dássálagaid 3. kapihttala giellageavaheami mearrádusaid mielde.www.dep.no/aid/ www.samediggi.no Samene – en håndbok, Karasjok 2003</p>
</body></document>
