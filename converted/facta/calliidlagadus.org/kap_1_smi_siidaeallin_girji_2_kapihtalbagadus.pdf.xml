<document xml:lang="sme" id="no_id"><header><title/><genre code="facta"/><author><unknown/></author><wordcount>770</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/kap_1_smi_siidaeallin_girji_2_kapihtalbagadus.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Kap 1 Sámi siidaeallin</p>
<p>Duogášdieđut</p>
<p>Dađemielde go amas olbmot leavvagohte Sápmái, de sápmelaččat čoahkkanišgohte stuorát</p>
<p>servodagaide. Šaddagohte siiddat.</p>
<p>Amas olbmot sáhtte leat vikiŋggat, gávpeolbmot ja miššonearat. Muhtimat ásaiduvve ja</p>
<p>huksejedje alcceseaset eallima ja birgenlági vuonaide. Sii assimilerejuvvojedje ja ohppe sámi</p>
<p>eallinvugiid ja sámegiela. Muhtumat finadedje dušše gávppiid olis. Earát fas ledje hui áŋgirat</p>
<p>veahkehit sámiid beassat eret luondduoskkus, ja čuovvugoahtit risttalašvuođa oskku.</p>
<p>Riikkaid eiseválddit fuomášedje sámi luondduriggodagaid ja das rájes sii vearuhišgohte</p>
<p>sámiid.</p>
<p>Siiddat ledje organiserejuvvon dan láhkai ahte lei okta gii lei hoavda. Son geahčai bearrái</p>
<p>ahte buohkain ledje buori bivdosajit. Buohkat barge ovttas ja evahkehedje guđet guimmi.</p>
<p>Buohkat galge oažžut oasi sallášis. Boarraset olbmot ja buohccit galge maid oažžut vai</p>
<p>birgejedje. Sámit ásse, elle ja birgejedje dainna maid luonddus gávdne ja ávkkástalle.</p>
<p>Siiddaássiin ledje dihto barggut áigodagaid mielde. Sii atne ávkki sihke mehciin, duoddariin,</p>
<p>mearas ja jogain. Sii eai loaktán ovtta guovllu, muhto johte báikkis báikái áigodagaid,</p>
<p>borramuša ja ávdnasiid mielde maid ledje áiggiid čađa oahppan ávkkástallat.  Dan maid sii</p>
<p>ledje oahppan máttuin, ja máhtte ja dihte luonddu fámuid ja luonddu riggodagaid birra,</p>
<p>dagahii ahte sii birgejedje.</p>
<p>Vuoiŋŋalaš eallin lei dehálaš siiddaolbmuide. Luondduipmiliid bokte sii gudnejahtte luonddu</p>
<p>láhjiid (skeaŋkkaid) ja sii meroštalle iežaset seammá dássásažžan eliide ja eará</p>
<p>luonddugáhppálagaide.  Sámit ledje luondduolbmot, ja sii birgejedje ja elle luonddus. Dalle</p>
<p>dieđusge lei dehálaš bálvalit ipmiliidda mat bukte borramuša, šiega dálkkiid ja</p>
<p>dearvvašvuođa. Noaidi lei siidda bajimus ja son galggai geahččat bearrái olles siidda bivddu,</p>
<p>dálkkiid ja dearvvašvuođa. Dáhpáhuvai ahte son fertii mátkkoštit <span type="quote">“nuppe beallái”</span> ráđđádallat</p>
<p>jápmán fulkkiiguin.  Sámiin ledje maid sierra náitalanvireut, gástavierut ja hávdádanvierut.</p>
<p>Maid dadjá ML06S?</p>
<p>Oahpahusa mihttomearri lea ahte oahppi galgá...</p>
<p type="listitem">• selvehit sámi siidaservodaga</p>
<p>Evttohusat dasa mo sáhttá dán kapihttala álggahit.</p>
<p>Siida lei gilli dahje báiki gos dološolbmot ásse čoahkis muhtin áigodagaid jagis. Dan áigge</p>
<p>olbmot birgejedje danne go sii máhtte duddjot luondduávdnasiiguin. Ságastallet  makkár</p>
<p>gárvvut ledje olbmuin ovdal go sáhtte mannat buvdii oastit biktasiid ja ovdal go šibihat (ullu)</p>
<p>šadde dábálaččat. Geahčadehpet náhkkebiktasiid nugo goikkehiid, beaskkaid, gisttáid,</p>
<p>gálssohiid, sistegávttiid, sistebuvssaid, njuorjonáhke biktasat, riebannáhke ja gumppenáhke</p>
<p>biktasat,  jna. Jos ii leat vejolaš geahčadit duohta ávdnasiid, de sáhttibehtet govaid</p>
<p>geahčadit.</p>
<p>Guovddáš doahpagat dán kapihttalis:</p>
<p>Siida, siiddaisit, bivdu, ráđđádallat, searvevuohta, hervvoštallan, soabalašvuohta, oaivámuš,</p>
<p>dearvvašvuohta, salaš, doaimmaheamit, bálvvosbáiki, orohat, jeaggi, jávri, ránttet,</p>
<p>muorrasoahtu, spire, luovvi, kaleanddár, mearkabeaivi, morššačálámat, luondduipmil,</p>
<p>noaidi, bassi, goavddis, sáivu, sieidi, gástačáhci, lávgoeadni, šiella, nammavierut, soagŋu,</p>
<p>gihlit, sáiti</p>
<p>Ávdnasat:</p>
<p>Pláhkkát  main čužžot buot fuolkenamahusat. Váldet oktavuođa Sámedikki</p>
<p>oahpahusossodagain. (gč Dahkat ja oahppat eambbo nr 7.  S 44)</p>
<p>Biktasat gorrun bohcconáhkis, sisttis, njurjonáhkis, rieban, dahje gumppenáhkis.</p>
<p xml:lang="fin">TV ja DVD</p>
<p>Girjjit/Filmmat ohppiide:</p>
<p>Solbakk: Sámi historjá 1. Davvi girji 1994.</p>
<p>Solbakk: Barfi-beaska. Čálliidlágádus. 2009</p>
<p>Karen Marie Eira Buljo: Goađástallan ja luondduávdnasat. Sámi oahpahusráđđi. 1994</p>
<p xml:lang="smj">Duodje-girjjit</p>
<p>Karen Elle Gaup: Girjjo-Gárjjo. Davvi Girji . 2001. Dás gávdnojit sámi mearkabeaivvit.</p>
<p>Gaski ja Solbakk (doaim): Min njálmmlálaš árbevierru. Davvi Girji. 2004. Dás gávdnojit ollu</p>
<p>dološ sámi muitalusat.</p>
<p>Filmmat: Gehččet filmma: Ofelaš maid Nils Gaup lea dahkan. Filmmas oaidnibehtet mo siidda</p>
<p>olbmot birgejedje, maid sii barge ja sáhttibehtet erenoamážit dutkat mo guovžžabivdu lei, ja</p>
<p>mo Áigin geahčastuvvui noaidin.</p>
<p>Vástádusat bargobihtáide oahppogirjjis</p>
<p>Loga ja vástit s. 42:</p>
<p>1. Dálvet 2. Juohke bearaš válljii njunnoša.  Dat šattai siiddaráđđehus.  Njunnošiid gaskkas fas válljejuvvui siiddaisit. Ahte buohkat ožžo bivdoguovlluid,</p>
<p>siidda searvevuođa ja soabalašvuođa.</p>
<p>3. Sohkaeanan lei dat guovlu gos bearaš beasai bivdit alcces borramuša.  4. Lavdnjegoađit, lávut,   5. Luovit ja njalat ledje borramušaid vurken várás. 6. Geasset: guollebivdu, lodden. Čakčat:  guollebivdu, murren, meahcásteapmi</p>
<p>Dálvet: Goddebivdu, jávrebivdu, meahcielliid ja lottiid bivde, nissonat duddjojedje</p>
<p>biktasiid. Giđđat: duddjojedje fatnasiid, suhke meara, bivde meahci</p>
<p>Gč. illustrašuvnna s 24.</p>
<p>7. Náhkit, guolli ja morššačalámat 8. Olles siidda dearvvašvuohtadili ja riggodagaid. 9. Lottit, guolit dahje sarvát 10. Dierpmis: Attii buorre šattu ja doalahii olbmorupmaša buhtisin ja dearvvasin 11. Várri dahje erenoamáš geađgi luonddus. 12. Gihliid dahje gihleruđaid 13. Jaskes jávri, dahje ráfálaš suolu</p>
<p>Daga ja oahpa eambbo s.  42 ja 43</p>
<p>1. Evttohus:</p>
<p>Boaššoáhkká</p>
<p>Čáhceolmmái</p>
<p>Dierpmis</p>
<p>Luondduipmilat</p>
<p>Leaibolmmái</p>
<p>Bieggolmmái</p>
<p>Máttaráhkká</p>
<p>Sáráhkká  Uksáhkká</p>
<p>Juoksáhkká 2. Rehkenastit ná: Dan jagi mas mii dál leat: omd 2010 – 890 (jagi goas Ottar muitalii iežas eallima birra Gonagas Alfredii) =  jagi lea mannan dan rájes go Ottar</p>
<p>muitalii iežas eallima birra Gonagas Alfredii.</p>
<p>3. Lea vuogas oahppit besset ráhkkanit nu ahte sáhttet ruovttuin ságastit ja jearahallat máttarváhnemiid namaid. Go dan leat dahkan, de sáhttibehtet ságastit</p>
<p>nammavieruid birra.</p>
<p>7.    Oahppit sáhttet ruovttus ságastit ja jearahallat fulkkiid birra. Soitet muhtin oahppit</p>
<p>dáhttut govaid maid buktit. Sámedikkis fitne pláhkkáha mii čájeha buot</p>
<p>fuolkenamahusaid.</p>
<p>10.   Jos áigubehtet dahkat modealla siiddas, de fertebehtet ávnnastit rissiid ja lavnnjiid,</p>
<p>lasttaid, geđggiid sádduid. Lassin dárbbašehket maid streaŋggaid, liimmaid, báttiid, skieraid,</p>
<p>sistti, náhkkebihttáid, muorrakuvllaid (olbmuid oaivin), aluminiumbáhpira (johka dahje</p>
<p>mearra), stoffabihtaid ja bummolulluid jos galgá coggat dahje deavdit. Stuorra pláhta dahje</p>
<p>beavdi man ala hukset modealla.</p>
</body></document>