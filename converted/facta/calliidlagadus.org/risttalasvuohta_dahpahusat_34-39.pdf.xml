<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>333</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.calliidlagadus.org/govat/doc/risttalasvuohta_dahpahusat_34-39.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Dehálaš dáhpáhusat ja jahkelogut risttalaš historjjás reformašuvnna rájes otnážii:</p>
    <p><em type="bold">1536-37:</em>Reformašuvdna čađahuvvo Dánmárkku/Norggas.  Norgga Stáhtagirku ásahuvvo. </p>
    <p><em type="bold">1600:</em> Amerihká kolonialiseren ja mišuneren </p>
    <p><em type="bold">1618:</em> 30‐jagi soahti álgá.  Riiddut gaskkal protestánttalaš ja katolalaš risttalašvuođaoskku. </p>
    <p><em type="bold">1633:</em>Galileo Galilei ferte geassit ruovttuluotta iežas teoriijaid (ahte beaivváš lea gomuvuođa guovddáš, ii ge eanaspábba) </p>
    <p><em type="bold">1650:</em>Kvekerlihkadus vuođđuduvvo </p>
    <p><em type="bold">1700-logu miehtá: </em>Pietisma leavvá. Olmmoš ii galgga dušše čuovvut risttalaš ja girkolaš árbe‐ vieruid, muhto galgá váimmustis dovdat duohta ráhkesvuođa Ipmilii ja  risttalaš oskui. Lihkadusat šaddagohtet. </p>
    <p><em type="bold">1700-27:</em>Thomas Von Westen (1682‐1727) jođihii mišunerenbarggu sámiid gaskkas. Son lei oassi pietisttalaš lihkadusas mii čuožžilii 1700 logus Eurohpás.  Son dáhtui ahte sámit galge oahppat risttalašvuođa sámegillii, vai sin osku ja jáhkku galggai dovdot duohta, persovnnalaš ja buhtis, ja ollit sámiid  váimmuide. </p>
    <p><em type="bold">1736:</em>Rihppaskuvla. Buot mánát galget čađahit rihppaskuvlla gos ohppet biibbala sis doalu Luhtera dáhtu mielde. </p>
    <p><em type="bold">1738:</em>Metodistalaš lihkadus morrána. John Wesley. </p>
    <p><em type="bold">1789:</em>Fránska revolušuvdna </p>
    <p><em type="bold">1800-logu álggus:</em> Haugeverddet/Haugianárat. Risttalaš lihkadus Norggas, maid Hans  Nielsen Hauge vuođđudii. Váikkuhii garrasit Norgga servodateallimii ja ovdá‐ neapmái. </p>
    <p><em type="bold">1811:</em>Biibbal ilmmai lullisámegillii. </p>
    <p><em type="bold">1800-logu miehtá:</em> Mišuneren Afrihkás. </p>
    <p>ČálliidLágádus</p>
    <p><em type="bold">1845:</em>Dissenterláhka ásahuvvo Norggas. Norgga álbmot ii leat šat lága bokte geatne gahtton čuovvut risttalašvuođa (Luhtera) oskku, ja leat miellahttun Norgga Girkus. </p>
    <p><em type="bold">1846:</em>Læstadius morrána ja sárdnidišgoahtá Gárasavvonis Ruoŧas. Risttalaš lihkadus mii leavvá miehtá Sámis, maid Lars Levi Læstadius vuođđudii. Váikkuhii garrasit Sámi servodateallimii ja ovdáneapmái. </p>
    <p><em type="bold">1850:</em>Katolalaš oskusuorgi ásaha searvegottiid Norgii, fas. </p>
    <p><em type="bold">1852:</em>Guovdageainnu stuimmit bohciidit go Læstadiusa‐lihkadusa čuovvuleaddjit garrasit vuostálastet gávpealbmáid ja báhpaid guvlui sajáiduvvama ja servodatlaš  meannudemiid. </p>
    <p><em type="bold">1859:</em>Darwina girji: On the Origin of Species by Means of Natural Selection, bovttii  garra digaštallamiid ja rievdadii servodaga earret eará risttalašvuođa oidnui dasa mo  eallin ja eanaspábba lea šaddan ja ovdánan. </p>
    <p><em type="bold">1865:</em> Frelsesarmèen vuođđuduvvo. Industrialiseren lea olles leavttuin leavvamin.  Dat mielddisbuktá ahte geafivuohta leavvá, ja sosiála ráfehisvuođat lassánit. </p>
    <p><em type="bold">1870:</em>Katolisisma vuostálastá modernismma. </p>
    <p><em type="bold">1895:</em>Biibbal ilmmai davvisámegillii. Jáhkoš‐Lásse lei dan jorgalan go čohkkái  Akerhus‐latnis. </p>
    <p><em type="bold">1964:</em>Oskkoldatlaš friddjavuohta Norggas, čállo/biddjo vuođđoláhkii. </p>
    <p><em type="bold">1970-2000: </em>Eará máilmmioskkoldagat ja eallinoainnut čuvvot sisafárrejeddjiid, Norgii. </p>
    <p><em type="bold">1990-logu miehtá:</em> Servodagas digaštallo mo oskkoldatoahpahus galgá skuvllas, ja leat váidalusat dasa ahte skuvlla ulbmilparagráfa lea vuođđuduvvon risttalaš   oskkoldaga vuođul. </p>
    <p><em type="bold">1992:</em>Sámi girkoráđđi vuođđuduvvo. </p>
    <p><em type="bold">2012:</em>Norgga girku ii leat šat stáhtagirku, muhto álbmotgirku. </p>
    <p>ČálliidLágádus</p>
  </body>
</document>
