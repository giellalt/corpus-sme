<document xml:lang="sme" id="no_id"><header><title/><genre code="facta"/><author><unknown/></author><wordcount>1014</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/kopiijaoriginalat_diet_buorre_servodat.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Čoavddasátni Čilgehus <em type="bold">                                          Don lea čohkkán golbma ija. Čállán , bargan , ohcan, riŋgen áhkkui ja áddjái ja eará fulkkiide ja oahppásiidda oažžut veahki. Don leat ráhkkanan bures, ja illudat ovdanbuktit ceahkkái dan maid leat gávnnahan. </em></p>
<p>Beaivi boahtá, ja don leat iđitbeallái ballagoahtán. Jugistat várra liegga teaja vai jietnabaksamat liegganit.  Don váccát balus, muhto duhtavaččat skuvlii. Otne lea ge dat beaivi. Dat beaivi goas don galggat ovdanbuktit iežat barggu earáide. Guovttis leaba ovdal du. Čoavji botnjasaddá baluin. Oahpaheaddji dadjá du nama ja don čuoččastat muitalit maid don oaivvildat áššis. Álgu lea hui buorre, don han leat dainna bargan máŋga beaivve. Manná áibbas bures. De álggát váldoosiin. Mieloahppit bálkugohtet sihkkungumiid guđet guimmiid njeaiga. Muhtimat geahčastaddet guđet guimmiide  ja savkkástaddet,  earát fas nilkkistit.  Don geahččalat joatkit muitalit, muhto savkkástaddanjienat leat jitnoseabbot dál. Oahpaheaddji dadjá: <span type="quote">“Dál fertebehtet orrut jaskat”</span>. Don várdát miehtá ceahki ja buohkat jaskkodit. Ovdal go vuosttaš linnjá loahppá, rigeregohtet sii fas. Linjálat girdet, čearggas, reaškkas, muhtimat viegadit ja dearppašit guđet guimmiid oaivái penálain, ja huikkašit. Vuollánemiin don jorgalat oahpaheaddji guvlui, gii heađis viggá jaskkodahttit ceahki, muhto oahppit eai beroš eai ge jeagat. Ii šat jaskkot. Biellu čuodjá boddui, ja don vártnuhisvuođain šloahtalat olggos. Buorre ovdanbuktimis ii šaddan mihkkege. Earát máilmmis eai beroš das maid don oaivvildat. Buot lea beare reaškkas ja penálaid bálkun. Gos lea árvvusatnin!? Ii dušše oahpaheaddjái, muhto gos lea árvvusatnin ohppiid gaskkas? Leat go earát go mun dolkan das ahte hállat ja muitalit mielohppiide geat eai  beroš ja čuovo mielde? Go dus lea leamaš guhkes logaldallan náhkiid ja náhkkeindustriija birra, de sii jáhkket don leat hállan mo galgá ráhkadit bánnogáhkuid. Lean duođaid dolkan bargamis buori árvosániid ovddas, go árvosánis gal seammá go oahppit eai dieđe man birra don leat hállan, ja oahpaheaddji ii dieđe beali ge dan fáttás maid don áiggošit muitalit. Ii oktage liiko hállat guldaleddjiide geat eai čuovo mielde. Eat go mii sáhte árvvusatnit guđet guoibmámet?  <em type="bold">Synnøve Sjøtveit           </em></p>
<p>Aftenposten golggotmánu 7.b. 2005.  Sámegillii: ČálliidLágádus.</p>
<p>Bargobihttáevttohusat ja digaštallan ohppiidráđis Ohppiidráđđi ferte ásahit doaibmi ovttasbarggu ceahkkeráđiin, muđui ii doaimma ohppiidváikkuheapmi nu mo galggašii. Evttohit ahte sii deaivvadit mánnosaččat. Dás lea ovdamearka njealjitvahku - áigodahkii:</p>
<p><em type="bold">1.  Vahkku </em>Ohppiidráđi bargolávdegoddi čoahkkana. Protokolla čađahuvvo ja iskojuvvo mii lea dahkkon mearrádusain mat dahkkojedje ovddit čoahkkimis. Mearrádus dahkko das goas boahtte čoahkkin čađahuvvo. Dát diehtu manná skuvlaáviisii dahje ohppiidráđi almmuhantávvalii dahje skuvlla facebooksiidui dahje skuvlla neahttasiidui. <em type="bold"> </em></p>
<p> <em type="bold">2.  Vahkku </em></p>
<p>Ceahkkeráđit čoahkkanit ja sis lea dál vejolaš digaštallat ohppiidráđi čoahkkingohččuma. Buot ohppiin lea vejolašvuohta digaštallat ja evttohit mearrádusaid. <em type="bold"> </em></p>
<p> <em type="bold">3.  Vahkku </em></p>
<p>Olles ohppiidráđđi deaivvada mearridit. Mearrádusat almmustuvvojit. <em type="bold"> </em></p>
<p><em type="bold">4.  Vahkku </em>Ceahkkeráđit čoahkkanit ja digaštallet mearrádusaid maid ohppiidráđđi lea dahkan. Ođđa áššit mannet ohppiidráđđái. <em type="bold"> </em></p>
<p>Ceahki luohttámušoahppái</p>
<p>Báiki: Ohppiidráđđelatnja Áigi: Gaskavahku 13.10 dii 11:00 – 12:00</p>
<p><em type="bold">Áššit:  </em></p>
<p>1.  Referáhta ovddit ohppiidráđđečoahkkimis</p>
<p>2.  Operasjon Dagsverk  Ohppiidráđđeovdaolmmoš juohká dieđuid ja mii digaštallat plánaid</p>
<p>3.  Skuvlabáidi – boađus sárgungilvvus</p>
<p>4.  Ohppiidráđi čoahkkinplána juovllaid rádjái</p>
<p>5.  Eará</p>
<p>Lea dehálaš ahte buot cehkiin leat áirasat, go lea hoahppu Opersjon Dagsverk plánain.</p>
<p>Bálsejoga skuvla 5.10.2014</p>
<p>Ivvár Máhtte Utsi Ohppiidráđi ovdaolmmoš</p>
<p><em type="bold">Dat lei doaimmas Norggas jagi 1898 rájes gitta 1967 rádjái </em></p>
<p>   <em type="bold">Bargobihtát  </em></p>
<p>1.  Loga lágaid dárkilit 2.  Manne, jáhkát don Norgga eiseválddit ledje dákkár lágaid ásahan? 3.  Lei go dát demokráhtalaččat mearriduvvon, jáhkát don? 4.  Makkár váikkuhusat jáhkát don ledje dáid lágain sidjiide geat hálle sámegiela ja eai máhttán nu bures dárogiela?</p>
<p> <em type="bold">Rollakoarttat </em><em type="italic">Skuvlahoavda </em></p>
<p>Don leat hoavda ja maŋimuš áiggiid don leat lohkan ollu girjjiid skuvlademokratiija birra. Du mielas dát lea dehálaš ášši, ja don háliidat dán čađahit du skuvllas. Don háliidat ovdamearkka dihtii ahte oahppit galget leat mielde mearrideamen oahpahusa sisdoalus buot fágain. Skuvla galgá stivrejuvvot nu ahte buot ohppiin ja oahpaheddjiin lea okta jietna goappásge.  Earát eai čuovvul du jurdagiid. Sii oaivvildit ahte dien ii leat vejolaš duohta dilis čađahit. Muhto don it vuollán. Don áiggut earáid fuomášahttit ja jorgalahttit, ja muitalit sidjiide ahte dus lea riekta ja sis boastut. Loahpas ollugat mannet ja guđđet čoahkkima gos dát digaštallo...  <em type="italic">Oahpaheaddji 1 </em></p>
<p>Don oaivvildat ahte oahppit eai leat doarvái láddan ja sis ii leat eallinvásihus doarvái dasa ahte sáhttit juohke áššis jierpmálaš čovdosiid gávdnat. Don ieš geahččalat sin bajásgeassit ovddasvástádusa váldit. Lášmmohallandiimmuin besset kámppaid dubmet ja eará fágain don oba áigge muittuhat ahte sii fertejit ieža váldit ovddasvástádusa oahpahusas. Muhto dat ádjána...  <em type="italic">Oahpaheaddji 2 </em></p>
<p>Don leat leamaš oahpaheaddji máŋga jagi, ja don háliidat ahte buot bisošii nu mo álo lea leamaš...  <em type="italic">Oahpaheaddji 3 </em></p>
<p>Don leat ovttaoaivil ollu čuoggáide maid hoavda almmuha. Datte don suhtat go son viggá bágget buohkaid oaivvildit dan seammá go ieš.  Dan don cealkkát čielgasit čoahkkimis...  <em type="italic">Oahpaheaddji 4 </em></p>
<p>Don jienastit vuostá hoavdda evttohusa, go don oaivvildat dan lea veadjemeahttun čađahit. Don sávašit baicce ahte oahpaheaddjit galggašedje beassat cealkit ja digaštallat mo sin bargosadji lea. Don háliidat ahte oahpaheaddjit galget sáhttit mearridit eambbo iežaset bargodilis. Don leat hui sakka dolkan visot čoahkkimiin. Hoavda dávjá evttoha vaikko maid maid ferte guhká digaštallat. Dávjá don fertet vuolgit ovdal go čoahkkin nohká, ja don it beasa leat mielde dan loahpalaš mearrádusas...  <em type="italic">Oahpaheaddji 5 </em></p>
<p>Don lea bahá hovdii, gii ieš ii oahpat. Son dušše evttoha vaikko maid. Don oaivvildat ahte son ii ádde ja oainne duohtavuođa skuvladilis...</p>
<p>1.  Makkár barggut leat ságadoallis?</p>
<p>2.  Mo galgá čájehit ahte dáhttu replihka?</p>
<p>3.  Mii lea erohus replihkas ja sátnevuorus?</p>
<p>4.  Mii lea protokolla/beavdegirji?</p>
<p>5.  Gii galgá čállit mearrádusaid mat leat dahkkon čoahkkimis?</p>
<p>6.  Maid galget luohttámušoahppit bargat?</p>
<p>7.  Namut golbma dehálaš doaimma<em type="bold"> </em>ohppiidráđis. </p>
<p>8.  Manin gohčodit luohttámušoahppi vikára?</p>
<p> Don galggat čállit teavstta nuoraidskuvlla birra daid vásihusaid vuođul mat dus leat dál go leat muhtin vahku vázzán nuoraidskuvllas. Dás galggat maid čájehit ahte don máhtát muhtin doahpagiid dán girjji 1. Kapihttalis. Don sáhtát válljet <em type="italic">muitalus</em> dahje <em type="italic">lohkkireivve.  </em> Dát doahpagat galget mielde čállosis:  •  Digaštallan </p>
<p type="listitem">•  Sátnevuorru</p>
<p type="listitem">•  Replihkka</p>
<p type="listitem">•  Ságadoalli</p>
<p type="listitem">•  Luohttámušoahppi</p>
<p type="listitem">•  Árvvusatnin</p>
<p>Árvvoštala fáttáid dárkilit ja vállje ovtta dain. Don sáhtát válljet háliidat og  •  Čállit fágateavstta mas ovdanbuvttát</p>
<p>fáktadieđuid fáttá birra</p>
<p type="listitem">•  Čállit čáppagirjjálašvuođateavstta, ovdamearkka dihtii novealla mas fáddá lea čadnon dasa maid leat válljen. Datte don galggat gođđit tekstii máhtu/fáktadieđuid mat čájehit ahte don áddet fáttá maid leat válljen.</p>
<p type="listitem">•  Dahkat sárggusráiddu čadnon dan fáddái maid leat válljen. Datte don galggat gođđit tekstii máhtu/fáktadieđuid mat čájehit ahte don áddet fáttá maid leat válljen.</p>
<p> Fáttát:   <em type="italic">- Ohppiiddemokratiija - Ceahki diibmu - Čoahkkinnjuolggadusat </em></p>
</body></document>