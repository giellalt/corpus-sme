<document xml:lang="sme" id="no_id"><header><title/><genre code="facta"/><author><unknown/></author><wordcount>6346</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/></multilingual><origFileName>http://www.calliidlagadus.org/govat/doc/sam_buot_arkkat.pdf</origFileName><parallel_text xml:lang="nob" location="nor_alle_ark.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámit – okta álbmot</p>
<p>njealji riikkas</p>
<p type="listitem"><em type="italic">• 40 000 sámi Norggas• 20 000 sámi Ruoŧas•   7 500 sámi Suomas•   2 000 sámi Ruoššas</em> </p>
<p>Sámit dahje sápmelaččat leat Suoma, Norgga, Ruošša ja Ruoŧa álgoálbmot. Sápmelaččat leat okta álbmot geat orrot dán njealji riikkas. Sápmelaččain leat iežaset árbevirolaš eatnamat, ja iežaset sierralágan giella, kultuvra, historjá ja ealáhusat.</p>
<p><em type="italic">Sápmi</em> lea namma sápmelaččaid árbevirolaš guovllus. Sápmi<em type="italic">sámit</em> dahje <em type="italic">sápmelaččat</em>. Ovdalaš áigge gohčoduvvojedje sápmelaččat iešguđetlágan namahusaiguin eará gielain, nu go <span type="quote" xml:lang="nob">«lapper»</span> dahje <span type="quote" xml:lang="nob">«finner»</span> dárogillii, <span type="quote" xml:lang="nob">«lappar»</span> ruoŧagillii ja <span type="quote">«lappalaiset»</span> suoma<em type="italic">Sámi</em> dahje <em type="italic">Saami</em> váldojuvvon atnui eŋgelasgielas, ja nu maiddái ohcangirjjiin ja máilmmeviidosaš álgoálbmot ovttasbarggus gos sámit leat aktiivvalaččat oassálastán. sátni gávdno buot sámi suopmaniin. Dat vuolgá dan namas maid sámit ieža geavahit alcceseaset, gillii. Dán áiggi lea namma </p>
<p>Nu guhkás maŋás áiggis go gávdnojit gáldut, duođaštit ahte sámit leat dolin orron dain guovlluin davvin mat odne leat Davviriikkat, ja Guoládatnjárggas, gos sámi ássanguovlu lea maid odne. SisFinnmárkkus Norggas ja Ohcejoga gielddas Suomas leat sámit eanetlogus. Lea meroštallojuvvon ahte leat gaskal 60 ja 70 000 sápmelačča; sullii 40 000 Norggas, 20 000 Ruoŧas, 7 500 Suomas ja 2 000 Ruoššas.</p>
<p>Norggas čilge 1987 Sámelága §2–6 sápmelačča sihke gielalaš ja subjektiivvalaš eavttuiguin. Das čilgejuvvo ahte sii geat julggaštit iežaset atnit sápmelažžan, ja geain juogo lea sámegiella ruovttugiellan, dahje lea dahje lea leamaš vánhen, vánhenvánhen dahje máttarvánhen, geas lea dahje lea leamaš sámegiella ruovttugiellan, dahje geas lea váhnen gii lea dahje lea leamaš čálihuvvon sámi jienastuslohkui, sáhttet gáibidit iežaset sierra čálihit sámi jienastuslohkui ássangielddas ja sáhtett válljejuvvot Sámediggái. Sápmelaččat geat leat Suomas, Ruoššas ja Ruoŧas eret ja leat orron Norggas unnimusat golbma jagi, maiddái sáhttet čálihit iežaset jienastuslohkui, go ollašuhttet Sámelága §2–6 eavttuid.</p>
<p xml:lang="nob">www.samediggi.no www.galdu.org Samene – en håndbok, Karasjok 2003</p>
<p>Gonagas Harald rahpamin 5. Sámedikki, golggotmánu 9. b. 2005:s. Govva: Min ÁiGi.</p>
<p>Sámediggi Norggas - Sámiid álbmot válljen politihkalaš orgána</p>
<p>Norgga Sámedikki áirasiid válljejit sápmelaččain miehtá riikka válggaid bokte. Sámediggi lea iešmearrideaddji politihkalaš orgána ja sámiid alimus ovddasteaddji orgána Norggas. Sámedikki lágalaš vuođđu gávdno Sámelága paragráfas 1–2, mii cealká ahte sámi álbmogis galgá leat iežas riikaviidosaš sámediggi, masa sámit leat válljen sámiid. Sámedikki vuođđudeapmi lea dehálaš oassi Norgga vuođđolága paragráfa 110a:s, mii mearriduvvui Norgga Stuoradikkis cuoŋománu 21. b. 1988:s. Vuođđolága paragráfa 110a cealká: <span type="quote">«Lea stáhta eiseválddiid geatnegasvuohta láhčit diliid nu ahte sámi álbmotjoavku sáhttá seailluhit ja ovddidit iežas giela, kultuvrra ja servodateallima.»</span> Sámedikki politihkalaš váldái gullet visot áššit maid Sámediggi oaivvilda leat sámiide guoski áššit.</p>
<p>Sámedikkis leat 43 áirasa (2005:s viiddiduvvon 39 áirasis) geaid sámit leat válljen sámi jienastuslogu vuođul. Norga lea juhkkojuvvon 13 válgabiiriide. Sámediggái válljen lea juohke njealját jagi oktanaga stuoradiggeválggain. Dievasčoahkkin lea Sámedikki alimus orgána ja das lea bajimus váldi doaimmahit Sámelága geatnegasvuođaid. Dievasčoahkkimat dollojuvvojit njeallje geardde jagis. Dievasčoahkkimiid gaskkas lea Sámediggeráđđi mas lea ovddasvástádus gozihit áššiid maidda Sámedikkis lea ovddasvástádus. Sámediggeráđi jođiha Sámediggepresideanta. Sámedikki ráđđelahtut, oktan presideanttain, leat válljejuvvon Sámedikki áirasiid gaskkas. Muđui leat Sámedikkis máŋga lávdegotti juhkkojuvvon fáttáid mielde, ja mat barget sierralágan áššiiguin.</p>
<p xml:lang="nob">1 – 2</p>
<p>Sámedikki dievasčoahkkin. Govva: Min ÁiGi.</p>
<p>Sámedikki doaimmat leat guovtti oasis: (1) doaibmat sápmelaččaid politihkalaš álbmotválljen orgánan ja ovddidit politihkalaš vuolggahemiid, ja (2) doaimmahit hálddahuslaš doaimmaid maid norgga eiseváldit juhket, dahje mat lága bokte juhkkojuvvojit Sámediggái. Politihkalaš orgánan Sámediggi bargá áššiiguin maid dat oaivvilda gusket sápmelaččaide, dahje maidda sápmelaččain lea sierralágan beroštupmi. Sámediggi vuolggaha doaimmaid ja buktá oainnustis buot áššiide mat juogaládje gusket Sámediggái ja Sámedikki bargguide.</p>
<p>Norgga stáhta juolluda ruhtadeami mii lea dárbbašlaš Sámediggái vai dat sáhttá doaimmahit iežas válddi. Ruhtadeapmi juolluduvvo iešguđetge osiin našunála bušeahtas. Ráđđehusas lea Bargo ja searvadahttindepartemeanta mas lea ovddasvástádus sámi áššiide. Lea maid Bargo ja searvadahttindepartemeanttas mas lea ráđđehuslaš ovddasvástádus Stuoradiggái Sámedikki ruhtageavaheami ovddas. Departemeanttas lea váldi gáibidit rehketdoalu ja raporttaid Sámedikkis movt ruđaid leat geavahan, go dát orru dárbbašlaš. Muhto Sámedikkis lea goitge oalle stuora ruđalaš iešmearrideapmi ja juolluda ruđaid iežas vuoruhemiid mielde.</p>
<p xml:lang="nob">www.samediggi.no www.galdu.org  Samene – en håndbok, Karasjok 2003</p>
<p xml:lang="nob">2 – 2</p>
<p>Sámediggi</p>
<p>Norggas hálddahuslaš orgánan</p>
<p>Go Sámediggi vuođđuduvvui 1989:s, de sirdojuvvui ja biddjojuvvui Sámediggái oalle gáržžiduvvon ovddasvástádus. Norgga Sámeráđđi, maid Norgga eiseváldit ásahedje 1964:s bargat sámi guoski áššiiguin, loahpahuvvui dalle go Sámediggi ásahuvvui. Sámeráđi doaimmat sirdojuvvojedje Sámediggái. Okta dáin doaimmain lei Sámi ovdánahttinfoandda hálddašeapmi, mii dalle juolludii sullii 8 miljovnna ruvnno jahkásaččat iešguđet doaimmaide. Sámi ovdánahttinfoanddas juolludii Sámeráđđi ruđa sámi organisašuvnnaide, sámi dáidagii ja duodjái, eavttuid mielde maid Gieldadepartemeanta lei bidjan.</p>
<p>Dan rájes go Sámediggi ásahuvvui, de lea Sámediggái dađistaga sirdán guovddášhálddahusas sámi áššiid Sámediggái. Maŋŋel 1992:s lea Sámedikkis leamaš formálalaš ovddasvástádus sámegiela ovdánahttimii Norggas, oktan foandda hálddašemiin mas jahkásaččat juolluduvvojit ruđat suohkaniidda ja fylkasuohkaniidda sámi guovlluin. 1993:s oaččui Sámediggi ovddasvástádusa sámi kultuvrra ovddas Norgga kulturráđis, masa gulai Sámi kulturfoandda hálddašeapmi. Maŋŋel 1994:s sirdojuvvui Norgga Birasgáhttendepartemeanttas, Stáhta kulturmuitoráđis ja Romssa museas ovddasvástádus Sámediggái bearráigeahččat sámi kulturmuittuid. Jagi 2000:s válddii Sámediggi badjelasas Sámi oahpahusráđi doaimmaid Girko, oahpahus ja dutkandepartemeanttas. Sámedikkis lea ovddasvástádus ovdánahttit ja </p>
<p>Sámedikki váldohálddahus lea Kárášjogas. Sámedikkis leat maid báikkálaš kántuvrrat Guovdageainnus, Unjárggas, Gáivuonas, Divttasvuonas ja Snoasas. Leat oktiibuot sullii 115 bargi Sámedikkis (2006). Sámedikki ollislaš bušeahtta 2006:s lei sullii 260 miljovnna ruvnno.</p>
<p xml:lang="nob">www.samediggi.no www.galdu.org  Samene – en håndbok, Karasjok 2003</p>
<p>Govva: alTapoSTen.</p>
<p>Álttá-Guovdageaineanu dulvadeapmi(Álttá-ášši)</p>
<p>ÁlttáGuovdageaineanu dulvadeapmi lea Norgga historjjá eanemus nággobohciideaddji elfápmodulvadeapmi. Stuoradiggi loahpalaččat mearridii hukset dan 110mehtar allososaš buođu Čávžui 1978:s, ja dulvadit ÁlttáGuovdageaineanu. Elfápmodulvadeapmi mii mearriduvvui 1978:s, lei mealgat unnit buođđudeapmi go álgoálggus lei plánejuvvon. Álgoplánat mat bohte 1970:s, livčče mielddisbuktán ahte sámi gilli Máze livččii galgan biddjot čázi vuollái.</p>
<p>Dulvadanplána vuostilduvvui garrasit, erenoamážit sámi birrasiin. Vuosttaš miellačájeheamit dulvadanprošeavtta vuostá lágiduvvojedje Mázes 1970:s. Čuvvovaš jagiid lágiduvvojedje miellačájeheamit, ávžžuhusdoaimmat ja iešguđetge akšuvnnat oaččuhan dihte Stuoradikki rievdadit mearrádusa dulvadit ÁlttáGuovdageaineanu. Sámi joavkkut nealgudedje vel Stuoradikki olggobealde. Lei maid vuosttildeapmi birasgáhttenákkaid vuođul, go vuosttildeaddjit balle dulvadeami billistit Álttáeanu luossabivddu ja luossanáli. Sámi vuoigatvuođaaspekta vuosttildeamis lei sámiid eanan ja čázádatvuoigatvuođaid gáibádus, ja ahte dulvadeapmi váikkuhivččii baháláhkai boazodollui ja boazodolliide geain ledje guohtuneatnamat ÁlttáGuovdageaineanu guovllus. Vuosttildeapmi ollii bajimus dássái ođđajagemánus 1981:s, go lágiduvvui Norgga stuorámus siviilalaš jeagameahttunvuođaakšuvdna maŋŋel nuppi máilmmesoađi, go 600 politiija bákkus šadde sirdit eret miellačájeheddjiid buođđudanguovllus. Riidu šattai loahpas Norgga alimusriektái, mii celkkii duomu ahte eatnu galggai buođđuduvvot. Elfápmobuođđu gárvánii 1987:s.</p>
<p>Garra sámi vuosttildeami dihte ÁlttáGuovdageaineanu dulvadeamis, lágiduvvojedje ráđđádallančoahkkimat 1980:s ja 1981:s gaskal ráđđehusa ja sámi delegašuvnna maid Norgga Sámiid Riikkasearvi, Norgga Boazosápmelaččaid Riikkasearvi ja Sámiráđi Norgga juogus ledje nammadan. Boađus dás lei ahte ráđđehus nammadii guokte lávdegotti mat galge čielggadit sámi kultuvrralaš áššiid ja sámi lágalaš dilálašvuođa. Nubbi dáin lávdegottiin lei Sámi vuoigatvuođalávdegoddi, mii vuoruhii barggu oaččuhit demokráhtalaš álbmotválljen orgána sápmelaččaide. Dát dagahii ahte Sámeláhka mearriduvvui 1987:s, mii gis vuolggahii Norgga Sámedikki vuođđudeami. Sámediggi rahppui golggotmánu 9. b. 1989:s. Sámi vuoigatvuođalávdegotti nubbi konkrehtalaš boađus lei Norgga vuođđolága láhkalasáhus 1988:s, ja Finnmárkkkulága dohkkeheapmi giđđat 2005:s.</p>
<p xml:lang="nob">www.samediggi.no www.galdu.org  Samene – en håndbok, Karasjok 2003</p>
<p>Norgga</p>
<p>sámepolitihka vuođđu</p>
<p>Sápmelaččat leat Norgga álgoálbmot, ja sis lea álbmotrievtti mielde vuoigatvuohta sierra kultuvrralaš suodjalussii, nu ahte sin kultuvrralaš árvvut ja vuoigatvuođat suodjaluvvet.</p>
<p>Norgga lágat mat hábmejit Norgga sámepolitihka lágalaš vuođu leat vuosttažettiin:</p>
<p type="listitem">•  Vuođđolága paragráfa 110a •   Láhka addon geassemánu 12. b. 1987 nr. 56: Sámedikki ja eará sámi vuoigatvuođaid birra (Sámeláhka).</p>
<p>Vuođđolága paragráfa 110a cealká: «Lea stáhta eiseválddiid geatnegasvuohta láhčit diliid nu ahte sámi álbmotjoavku sáhttá seailluhit ja ovddidit iežas giela, kultuvrra ja servodateallima.» Vuođđolága lasáhus mielddisbuktá ahte Norgga eiseválddiin lea lágalaš, politihkalaš ja morálalaš geatnegasvuohta láhčit dili sápmelaččaide nu vai sámit ieža sáhttet váikkuhit sámi servodaga ovddideapmái. Vuođđolága paragráfa 11</p>
<p>Sámelága paragráfa 1–2 cealká: <span type="quote">«Sámi álbmogis galgá leat iežas riikaviidosaš sámediggi, masa sámit leat válljen sámiid.»</span> Sámelága 2. parágrafas čužžot maid mearrádusat Sámedikki válddi, doaimmaid ja válganjuolggadusaid birra, jna. Sámelága paragráfa 1–2 mearrádusa mielde, galget sápmelaččat ieža mearridit Sámedikki doaimmaid.  Sámelága paragárfa 1–5 cealká ahte sámegiella ja dárogiella leat ovttaárvosaš gielat. Dat galget leat dássálagaid 3. kapihttala giellageavaheami mearrádusaid mielde.</p>
<p xml:lang="nob">www.dep.no/aid/ www.samediggi.no Samene – en håndbok, Karasjok 2003</p>
<p>Aili Keskitalo, aiddo válljejuvvon Sámediggepresideanta, oahpisteamen Bargo- ja searvadahttinministtara, Bjarne Håkon Hansena, Sámedikkis čakčat 2005:s. Govva: Min ÁiGi.</p>
<p>Sámi áššit  Norgga departemeanttain</p>
<p>Váldoovddasvástádus ovddidit ja bisuhit oktasaš sámepolitihka ráđđehusas, lea Bargo ja searvadahttindepartemeantta Sáme ja minoritehtapolitihkalaš ossodagas. Ossodat lea guovddášhálddahuslaš ja koordinerejeaddji ásahus sámi guoski áššiin. Ossodat lea čállingoddin departemeanttaidgaskasaš sámi áššiid sierra oktiiordnenorgánas.</p>
<p>Departemeanta bargu lea láhčit dili sámiide vai sámit besset ovddidit ja gievrudahttit iežaset kultuvrra, giela, ealáhusaid ja servodateallima. Bargui gullá maiddái ovddidit oktavuođa ja ságastallama ráđđehusa ja Sámedikki gaskkas. Ossodagas lea maiddái ovddasvástádus oktiiordnet davviriikkalaš ovttasbarggu sámi ášiiin. Ossodat bargá maiddái dainna ahte ovddidit Norgga riikkaidgaskasaš sajádaga álgoálbmotáššiid barggus.</p>
<p>Norgga ráđđehus ja Sámediggi leat ovttas ráhkadeamen vuogádaga dasa movt ja goas galget ráđđádallamat lágiduvvot Norgga eiseválddiid ja Sámedikki gaskkas. Ráđđádallamat galget čađahuvvot go ášši man birra lea sáhka njuolga sáhttá váikkuhit sámi beroštumiide. Lea ráhkadeamen vuđolaš mearrádusaid dasa movt ráđđádallamat galget čađahuvvot geavatlaččat.</p>
<p>www.dep.no/aid/ www.samediggi.no www.galdu.org Samene – en håndbok, Karasjok 2003</p>
<p>Norgaja riikkaidgaskasaš konvenšuvnnat</p>
<p>Norga lea dohkkehan riikkaidgaskasaš konvenšuvnnaid, julggaštusaid ja soahpamušaid main leat dihto geatnegasvuođat mat lágalaččat gusket čearddalaš unnitloguálbmogiidda ja álgoálbmogiidda. Sápmelaččaide gusket goappaš lágaid geatnegasvuođat maidda Norga lea čatnasan, sihke unnitloguálbmogin ja álgoálbmogin. Dát mearrádusat hábmejit Norgga sámepolitihka. Muhtin dáin deháleamos riikkaidgaskasaš mearrádusain ja konvenšuvnnain leat:</p>
<p type="listitem">•  Siviila ja politihkalaš vuoigaitvuođaid riikkaidgaskasaš konvenšuvdna, erenoamážit 1. ja 27. artihkkal (1966) •  ILO konvenšuvdna 169 eamiálbmogiid ja čearddalaš álbmogiid hárrái iešmearrideaddji riikkain (1989)•  Riikkaidgaskasaš konvenšuvdna jávkadit buotlágan čearddalaš vealaheami•  ON:a mánáidvuoigatvuođaid konvenšuvdna, erenoamážit artihkkalat 2, 17 (d) ja 30 (1989) •  ON:a konvenšuvdna jávkadit buotlágan nissonvealaheami (1979)•  Eurohparáđi rámmakonvenšuvdna suodjalit našunála unnitloguálbmogiid (1995)•  Eurohparáđi guovllu ja unnitlogugielaid suodjalanlihttu (1992)</p>
<p>Lassin dasa ahte Norge lea lágalaččat čatnasan riikkaidgaskasaš konvenšuvnnaide, de leat maid máŋga riikkaidgaskasaš julggaštusa dehálaš oassin Norgga sámepolitihkas. Dáid gaskkas Agenda 21 ON:a birasgáhtten ja ovdánahttinkonferánssas (1992), erenoamážit 26. kapihttal, ja Máilmmi olmmošvuoigatvuođaidkonferánssa julggaštus ja doaibmaplána (1993).</p>
<p>Siviila ja politihkalaš vuoigatvuođaid riikkaidgaskasaš konvenšuvnna 27. artihkkal, lea leamaš deháleamos riikkaidgaskasaš olmmošvuoigatvuođaid mearrádus Norgga sámepolitihka ovdánahttimii ja sámi vuoigatvuođaid dohkkeheapmái Norgga lágain. 27. artihkkal cealká: <span type="quote">«Dain stáhtain gos gávdnojit čearddalaš, oskkolaš dahje gielalaš unnitloguálbmogat, de eai galgga sii geat gullet dakkár unnitloguálbmogii, hehttejuvvot vuoigatvuođaideaset, oktan earáiguin álbmogis; eallit kultuvrrastis, dovddastit ja doalahit oskkuset ja geavahit gielaset.»</span> Artihkkal suddje unnitloguálbmogiid ja álgoálbmogiid vealahuvvomis. Stáhta lea geatnegahtton álggahit positiivvalaš doaibmabijuid suddjet álgoálbmogiid ja unnitloguálbmogiid identitehta ja sin kultuvrralaš vuoigatvuođaid, ja geavahit gielaset ja doalahit oskkuset.</p>
<p xml:lang="nob">1 – 2</p>
<p>ON váldočálli Kofi Annan ja Álgoálbmot áššiid bistevaš Forum vuosttas jođiheaddji Ole Henrik Magga.</p>
<p>Govva: on GirJerÁJuS.</p>
<p>Dát mearkkaša ahte vuoigatvuođat mat čužžot dán mearrádusas eai galgga biehttaluvvot. 27. artihkkalis suddjejuvvon kultuvrralaš vuoigatvuođaid návddašeami oktavuođas, leat moanat ON:a ásaahusat dohkkehan dan ahte kultuvra sáhttá oidnot máŋgga hámis, nu go maiddái sierralágan eallinláhkin mii lea čadnon eanangeavaheapmái, mii erenoamážit guoská álgoálbmogiidda. Dán vuoigatvuhtii sáhttet danin gullat árbevirolaš barggut nu go guolásteapmi, bivdu ja boazodoallu.</p>
<p>Álgoálbmogiid ja čearddalaš álbmogiid ILO konvenšuvdna nr. 169 sisttisdoallá mearrádusaid mat gusket dušše álgoálbmogiid ja čearddalaš álbmogiid vuoigatvuođaide. Norga lei vuosttaš riika mii ratifiserii ILO konvenšuvnna jagi 1990:s. ILO konvenšuvdna cealká ahte álgoálbmogiin lea vuoigatvuohta iežaset ásahusaid hálddašit ja daid badjel mearridit, sis leat vuoigatvuođat iežaset eallinláhkái ja ekonomalaš ovdánahttimii. Sis lea vuoigatvuohta seailluhit ja ovdánahttit iežaset identitehta, giela ja oskku, dan stáhta rámmaid siskkobealde gos orrot. Konvenšuvdna maiddái sisttisdoallá mearrádusaid álgoálbmogiid eanan ja luondduriggodatvuoigatvuođaide. Álgoálbmogiid vuoigatvuohta iežaset eatnamiidda ja luondduriggodagaide lea guovddážis das jos materiálalaččat ja kultuvrralaččat galget seailut sierra álbmogin.</p>
<p xml:lang="nob">www.dep.no/aid/ www.galdu.org Samene – en håndbok, Karasjok 2003</p>
<p xml:lang="nob">2 – 2</p>
<p>Dalá golbma Sámediggepresideantta govvejuvvon guovvamánus 2005:s. Lars Anders Bær, Ruoŧa Sámediggi, Pekka Aikio, Suoma Sámediggi ja Sven-Roald Nystø, ovddit Sámediggepresideanta Norggas. Govva: Min ÁiGi.</p>
<p>Davviriikkalaš sámekonvenšuvdna</p>
<p>Sámiráđđi lei vuosttas mii loktii jurdaga ásahit Davviriikkalaš sámekonvenšuvnna 1986 Sámekonferánssas. 1992 Sámekonferánssas čuovvolddje ášši. 1998:s ášši gieđahallojuvvui oktasaš Suoma, Norgga ja Ruoŧa sámi vuoigatvuođaidlávdegotti čoahkkimis.</p>
<p>Davviriikkalaš ráđi 46. čoahkkimis, guovvamánu 28. b. 1995:s Reykjavikas Islánddas, deaivvadedje Suoma, Norgga ja Ruoŧa ministarat geain lei ovddasvástádus sámi áššiide. Sii mearridedje álggahit barggu Davviriikkalaš sámekonvenšuvnnain.</p>
<p>Suoma, Norgga ja Ruoŧa sámi áššiid ministarat oktan dáid golmma riikka sámediggepresideanttaiguin, nammadedje čakčat 2002 áššedovdijoavkku mii galggai ráhkkanahttit Davviriikalaš sámekonvenšuvndaárvalusa. Golmma jagi árjjálaš barggu maŋŋel, geigii áššedovdijoavku árvalusas jahkásaš čoahkkimis skábmamánu 16. b. 2005:s Helssegis. Dán čoahkkimis oassálaste Suoma, Norgga ja Ruoŧa sámi áššiid ministarat ja Suoma, Norgga ja Ruoŧa golbma sámediggepresideanttat. Áššedovdijoavkku jođihii professor Carsten Smith, gii lea leamaš Norgga alimusriektejustitiarius.</p>
<p>Konvenšuvdnaárvalus sisttisdoallá 51 artihkkala juhkkojuvvon 7 kapihttalii. Deháleamos ulbmil dán árvalusas lea nannet ja gievrudahttit sámi álgoálbmotvuoigatvuođaid, mas lea erenoamáš deaddu várjalit ja ovddidit sámegiela, sámi kultuvrra, ealáhusaid ja servodaga. Konvenšuvdnaárvalus cealká ahte dan golmma riikkas leat sápmelaččat álgoálbmot, ja okta álbmot geat orrot riikaráji</p>
<p>Áššedovdiidjoavku árvala ahte konvenšuvdna galgá mearriduvvot Suomas, Norggas ja Ruoŧas, ja dat ii galgga mearriduvvot ovdal dat golbma Sámedikki leat dohkkehan konvenšuvdnaárvalusa. Konvenšuvdnaárvalus sáddejuvvui gulaskuddamii oktanaga buot golmma riikii 2006 álggus. Árvalusa meannudeami leat dasto digaštallamin.</p>
<p>www.samediggi.no www.galdu.org www.dep,no/aid/ Samene – en håndbok, Karasjok 2003</p>
<p>Finnmárkkuláhkaja Finnmárkkuopmodat</p>
<p>Finnmárkkuláhka mearriduvvui Norgga Stuoradikkis giđđat 2005:s. Dainna lágain sirdojuvvui sullii 95% (sullii 46.000 km2) Finnmárkku eatnamiin Finnmárkku ássiide ja ođđa orgánii mii gohčoduvvo Finnmárkkuopmodahkan.</p>
<p>Finnmárkkuláhka ja Finnmárkkuopmodaga ásaheapmi lea boađusin das go sápmelaččat gáibidedje ahte sámi vuoigatvuođat eatnamiidda ja čáziide galge čielggaduvvot ja dohkkehuvvot. Dán dihte ráđđehus nammadii Sámi vuoigatvuođalávdegotti 1984:s mii galggai čielggadit dáid gažaldagaid ja buktit dárbbašlaš árvalusaid. Sámi vuoigatvuođalávdegotti barggut ja árvalusat leat leamaš vuođđun Finnmárkkuláhkii ja Finnmárkkuopmodaga ásaheapmái. Geahča maiddái 4. árkkas Álttáášši birra.</p>
<p>Norgga eiseválddiid oaidnu lei ahte sámi eanan, čáhce, ja luondduriggodagaid geavaheapmi ii vuođđudan makkárge virggálaš lágalaš vuoigatvuođaid. Sivvan dása lei boasttuipmárdus ahte nomádalaš eallin ii vuođđut eananvuoigatvuođaid. Dát oaidnu lea rievdan, ja veahážiid mielde leat sámi eanan, čáhce ja luondduriggodagaid vuoigatvuođat nannejuvvon.</p>
<p>Finnmárkkulága vuođđun lea dat ahte sápmelaččat leat guhkes árbevirolaš eanan ja čáhcegeavaheami geažil, ožžon individuála dahje kollektiivva oamastanvuoigatvuođaid ja rievtti geavahit eatnamiid ja čáziid Finnmárkku fylkkas. Okta dain deháleamos ulbmilin dáinna lágain lea addit Finmmárkku fylkka ássiide stuorit váikkuhanválddi hálddašit opmodaga fylkkas. Lea dehálaš oassi Finnmárkkulágas digaštallat ja dohkkehit vuoigatvuođaid mat leat juo leamaš ovdalaččas. Finnmárkku geavahanvuoigatvuođaid ja oamasteami ferte ain čielggadit. Lea nammaduvvon kommišuvdna ja duopmostuollu dán váste. Dán barggu vuođđun leat sajáiduvvan vuoigatvuođat ja dološ áiggi rájes geavaheapmi. Guolástanvuoigatvuođat mearas eai guoskkahuvvo Finnmárkkulágas. Muhto mearraguolástanvuoigatvuođat Finnmárkku fylkkas galget maid čielggaduvvot.</p>
<p>Finnmárkkuopmodaga hálddaša stivra mas leat guhtta stivralahtu, ja masa Finnmárkku fylkkagielda ja Sámediggi nammadeaba golbma lahtu goabbáge.</p>
<p xml:lang="nob">www.finmarksloven.no www.galdu.org Samene – en håndbok, Karasjok 2003</p>
<p>Boazodoallu- sierra sámi ealáhus Norggas</p>
<p>Boazodoallu lea árbevirolaš sámi ealáhus Norggas, ja boazodoallu lea lágalaččat suddjejuvvon sierra sámi ealáhussan. Dat mearkkaša ahte boazodoalloguohtonguovlluin, lea boazodoallu lágalaččat ráddjejuvvon sierravuoigatvuohtan olbmuide geain lea sámi duogáš ja geain lea gáibiduvvon gullevašvuohta boazodoallobearrašii. Odne lea sullii 2800 olbmos gullevašvuohta boazodollui Norggas.</p>
<p>Boazodoalloguovllut Norggas mannet ruošša rájis davvinuortan gitta Femundenguvlui lullinuortan. Norga lea juhkkojuvvon guđa boazodoallohálddašanguvlui, mat leat fas juhkkojuvvon gávccilogiguovtti orohahkii.</p>
<p>Boazosápmelaččat johtet ealuideasetguin siseatnamis riddoguovlluide, ja ruovttoluotta. Muhtimat johtet riikarájiid rastá, gaskal Norgga ja Ruoŧa. Boazosámi servodagat leat juhkkojuvvon siiddaide, gos máŋga bearraša ovttasbarget ja johtet fárrolagaid. Dán áigge ii leat šat boazodoalus čielga nomádalaš eallinláhki, muhto ođasmahttojuvvon beallenomádalaš eallinláhki. Muhto goitge dán áigge olbmot ain johtet oktain ealuideasetguin jahkodatjohtimiid iešguđetge guohtunguovlluid gaskal.</p>
<p>Sámi boazodoallu lea dán áiggi ođasmahttojuvvon ealáhus mas lea ollu mohtorfievrogeavaheapmi ja mas geavahuvvojit teknologalaš</p>
<p>Bohccobiergu lea dušše unna oasáš Norgga ollislaš biergomárkanis. Bohccobiergu lea ekologalaš ja dearvvašlaš buvtta, ja lea maid árvvus adnon danin. Boazodoallu ii leat dušše bohccobierggu buvttadeapmi bearraša atnui ja vuovdimii, muhto das lea maid symbolalaš árvu ja lea dehálaš oassi sámi kultuvrras. Dat lea hui mihtilmas sámi eallinláhki mii lea ollu eambbo go dušše ealáhus ja ruđalaš sisaboahtu, ja dat lea maid dehálaš vuođđun sámi kultuvrii.</p>
<p xml:lang="nob">www.reindrift.no www.nbr.no www.galdu.org Samene – en håndbok, Karasjok 2003</p>
<p>Luossabivdu Finnmárkku stuorra čázádagain</p>
<p>Doloža rájes, leat sápmelaččat bivdán luosa Finnmárkku stuorra luossajogain. Ledje sámi siiddat mat hálddašedje bivddu čázádagain. Sis lei oktasašbivdu ja geavahedje máŋggalágan bivdobiergasiid.</p>
<p><em type="italic">Deanus – Deanu čázádagas</em> ovttasbarge leagi ássit maiddái riikkarájáid rastá. 1870logu rájes Norgga ja Suoma eiseváldit gáržžidedje bivddu ásahettiin bivdonjuolggadusaid Deanu čázádahkii. Máŋga árbevirolaš bivdovuogi gilde deanu bajit osiin, omd. goldima ja rastábuođu. Njuolggadusat eai váldán vuhtii sámi árbevirolaš vuoigatvuođaid. 1888 láhka gáržžidii bivddu ain eambbo, muhto váfisttii leagi olbmuide bivdovuoigatvuođaid maid guhkesáiggi geavaheapmi attii. 1911 láhka geahpedii vuoigatvuođalaččaid dakko bokte ahte čanai leagi ássiid bivdovuoigatvuođa suoidnebuvttadeapmái. Ulbmilin dálá erenoamáš bivdovuoigatvuhtii čázádagas lea dat ahte vuoigatvuođalaččat ieža čađahit bivddu. Jahkásaš luossadiggi mearrida čázádaga hálddašeami. </p>
<p><em type="italic">Álttájogas</em> lea bivdovuoigatvuohta áiggiid čađa sakka gáržžiduvvon. 1880 duomu bokte ožžo guovllu olbmot, sápmelaččat, sisafárrejeaddji dážat ja kveanat nannejuvvot sin vuoigatvuođaid čázádahkii. Vuoigatvuohta bivdit Álttájogas guoská buot gieldda ássiide ja doaibmá nugohčoduvvon buohkaidvuoigatvuohtan (allemannsrett). Bivdovuoigatvuohta guoská leagi aktiiva eanadoalliide. Ovdal mihcemáraid lea Álttá ássiin vuoigatvuohta bivdit friddja. Maŋŋá mihcemáraid (mas lea erenoamáš stuorra árvu) hálddaša <span type="quote" xml:lang="nob">«Alta Laksefiskeri Interessentskap»</span> bivddu. Guovdageainnu gieldda ássit leat árbevirolaččat bivdán Álttájoga. Ságastallo dan birra ahte buohkaidvuoigatvuohta bivdui maiddái galggašii guoskat Guovdageainnu gieldda badjeolbmuide ja eará ássiide. </p>
<p><em type="italic">Njávdánjogas</em> lea leamaš stuorra mearkkašupmi nuortasápmelaččaid ássamii ja eallinvuohkái. Nuortasápmelaččain lea leamaš geasseorohat Njávdámis. Sin bivdoárbevierru lea vihildannuohttun. Guolástanvuoigatvuohta lea čadnon eanaoamasteapmái, mii gáibida ássangeatnegasvuođa ja eanabarggu. Sisaboahtu manná <span type="quote" xml:lang="nob">«Neidenelvens Fiskefellesskap»</span> miellahtuide. Jahkečoahkkin mearrida mo bivdu galgá čađahuvvot. </p>
<p xml:lang="nob">Samene – en håndbok, Karasjok 2003</p>
<p>Sámeleavga</p>
<p>ja sámi álbmotbeaivi</p>
<p type="listitem"><em type="italic">•  Guovvamánu 6. b. lea sámi álbmotbeaivi•  1986 Sámekonferánsa dohkkehii sámeleavgga•  Lea oktasaš leavga Suoma, Norgga, Ruošša ja Ruoŧa sápmelaččaide  </em>Sámi álbmotbeaivvi – guovvamánu 6. b. – ávvudit buot sápmelaččat, sihke Suomas, Norggas, Ruoššas ja Ruoŧas. Sámi servodagat miehtá Sámi ávvudit sámi álbmotbeaivvi iešguđet ládje. Norggas lea sámi álbmotbeaivi almmolaš leavgabeaivi, go Norgga lágas mearriduvvui láhkalasáhus dán birra. Sámedikkis lea váldi mearrádit movt sámeleavgga oažžu geavahit Norggas. </p>
<p>Sámi álbmotbeaivi lea válljejuvvon muitun sámiid vuosttaš oktasaš riikkačoahkkimii mii dollojuvvui guovvamánu 6. beaivvi Troanddimis Norggas. Lei vuosttaš háve historjjás go davvisápmelaččat ja lullisápmelaččat Norggas ja Ruoŧas čoahkkanedje digaštallat ja fuomášahttit oktasaš s�</p>
<p>13. Sámekonferánsa Åres Ruoŧas 1986:s dohkkehii sámeleavgga. Astrid Båhl, gii lea DavviRomssas Norggas eret, lea hábmen leavgga. Motiivva vuođđun lea meavrresgárri ja Anders Fjellnera (1795–1876) dikta <em type="italic">Beaivvi bártnit</em> – mii lea vuođđuduvvon árbevirolaš myhtii ja mii muitala ahte sápmelaččat ledje beaivvi bártnit ja nieiddat. Jorbadas leavggas govvida beaivvi ja mánu. </p>
<p xml:lang="nob">www.samediggi.no www.galdu.org Samene – en håndbok, Karasjok 2003</p>
<p>Sámegiella</p>
<p>Sámegiella gullá suomaugralaš giellasuorgái mii gullá urálalaš gielaide, ja sámegiella lea báltalaš suomaugralaš gielaid (suomagiela, esttegiela ja uŋgáragiela) fuolkegiella. Sámegiella ja sámi árbevirolaš ássanguovlu lea Suoma, Norgga ja Ruoŧa davviguovlluin, ja vel Guoládatnjárggas Ruoššas. Skandinávias, sámi ássanguovlu manná nu lulás go Femundenii Norgga bealde ja Dalarneii Ruoŧa bealde.</p>
<p>Davvisámegiella lea stuorimus sámi suopman ja dan hupmet sápmelaččat Suomas, Norggas ja Ruoŧas. 1979:s mearriduvvui oktasaš davvisámi čállingiella. Čállinvuohki lea lahka hubmojuvvon giela.</p>
<p>Sámegielas leat olu sánit mat govvidit luonddu, elliid, muohttaga; sánit mat leat dehálaččat bivddus, guolásteamis ja boazodoalus. Sámi eallinvuogi rievdan lea dagahan ahte ollu dihto sánit ja dadjanvuogit leat jávkan dán áiggi go daidda ii leat šat nu dárbu ođđaáigasaš servodagas.</p>
<p>Iskkadeamis maid Sámi ealáhus ja guorahallanguovddáš čađahii 2000:s Sámi giellaráđi ovddas, meroštallojuvvo ahte Norggas leat sullii 25 000 olbmo geat geavahit sámegiela. Sullii bealli dáin hupmet, lohket ja čállet sámegiela. Lea leamaš positiivvalaš ovdáneapmi maŋemus guoktelogi jagi, erenoamážit sámegiela hálddahusguovllus Norggas gos sámi giellaláhka lea doaibmagoahtán, namalassii Unjárgga, Deanu, Kárášjoga ja Guovdageainnu suohkaniin Finnmárkku fylkkas ja Gáivuona suohkanis Romssa fylkkas. Odne lullisámegiella lea buot hearkkimus dilis sámi suopmaniin, go lullisámegiella ii leat šat juohkebeaivválaš giella máŋgga lullisámi bearrašiin. Julevsámegiella lea oalle muddui buoret dilis go ollu mánát dál ohppet sámegiela ruovttuin ja skuvllain.</p>
<p>www.samediggi.no</p>
<p xml:lang="nob">www.galdu.org Samene – en håndbok, Karasjok 2003</p>
<p>Giellakárta Aage Solbakk girjjis,</p>
<p><em type="italic">Sámi historjá 2.</em> </p>
<p xml:lang="nob">Vadsø</p>
<p>Coastal Sámi dialects</p>
<p xml:lang="nob">Neiden</p>
<p xml:lang="nob">Lakselv</p>
<p>Petsamo</p>
<p xml:lang="nob">Alta</p>
<p xml:lang="nob">Murmansk Arsjohka</p>
<p xml:lang="nob">Inari</p>
<p>Jovkkoš</p>
<p>Kárášjohka</p>
<p>Šoŋgui</p>
<p>Njuohttejávri</p>
<p xml:lang="nob">Goradet</p>
<p>Lovozero</p>
<p>Guovdageaidnu</p>
<p>Čalmnvárri Sosnoavki</p>
<p xml:lang="nob">Ponoj</p>
<p>Čuhkkesuolu</p>
<p>Áhkkil</p>
<p>Vuohčču</p>
<p>Sarvvesjávri</p>
<p xml:lang="nob">Enontekiö</p>
<p>MuonioČohkkiras</p>
<p>Sodankylä</p>
<p>Vazás</p>
<p>Guollejávri</p>
<p xml:lang="nob">Gällivarre</p>
<p xml:lang="nob">Jokkmokk</p>
<p xml:lang="nob">Arjeplog</p>
<p xml:lang="nob">Arvidsjaur</p>
<p>Suorsá</p>
<p>1. Lullisámegiella 2. Ubmisámegiella 3. Biŧonsámegiella 4. Julevsámegiella 5. Davvisámegiella 6. Anársámegiella 7. Nuortalašsámegiella 8. Áhkkilsámegiella 9. Gielddasámegiella 10. Darjjesámegiella</p>
<p>Liksu</p>
<p>Vilhelmina</p>
<p xml:lang="nob">Snåsa</p>
<p xml:lang="nob">Røros</p>
<p xml:lang="nob">Tännäs</p>
<p xml:lang="nob">Idre</p>
<p>Radio ja TVČakčat 1946:s álggii NRK báikkálaš kantuvrra Romssas sáddet vihttanuppelotminuhttasaš sáddagiid sámegillii. Dan rájes lea sámegielat sáddenfálaldat viiddiduvvon vahkkosaččat badjel golmmalogi diibmui. NRK Sámi Radio ossodat ásahuvvui 1976:s, ja váldokantuvra lea Kárášjogas. NRK Sámi Radios leat dál gávcci báikkálaš kantuvrra miehtá Norgga.</p>
<p>NRK Sámi Radio sádde beaivválaččat sáddagiid davvisámegillii, muhto sii ráhkadit radiosádda</p>
<p xml:lang="nob">www.nrk.no www.samiradio.org Samene – en håndbok, Karasjok 2003</p>
<p>Aviissat</p>
<p>Vuosttaš sámegielat aviisa, <em type="italic">Muitalægje</em> almmuhuvvui 1873:s. Guokte jagi maŋŋel heittii aviisa ilbmamis, go sámi almmuheddjiin ii lean ruhtadeapmi mii lei dárbbašlaš joatkit almmuhemiid. Boahtte vihttalogi jagi geahččaledje máŋgii ráhkadit bistevaš sámegielat aviissa almmuheami. Visot dát viggamušat eai lihkostuvvon váilevaš ruhtadeami dihte, ja go sii njulgestaga vuosttilduvvojedje Norgga eanetloguálbmogis ja Norgga eiseválddiin. Dát lei Norgga ođđa almmolaš dáruiduhttinpolitihka áigodagas, gos galge suddadit sápmelaččaid dáčča servodahkii ja sápmelaččat galge dáruiduvvot. Sámegiella maid njuolgut vealahuvvui dien áigodagas. </p>
<p>Odne maid sámi aviissat vásihit ruđalaš hástalusaid. Sivas go leat oalle unnán sápmelaččat geat lohket ja čállet iežaset eatnigiela, de eai gártta doarvái lohkkit geat dollet dahje ostet sámi aviissaid. Ráđđehus juolluda jahkásaččat aviisadoarjaga sámi aviissaide stáhta bušeahta bokte. 2005:s lei ollislaš <span type="quote">«preassadoarjja»</span> sullii 13 miljovnna Norgga ruvnno.</p>
<p><em type="italic">Čuvvovaš sámi aviissat ožžot preassadoarjaga odne:</em><em type="bold">Ságat</em>, mii lea dárogielat sámi aviisa. Ságat olggosaddojuvvo Porsáŋggu gielddas, golbmii vahkkui. 2005:s vuvdojuvvojedje sullii 2300 aviissa juohke olggosaddimis. Ilmmai vuosttas gearddi 1956:s Čáhcesullos. </p>
<p><em type="bold">Min Áigi</em> lea sámegielat aviisa mii ilbmá guktii vahkkui ja olggosaddojuvvo Kárášjoga gielddas. 2005:s vuvdojuvvojedje sullii 1150 aviissa juohke olggosaddimis. Aviisa lea Sámi Áiggi joatkka, aviisa mii vuosttas gearddi ilmmai 1978:s. </p>
<p><em type="bold">Áššu</em> lea maid sámegielat aviisa mii ilbmá guktii vahkkui ja olggosaddojuvvo Guovdageainnu suohkanis. 2005:s vuvdojuvvojedje sullii 1050 aviissa juohke olggosaddimis. Ilmmai vuosttas gearddi 1993:s. </p>
<p>www.sagat.no www.minaigi.no Samene – en håndbok, Karasjok 2003 Nils-Aslak Valkeapää (1943-2001), várra beakkáneamos sámi girječálli. Áillohaš-rohkki lei diktačálli, juoigi, nuohttačálli ja govvadáiddár. Govva: Min ÁiGi.</p>
<p>Sámi girjjálašvuohta</p>
<p>logus ealáskii sámi girjjálašvuohta. Sihke sámi čáppagirjjálašvuođa ja fágagirjjálašvuođa ovdáneami sáhttá čatnat dien áigodaga sámi rahčamušaide ja eará kultuvrralaš ovdanbuktimiidda.</p>
<p>Sámi girječállit, nu go eanas eará álgoálbmotgirječállit ge dahket, čállet hui unnan lohkkiide go buohtastahttá eanetloguálbmoga lohkkiiguin. Dávjá álgoálbmotlohkkiin lea leamaš, ja lea ain unnán skuvlaoahppu. Danin lea leamaš dehálaš sámi kultuvrralaš ovddasteddjiide, oaččuhit Norgga eiseválddiid ásahit doarjjaortnegiid earret eará sámi girjjálašvuhtii. Dát lei dehálaš danin go girjeoastit eai lean ja eai leat odne ge nu ollusat, ja ii makkárge lágádus sáhtášii gokčat olggosgoluidis vuvdima bokte. Sámi girječállit eai ge sáhte vuordit dinet dušše girjevuovdimiin.</p>
<p>1984:s ožžo Sápmi, Kalaallit Nunaat (Ruonáeanan) ja Fearsullot vejolašvuođa  nammadit iežaset guovllu girjjiid Davviriikalaš ráđi girjjálašvuođabálkkašupmái. Sápmelaš NilsAslak Valkeapää oaččui Davviriikalaš ráđi girjjálašvuođabálkkašumi 1991:s. Valkeapää lei gudnejahttojuvvon riikkaidviidosaččat girječállin ja dáiddárin, ja su girjjit leat jorgaluvvon máŋgga davviriikkagielaide ja eŋgelasgillii.</p>
<p xml:lang="nob">Samene – en håndbok, Karasjok 2003</p>
<p>Sámi lágádusat</p>
<p>Sierra sámi ja sámegielat almmuheamit leat oalle aitto álggahuvvon. Dan seammás go álge ilbmat sámegielat čállosat álggugeahčen 1970logu, bođii maid dárbu sámi lágádusaide mat sáhtte váldit ovddasvástádusa almmuhit dáid čállosiid. Ovdalaš áigge, de muhtun girječállit ieža almmuhedje girjjiideaset. Ovdamearkka dihte almmuhii doaimmaheaddji ja girječálli <em type="italic">Beaiveálgu</em> 1912:s, mii lea vuosttaš sámegielat romána. </p>
<p>Norgga Sámediggi hálddaša ruhtadoarjagiid almmuhit sámegielat fágagirjjálašvuođa ja čáppa  girjjálašvuođa. Sámediggi maid juolluda jahkásaččat doarjaga sámi lágádusaid bargguide. Jahkásaččat eai almmuhuvvo eará go sullii golbmalogi sámi girjji. Dát girjjit leat sihke mánáid, nuoraid ja rávisolbmuid girjjit.</p>
<p>Stuorimus sámi lágádus odne lea <em type="italic">Davvi Girji OS</em>, ja das leat maid eanemus sámi girjjit rádjosis. Eará dehálaš sámi lágádusat leat Dat OS Guovdageainnus ja <em type="italic">Iđut AS</em> Porsáŋggus. Goappaš lágádusat almmuhit sihke girjjiid ja musihkkaskearruid. <em type="italic">ABCCompany</em> lea eará lágádus mii almmuha dušše elektrovnnalaččat. Juovlamánus 2002:s vuođđudedje sámi fága<em type="italic">ČálliidLágádus</em>. Visot dát sámi lágádusat gávdnojit davvisámi guovllus, muhto almmuhit maid julevgirječállit vuođđudusa man čađa almmuhit girjjiid, erenoamážit fágagirjjálašvuođa ja dokumentára girjjiid. Vuođđudusa namma lea  ja lullisámegielat girjjiid. Ođđa lágádus lea maiddái Skániid girji, mii lea MáttaRomssa fylkkas. Báhko lea Divttasvuonas. Báhko almmuha dušše julevsámegielat girjjiid. Dát lágádusat ožžot ruđalaš doarjaga Sámedikkis doaibmagoluide. </p>
<p><em type="italic">Interneahttačujuhusat sámi lágádusaide:</em> </p>
<p>www.davvi.nowww.calliidlagadus.orgwww.idut.nowww.dat.netwww.abccompany.no</p>
<p xml:lang="nob">Samene – en håndbok, Karasjok 2003</p>
<p>Girjerádjosat</p>
<p><em type="bold">Sámi sierragirjerájus Kárášjogas</em>Sámi sierragirjerájus doaibmá Sámedikki hálddáhusgirjerádjosin Kárášjogas. </p>
<p>Girjerádjosa váldodoaimmat leat háhkat sámegielat girjjiid ja eará girjjiid sámi áššiid birra. Vurket, organiseret girjjiid ja addit diehtojuohkima dáid girjjiid birra. Girjerádjosis lea okta gáhppálat juohke girjjis mii almmuhuvvo Norggas, gos olles dahje stuora oassi teavsttas lea sámegillii čállojuvvon. Sámi sierragirjerádjosa doaibma lea vuosttažettiin doaibmat girjerádjosiid girjerájusin, addit diehtojuohkima iežas doaimmaid ja sámi áššiid birra muđui, ja vel luoikat girjjiid eará girjerádjosiidda. Girjerádjosis leat eambbo go 35000 girjji, video ja jietnagirjji, musihkkaskearru, mikrofilmma, giellakurssa, áigečállaga ja aviissa. Girjerádjosa kataloga gávdno interneahtas. Girjerájus lea rabas buohkaide, ja doppe ožžot buohkat luoikkahit girjjiid.</p>
<p>Sámi sierragirjerájus:www.samediggi.no</p>
<p><em type="bold">Girjebusset – mátkkošteaddji girjerádjosat</em> </p>
<p>Joksan dihte olbmuid geat orrot bieđgguid leat ásahuvvon erenoamáš girjebusset lassin dábálaš girjerádjosiidda. Dáin girjebussiin oažžu luoikkahit sámegielat girjiid, girjjiid sámi kultuvrra birra, ja maid videoid ja musihkaskearruid. Deanu ja Unjárgga gielddain lea ovttasbargu, gos dán guovtti gieldda ássit besset mátkkošteaddji girjerádjosis luoikkahit girjjiid ja eará materiálaid. Kárášjoga ja Porsáŋggu sámi gielddain Norgga bealde, lea seammalágan ovttasbargu nuppi sámi ránnjágielddain, Ohcejogain Suoma bealde. Guovdageainnu suohkanis lea girjebusse ovttas suomabeale suohkaniin Eanodagain ja Muonioin, ja ruoŧabeale Gironiin. Gáivuona suohkanis lea iežas mátkkošteaddji girjebussefálaldat. Lullisámi girjebusses lea váldobáiki Aarborddes Nordlándda fylkkas, ja dat doaimmaha girjebussefálaldaga máŋggá suohkaniidda olles lullisámi guovllus. Julevsámi girjebusse mas lea váldobáiki Divt</p>
<p>tasvuonas, Nordlándda fylkkas, gokčá julevsámi giellaguovllu Norggas.</p>
<p xml:lang="nob">Samene – en håndbok, Karasjok 2003</p>
<p>Sámi giella- ja kulturguovddážat Norggas</p>
<p>Sámi giella ja kulturguovddážat leat dehálaš deaivvadanbáikkit sámiide. Dain lea dehálaš ulbmil doaibmat deaivvadanbáikin gos sápmelaččat besset hupmat ja juohkit vásáhusaid sámegiela ja sámi servodaga</p>
<p>Giellaguovddážat barget oahpahusvuogádagaid ektui, ja ovttasbarget báikkálaš sámi ásahusaiguin, ja leat oassin sámi oahpaheddjiid fierpmádagas. Sámi giellaguovddážat lágidit kurssaid mánáide ja rávisolbmuide, ja ordnejit iešguđetlágan sámi dáhpáhusaid. Giellaguovddážat leat maid báikkit gos iešguđet buolvvat sáhttet gulahallat ja deaivvadit. Ollu giellaguovddážat ovttasbarget máŋggain suohkaniin, ja muhtin guovddážat vel máŋggain fylkkain ja riikain.</p>
<p>Sámediggi juolluda jahkásaččat ruhtadoarjaga sámi giellaguovddážiidda.</p>
<p><em type="bold">Sámedikki giellamovttidanbálkkašupmi</em>Sámediggi juolluda giellamovttidanbálkkašumi ovttaskas olbmuide, ásahusaide dahje servviide geat ánssášit erenoamáš movttideami go leat bargan seailluhit, gievrudahttit ja ovddidit sámegiela. Movttidahttinbálkkašupmi lea 10 000 ruvnnu, ja duođaštus mii lea dáiddalaččat hábmejuvvon. Bálkkašupmi juolluduvvui vuosttaš geardde jagi 2000:s. </p>
<p xml:lang="nob">www.samediggi.no Samene – en håndbok, Karasjok 2003</p>
<p>Árran julevsámi guovddáš Divttasvuonas rahppui 1994:s. Govva: oddMund paulSen.</p>
<p>Sámi teáhteratTeáhterdáidda lea oalle ođđa dáiddahápmi sámi servodagas. Muhto dat lea goitge šaddan dehálaš oassin sámi kultuvrra gaskkusteamis. Lea maid báiki gos sámegiella gullo ja geavahuvvo áŋgirit.</p>
<p><em type="bold">Beaivváš Sámi Teáhter</em> </p>
<p>Beaivváš Sámi Teáhter lea sámi našunálateáhter, ja sii mátkkoštit miehtá Sámi čájálmasaiguin. Álggus vuođđuduvvui Beaivváš Sámi Teáhter amatevrateáhterjoavkun 1980logu álggogeahčen Guovdageainnus. 1991:s biddjojuvvui Beaivváš Sámi Teáhter Norgga stáhtabušehttii. 2002:s sirdojuvvui Beaivváš Sámedikki bušeahttahálddahusa vuollái. Odne lea Beaivváža bušeahtta sullii 13 miljovnna Norgga ruvnno.</p>
<p>Beaivváš Sámi Teáhter lea oktiibuot buvttadan measta čiežalogi teáhterbihtá buot ahkásaš olbmuide. Ollislaš ja ođasmahttojuvvon mátkkoštanplána gávnnat dáppe:www.beaivvas.no</p>
<p><em type="bold">Åarjelhsaemien Teatere   </em></p>
<p>Åarjelhsaemien Teatere – Lullisámi teáhter – lea teáhtersearvi mas leat mielde teáhterberošteaddjit sihke Norgga ja Ruoŧa beale lullisámi guovllus. Lullisámit vuođđudedje <em type="italic">Åarjelhsaemien Teatere</em> 1985:s, go hálidedje čalmmustahttit lullisámi kultuvrra, giela ja musihka. Teáhtera almmolaš searvi vuođđuduvvui 1987:s. </p>
<p xml:lang="nob">www.hemnes.sapmi.net/sub/sydsamisk_teater.html</p>
<p xml:lang="nob">Samene – en håndbok, Karasjok 2003</p>
<p>Aktiivvalaš sámi nuorat - Sámedikki ektui</p>
<p><em type="bold">Sámedikki nuoraidpolitihkalaš lávdegoddi (SNPL)</em>Sámidikki nuoraidpolitihkalaš lávdegotti ulbmil lea ovddidit sámi nuoraid oassálastima ja váikkuheami Sámedikki politihkas. SNPL hálida movttidahttit sámi nuoraid oassálastit aktiivvalaččat servodateallimis, ja oassálastit politihkas. SNPL hálida váikkuhit vai nuorat oassálastet sámedikkeválggain, ja oaččuhit eambbo sámi nuoraid mielde Sámedikki doaimmaide iešguđetge stivrrain ja lávdegottiin. SNPL lágida maid Sámedikki nuoraidkonferánssa juohke jagi, ja bargá eará áššiiguin maiguin lahtut ieža hálidit bargat. </p>
<p>SNPL doaibmá gulahallangaskaoapmin gaskal sámi nuoraid ja Sámedikki. SNPL doaibmá ráđđeaddi orgánan ja orgánan mii ovddida nuoraid áššiid Sámedikkis. Sii maid veahkehit Sámedikki nuoraidprofiillain ja nuoraidpolitihkain. SNPL:s lea sierra gulahallanolmmoš Sámediggeráđis, ja nuoraidlávdegottis leat guokte čoahkkima jahkásaččat Sámediggeráđiin. Sámedikki hálddáhus doaibmá SNPL’ čállingoddin, ja jearaldagaid SNPL:i sáhttá hálddahusa bokte jearrat, dahje njuolga váldit oktavuođa SNPL’ lahtuiguin.</p>
<p>SNPL:s leat vihtta fásta lahtu, geaid Sámediggeráđđi lea nammadan. Sii bohtet iešguđetge sámi guovlluin Norggas, ja leat gaskal 18 ja 28 jagi boarrásat.</p>
<p> <em type="bold">Sámedikki nuoraidkonferánsa</em>Sámedikki vuosttaš jahkásaš nuoraidkonferánsa lágiduvvui Kárášjogas 2001:s. Fáttát dain iešguđetge nuoraidkonferánssain leat leamaš:•   Rasisma ja áŧesmielalašvuohta (2001)•  Nuorat ja stuorit oassálastin ja váikkuheapmi (2002)•  Sámi kultuvra vuovdemassii? (2003)•  Árbevierut vai modernitehta? (2004)•  Sámegiella, sámegiela hálddašeapmi ja sámegiela ovddideapmi (2005) </p>
<p xml:lang="nob">www.samediggi.no. Samene – en håndbok, Karasjok 2003</p>
<p>Sámi nuoraidorganisašuvnnat</p>
<p>Sámi nuoraidorganisašuvnnat doibmet sosiála, kultuvrralaš ja politihkalaš deaivvadanbáikin sámi mánáide ja nuoraide. Nuoraidorganisašuvnnain leat viiddis doaimmat, nu go giellabarggut, kultuvrralaš festiválat, faláštallan lágideamit, mátkkit ja diehtojuohkinbarggut. Okta dehálaš oktasaš ulbmil sámi nuoraidorganisašuvnnain, lea nannet ja ovddidit sámegiela, kultuvrra ja identitehta.</p>
<p><em type="bold">Davvi Nuorra</em>Davvi Nuorra lea riikkaviidosaš organisašuvdna sámi nuoraide gaskal 1332 jagi, mii ii leat bellodatpolitihkalaš, ja mii lea oskkolaččat sorjjasmeahttun. Davvi Nuora ulbmil lea gaskkustit dieđuid ja máhtu sámi nuoraid árgabeaivvi eallima birra, hukset oktiigullevašvuođa ja doahttalit nuoraid iežaset sámi identitehta ektui. Davvi Nuorra bargá earret eará sámi nuoraid máhttohuksemiin ja lágida kurssaid, konferánssaid ja bájiid. </p>
<p><em type="bold">Sámi organisašuvnnaid nuoraidlávdegottit</em>Sihke <em type="italic">Norgga Sámi Riikkasearvvis (NSR)</em> ja <em type="italic">Norgga Boazosápmelaččaid Riikkasearvvis (NBR)</em> leat nuoraid lávdegottit. NBR:a nuoraidlávdegoddi bargá vuosttážettiin sámi nuoraid boazodoalloáššiiguin. NSR:a nuoraidlávdegoddi bargá nuoraid politihkalaš áššiiguin NSR:s siskkobealde, eiseválddiid ektui ja maiddái Sámedikki ektui.  </p>
<p><em type="bold">Doajmmasiebrre Julev-Sabme (DSJ)</em>DSJ lea eahpepolitihkalaš organisašuvdna mii doaibmá julevsámi guovllus. DSJ bargá ovddi</p>
<p>dan dihte sámi mánáid ja nuoraid identitehta, ja lea lágidan geassedeaivvademiid mánáide. Muđui DSJ lágida jahkásaččat earret eará Hellemo Cup mii lea spábbačiekčan gilvu.</p>
<p xml:lang="nob">www.davvinuorra.org www.nsr.no www.nrl-nbr.no www.dsj.no Samisk oppvekst – Om tilbud til samiske barn og ungdom. Barne- og familiedepartementet og Sametinget 2003.</p>
<p xml:lang="nob">Samene – en håndbok, Karasjok 2003</p>
<p>Mánáid vuoigatvuođat</p>
<p>ON:a mánáidvuoigatvuođaid konvenšuvdna geatnegahttá riikka eiseválddiid iežaset guovllus doahttalit ja dáhkidit konvenšuvnnas celkojuvvon vuoigtavuođaid juohke mánnáid, vealakeahttá man ge láhkái, beroškeahttá máná duogážis, das máná gielas dahje váhnemiid gielas, oskkus, našunálitehtas, čearddalaš dahje sosiála duogážis.</p>
<p>Muhtin mearrádusat gusket sámi mánáid vuoigatvuođaide erenoamážit, erenoamážit artihkkal 2, 17 (d) ja 30. Konvenšuvnna 2. artihkkal gieldá juohke ládje vealahit mánáid sin duogáža dahje gullevašvuođa dihte, nu go čearddalaš gullevašvuođa dihte. 17. (d) artihkkal geatnegahttá stáhtaid movttidahttit riikkaviidosaš mediaid vuhtii váldit gielladárbbuid mat leat unnitlogujoavkkuid mánáin dahje álgoálbmogiid mánáin. Konvenšuvnna 30. artihkkal gusto erenoamážit sámi oktavuođaide. 30. artihkkal cealká:   «Dain stáhtain gos orrot čearddalaš, oskkolaš ja gielalaš unnitlogujoavkkut dahje olbmot geain lea álgoálbmotduogáš, de eai galgga mánát guhte gullet dakkár unnitlogujoavkkuide dahje álgoálbmogii hehttehuvvot vuoigatvuođaideaset, oktan earáiguin sin álbmogis,</p>
<p>eallit kultuvrrastis, dovddastit ja doalahit oskkuset dahje geavahit gielaset.»</p>
<p>30. artihkkal mánáidvuoigatvuođa konvenšuvnnas lea sullasaš go Riikkaidgaskasaš siviilla ja politihkalaš vuoigatvuođaid konvenšuvnna 27. artihkkal  sihke sisdoalu ja sániid ektui. Mánáidvuoigatvuođa konvenšuvnna geatneg<em type="bold">»</em>. Gihpa lea sáddejuvvon buot suohkaniidda Norggas. Departemeanta ja Sámediggi leat ovttasbargan diehtojuohkingihppagiin. Ulbmil lea leamaš dat ahte ráhkadit buori diehtojuohkingáldu ja inspirašuvnna, ovddidit buriid bajásšaddanbirrasiid sámi mánáide ja nuoraide miehtá Norgga. </p>
<p xml:lang="nob">www.odin.dep.no/bld www.samediggi.no Samene – en håndbok, Karasjok 2003</p>
<p>Mánáidgárddit</p>
<p>Mánáidgárdeláhka cealká ahte suohkaniin lea erenoamáš ovddasvástádus vai sámi mánáin ja nuorain lea mánnávuođa ja nuorravuođaeallin mii gievrudahttá sin sámi identitehta ja gullevašvuođa sámi servodahkii. Mánáidgárdelága 8. (3) oasis cealká ná: «Suohkaniin lea ovddasvástádus ahte mánáidgárddefálaldat sámi mánáide sámi guovlluin lea vuođđuduvvon sámegillii ja sámi kultuvrii. Eará suohkanat galget láhčit dili vai sámi mánát sáhttet seailluhit ja ovddidit iežaset giela ja kultuvrra.»</p>
<p>Muđui čuožžu mánáidgárdelágas 2. oasis (4) ahte mánáidgárddit: <span type="quote">«galget vuhtiiváldit máná agi, doaimmahusdási, sohkabeali, sosiála, čearddalaš ja kultuvrralaš duogáža, nu go sámi mánáid giela ja kultuvrra»</span>.</p>
<p>Ođđa rámmaplána mánáidgárddiid sisdollui ja doaimmaide čállojuvvui 1. b. njukčamánus 2006:s, ja boahtá fápmui borgemánu 1. b. 2006:s. Sámi sisdoallu lea dehálaš oassi dan ođđa rámmaplánas.</p>
<p>Odne gávdnojit sullii njealljelogivihtta mánáidgárddi Norggas mat leat erenoamáš sámi mánáidgárddit, sihke suohkan ja priváhta mánáidgárddit. Sullii 960 máná leat dáin sámi mánáidgárddiin, ja sis lea sámi sisdoallu mánáidgárddis. Muđui leat muhtin dábálaš dáčča mánáidgárddi main lea sámegielfálaldat ja sámegieloahpahus sámi mánáide. Eanetlohku norgga mánáidgárddiin leat suohkanmánáidgárddit, muhto muhtin mánáigárddit leat priváhta ja daid oamastit organisašuvnnat, ovttaskas olbmot ja searvvit. Mánáidgárddiin leat sámegielat mánát, guovttegielat sáme ja dárogielat mánát ja dárogielat sámi mánát. Muhto sámi kultuvrra gaskkusteami, sámegiela ja kultuvrra ovddideami, ja guovttegielalašvuođa leat olahan máŋgga ládje.</p>
<p>Sámedikkis lea ovddasvástádus juolludit sámi mánáidgárddiide ruđalaš doarjaga sin doaimmaide. Doarjaga ožžot sámi mánáidgárddit ja eará mánáidgárddit main lea sámi ossodat. Ulbmilin lea veahkehit mánáidgárddiid geavahit sámegiela ja nannet sámi kultuvrra, ja mánáid sámi gullevašvuođa.</p>
<p>www.samediggi.no</p>
<p xml:lang="nob">Samene – en håndbok, Karasjok 2003</p>
<p>Govva: Mihkku Solbakk.</p>
<p>Govva: Mihkku Solbakk.</p>
<p>Sámi allaskuvlaSámi allaskuvla ásahuvvui Guovdageidnui 1989:s nannen ja ovddidan dihte árbevirolaš ja ođđaáigásaš sámi gelbbolašvuođa.</p>
<p>Odne lea Sámi allaskuvla áidna alitoahppo ja dutkanásahus mii čuovvola sámi servodaga gáibádusaid. Sámi allaskuvla ja sámi dutkanásahus, Sámi instituhtta, ovttastahttojuvvuiga 2005:s. Oktiibuot leat Sámi allaskuvllas ja Sámi instituhtas gávccilogi dieđalaš ja hálddahuslaš bargi. Allaskuvlla stivrra ulbmil lea ahte Sámi allaskuvla ja Sámi instituhtta šattašeigga dieđalaš universitehtan ovdal jagi 2011’.</p>
<p>Sámi allaskuvlla bargogiella lea sámegiella, sihke oahpahusas, hálddahusas ja bargiid ja studeanttaid gaskkas. Sámi oahpahus ja dutkan lea allaskuvlla dieđalaš ja profešunella dovdomearka. Sámi allaskuvllas lea davviriikalaš, sámi ja riikkaidgaskasaš perspektiiva ja masa bohtet studeanttat buot njealji riikkain gos sámit orrot; Suomas, Norggas, Ruoššas ja Ruoŧas. Sámi allaskuvla maiddái ovttasbargá eará álgoálbmotásahusaiguin, mas deattuhuvvo ovttasbargu sirkumpolára guovlluin.</p>
<p>Oahpahus ja dutkan iešguđetlágan fágasurggiin allaskuvllas, nu go journalistihkas, teáhteroahpus, juoigan ja sámi muitalanárbevierus, sámegielas, boazodoalus, duojis ja álgoálbmotkultuvrras. Eanas oahput leat čoakkálmasoahpahusat, gos stude</p>
<p>oahpahusossodat, Álgoálbmotvuoigatvuođaid gelbbolašvuođaguovddáš, Boazodoalu riikkaidgaskasaš fága- ja gaskkustanguovddáš ja Sámi arkiiva.</p>
<p xml:lang="nob">www.samiskhs.no Samene – en håndbok, Karasjok 2003</p>
<p>Govva: Min ÁiGi.Govva: Min ÁiGi.</p>
<p>Govva: Mihkku Solbakk.</p>
<p>Gáldu –Álgoálbmotvuoigatvuođaid gelbbolašvuođaguovddáš</p>
<p>Gáldu – Álgoálbmotvuoigatvuođaid gelbbolašvuođaguovddáš lea ásahuvvon oassin Norgga eiseválddiid olmmošvuoigatvuođapolitihkkii ja sámepolitihkkii, ja lea lasáhussan Norgga olmmošvuoigatvuođabirrasii. Gáldu višuvdna lea dat ahte galgá leat sorjjasmeahttun, áigeguovdil ja luohtehahtti gáldun álgoálbmogiid vuoigatvuođaide ja sámi vuoigatvuođaide.</p>
<p>Guovddáža váldoáigumuš lea dat ahte lasihit dieđu ja áddejumi sámi ja álgoálbmotvuoigatvuođaid birra. Guovddáš lea iešmearrideaddji ásahus, ja galgá buvttadit ja gaskkustit dokumentašuvnna ja dieđu sámi vuoigatvuođaid ja álgoálbmotvuoigatvuođaid birra. Juohkehaš gii ohcala dieđu álgoálbmogiid vuoigatvuođaid birra riikkasis ja riikkaidgaskasaččat, sáhttá ávkkuhit guovddáža. Guovddáš lea Guovdageainnus, ja das leat golbma bargi.</p>
<p>Gáldu neahttabáikkis www.galdu.org gávdná varas ođđasiid ja eará dieđuid máilmmi álgoálbmogiid birra. Neahttabáiki lea maiddái gáldun riikkaidgaskasaš ja riikkasis konvenšuvnnaide, julggaštusaide, proseassaide ja eará áššiide mat gusket álgoálbmogiidda. Guovddáš almmuha sierra áigečállaga, Gáldu Čála, álgoálbmot vuoigatvuođaid birra. Das leat áigeguovdilis fáttát mat meannuduvvojit fágalaččat alla dásis.</p>
<p>Guovddáža diehtopáhkka <span type="quote">«Mii leat sápmelaččat»</span> sisttisdoallá faktaárkkaid ja DVD vuođđodieđuiguin sápmelaččaid birra. Daid sáhttá álkidit geavahit dakkár oktavuođain gos galgá sámi diliid birra čuvget.</p>
<p>www.galdu.org www.dep.no/aid www.dep.no/ud</p>
<p>Davviriikkaid Sámi Instituhtta</p>
<p>Davviriikkaid Sámi Instituhtta lea čadnon Sámi Allaskuvlii Guovdageainnus. Davviriikkaid Ministarráđđi ásahii instituhta 1973:s, maŋŋá go sápmelaččat ledje vuolggahan ášši. Instituhtta biddjui Guovdageidnui. Ministarráđđi lea ovdal maiddái ruhtadan instituhta doaimma. Dál juogadit doaibmagoluid Davviriikkaid Ministarráđđi, Oahpahus ja dutkandepartemeanta (Norga), Oahpahusdepartemeanta (Ruotta) ja Oahpahusministeriija (Suopma) sierra julggaštusa ja sohppojuvvon juogadeami vuođul.</p>
<p>Davviriikkaid Sámi instituhta ásahemiin ráhkaduvvui vuođđu sámi dutkamii sámi jurddašeami ja dárbbuid ektui. Dat attii maiddái vejolašvuođa duddjot sierra sámi gelbbolašvuođa sierranas fágaide. Odne leat sullii guoktelogi dutki geat čađahit dutkanprošeavttaid giella, servodat ja vuoigatvuođadutkamiid. Dutkan čađahuvvo ovttasbargguin eará dutkan ja oahpahusásahusaiguin main lea miehtásámi ja riikkaidgaskasaš vuolggasadji.</p>
<p>Sámi dutkan lea boahtteáiggi sámi servodatovdáneami eaktun. Juohke álgoálbmotservodagas lea dárbu duddjot iežas máhtolašvuođa ja gelbbolašvuođa. Ovdánahttit riikkaidgaskasaš álgoálbmotdutkama lea instituhttii dehálaš áigumuššan.</p>
<p>Instituhta dutkamiid almmuhit vuosttažettiin Dieđut čálaráidduin. Sámi dieđalaš áigečállaga almmuha Davviriikkaid Sámi Instituhtta ovttas Sámi allaskuvlllain ja Tromssa universitehtain.</p>
<p>Lea dál plánemin cegget oktasaš deiđagárdima Guovdageidnui. Seamma goavddi vuollái šaddet Davviriikkaid Sámi Instituhtta, Sámi Allaskuvla, Sámedikki giella ja oahpahusossodat, Álgoálbmotvuoigatvuođaid gelbbolašvuođaguovddáš, Boazodoalu riikkaidgaskasaš fága ja gaskkustanguovddáš ja Sámi Árkiiva.</p>
<p>www.nsi.no</p>
<p>Boazodoalu riikkaidgaskasaš fága- ja gaskkustanguovddáš</p>
<p>Boazodoalu riikkaidgaskasaš fága- ja gaskkustanguovddáža ásahii Gielda- ja guovlodepartemeanta 2005:s hálddahuslaš orgánan sierranas fápmudusaiguin. Guovddáža doaibmaáigodat lea vuos gas</p>
<p>Fága ja gaskkustanguovddáš lea iešmearrideaddji ásahus mii galgá bargat dainna ahte bisuhit ja ovdánahttit bistevaš boazodoalu davviguovlluin – ja nannet ovttasbarggu boazodoalli álbmogiid gaskkas. Guovddáš galgá maiddái áimmahuššat boazodoalu árbevirolaš máhtuid, ja ovddidit dieđu ja áddejumi boazodoalu ektui. Fága ja gaskkustanguovddáš galgá maiddái addit fágalaš ja hálddahuslaš veahki Boazoadoallo-álbmogiid Máilmmisearvái ja dan riikkaidgaskasaš doaimmaide. Guovddáš galgá doaimmainis joksat boazodoalliid, almmolaš eiseválddiid, dutkan ja fágabirrasiid, organisašuvnnaid ja ovttasbargoorgánaid Norggas ja eará riikkain.</p>
<p>Guovddážis lea viđaolbmo stivra golmmain sadjásaččain. Bargo ja searvadahttindepartemeanta nammada stivrra jođiheaddji ja stivralahtuid ja sadjásaččaid ovttasráđiid Boazoadoalloálbmogiid Máilmmiservviin. Stivralahtuid evttohit Boazoadoalloálbmogiid Máilmmisearvi, Sámi Allaskuvla – Davviriikkaid Sámi Instituhtta, Tromssa universitehta Arktalaš biologiija ossodat, Sámiráđđi ja boazodoallosearvvit Norggas (Norgga Boazosápmelaččaid Riikkasearvi), Suomas (Suoma Boazosámit rs), Ruotas (Ruota Sámiid Riikkasearvi) ja Ruoššas (Ruošša Boazogeahččiid Searvi).</p>
<p>Boazodoalu riikkaidgaskasaš fága ja gaskkustanguovddáš raportere jahkásaččat Bargo- ja searvadahttindepartementii.</p>
<p xml:lang="nob">www.reindeercentre.org</p>
</body></document>