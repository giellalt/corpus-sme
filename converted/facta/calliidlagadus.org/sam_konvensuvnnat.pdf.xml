<document xml:lang="sme" id="no_id"><header><title/><genre code="facta"/><author><unknown/></author><wordcount>455</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/></multilingual><origFileName>http://www.calliidlagadus.org/govat/doc/sam_konvensuvnnat.pdf</origFileName><parallel_text xml:lang="nob" location="nor_konvensjoner.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="listitem">Prošeaktadoaimmaheaddji: Magne Ove Varsi, Álgoálbmotvuoigatvuođaid gelbbolašvuođaguovddáš, Guovdageaidnu 2006.© Teaksta: John T. Solbakk, Kárášjohka/Karasjok.</p>
<p type="listitem">Sámás: Lena Susanne Kvernmo Gaup</p>
<p type="listitem">Design: Jasna Čubrilo, Kárášjohka/Karasjok.</p>
<p>Norgaja riikkaidgaskasaš konvenšuvnnat</p>
<p>Norga lea dohkkehan riikkaidgaskasaš konvenšuvnnaid, julggaštusaid ja soahpamušaid main leat dihto geatnegasvuođat mat lágalaččat gusket čearddalaš unnitloguálbmogiidda ja álgoálbmogiidda. Sápmelaččaide gusket goappaš lágaid geatnegasvuođat maidda Norga lea čatnasan, sihke unnitloguálbmogin ja álgoálbmogin. Dát mearrádusat hábmejit</p>
<p type="listitem">Norgga sámepolitihka. Muhtin dáin deháleamos riikkaidgaskasaš mearrádusain ja konvenšuvnnain leat:</p>
<p type="listitem">Siviila ja politihkalaš vuoigaitvuođaid riikkaidgaskasaš konvenšuvdna, erenoamážit 1. ja 27. artihkkal (1966)</p>
<p type="listitem">ILO konvenšuvdna 169 eamiálbmogiid ja čearddalaš álbmogiid hárrái iešmearrideaddji riikkain (1989)</p>
<p type="listitem">Riikkaidgaskasaš konvenšuvdna jávkadit buotlágan čearddalaš vealaheami</p>
<p type="listitem">ON:a mánáidvuoigatvuođaid konvenšuvdna, erenoamážit artihkkalat 2, 17 (d) ja 30 (1989)</p>
<p type="listitem">ON:a konvenšuvdna jávkadit buotlágan nissonvealaheami (1979)</p>
<p type="listitem">Eurohparáđi rámmakonvenšuvdna suodjalit našunála unnitloguálbmogiid (1995)</p>
<p type="listitem">Eurohparáđi guovllu ja unnitlogugielaid suodjalanlihttu (1992)</p>
<p>Lassin dasa ahte Norge lea lágalaččat čatnasan riikkaidgaskasaš konvenšuvnnaide, de leat maid máŋga riikkaidgaskasaš julggaštusa dehálaš oassin Norgga sámepolitihkas. Dáid gaskkas Agenda 21 ON:a birasgáhtten ja ovdánahttinkonferánssas (1992), erenoamážit 26. kapihttal, ja Máilmmi olmmošvuoigatvuođaidkonferánssa julggaštus ja doaibmaplána (1993).</p>
<p>Siviila ja politihkalaš vuoigatvuođaid riikkaidgaskasaš konvenšuvnna 27. artihkkal, lea leamaš deháleamos riikkaidgaskasaš olmmošvuoigatvuođaid mearrádus Norgga sámepolitihka ovdánahttimii ja sámi vuoigatvuođaid dohkkeheapmái Norgga lágain. 27. artihkkal cealká: <span type="quote">«Dain stáhtain gos gávdnojit čearddalaš, oskkolaš dahje gielalaš unnitloguálbmogat, de eai galgga sii geat gullet dakkár unnitloguálbmogii, hehttejuvvot vuoigatvuođaideaset, oktan earáiguin álbmogis; eallit kultuvrrastis, dovddastit ja doalahit oskkuset ja geavahit gielaset.»</span> Artihkkal suddje unnitloguálbmogiid ja álgoálbmogiid vealahuvvomis. Stáhta lea geatnegahtton álggahit positiivvalaš doaibmabijuid suddjet álgoálbmogiid ja unnitloguálbmogiid identitehta ja sin kultuvrralaš vuoigatvuođaid, ja geavahit gielaset ja doalahit oskkuset.</p>
<p>ON gárdin.</p>
<p>Govva: Torkel ra</p>
<p>SMu</p>
<p xml:lang="nob">SSen.1 – 2</p>
<p type="listitem">Prošeaktadoaimmaheaddji: Magne Ove Varsi, Álgoálbmotvuoigatvuođaid gelbbolašvuođaguovddáš, Guovdageaidnu 2006.© Teaksta: John T. Solbakk, Kárášjohka/Karasjok.</p>
<p type="listitem">Sámás: Lena Susanne Kvernmo Gaup</p>
<p type="listitem">Design: Jasna Čubrilo, Kárášjohka/Karasjok.</p>
<p>Dát mearkkaša ahte vuoigatvuođat mat čužžot dán mearrádusas eai galgga biehttaluvvot. 27. artihkkalis suddjejuvvon kultuvrralaš vuoigatvuođaid návddašeami oktavuođas, leat moanat ON:a ásaahusat dohkkehan dan ahte kultuvra sáhttá oidnot máŋgga hámis, nu go maiddái sierralágan eallinláhkin mii lea čadnon eanangeavaheapmái, mii erenoamážit guoská álgoálbmogiidda. Dán vuoigatvuhtii sáhttet danin gullat árbevirolaš barggut nu go guolásteapmi, bivdu ja boazodoallu.</p>
<p>Álgoálbmogiid ja čearddalaš álbmogiid ILO konvenšuvdna nr. 169 sisttisdoallá mearrádusaid mat gusket dušše álgoálbmogiid ja čearddalaš álbmogiid vuoigatvuođaide. Norga lei vuosttaš riika mii ratifiserii ILO konvenšuvnna jagi 1990:s.</p>
<p>ILO konvenšuvdna cealká ahte álgoálbmogiin lea vuoigatvuohta iežaset ásahusaid hálddašit ja daid badjel mearridit, sis leat vuoigatvuođat iežaset eallinláhkái ja ekonomalaš ovdánahttimii. Sis lea vuoigatvuohta seailluhit ja ovdánahttit iežaset identitehta, giela ja oskku, dan stáhta rámmaid siskkobealde gos orrot. Konvenšuvdna maiddái sisttisdoallá mearrádusaid álgoálbmogiid eanan ja luondduriggodatvuoigatvuođaide. Álgoálbmogiid vuoigatvuohta iežaset eatnamiidda ja luondduriggodagaide lea guovddážis das jos materiálalaččat ja kultuvrralaččat galget seailut sierra álbmogin.www.dep.no/aid/ www.galdu.org Samene – en håndbok, Karasjok 2003</p>
<p>ON váldočálli Kofi Annan ja Álgoálbmot áššiid bistevaš Forum vuosttas jođiheaddji Ole Henrik Magga.</p>
<p>Govva: on GirJerÁJuS.2 – 2</p>
</body></document>
