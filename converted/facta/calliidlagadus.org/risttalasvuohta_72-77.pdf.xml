<document xml:lang="sme" id="no_id"><header><title/><genre code="facta"/><author><unknown/></author><wordcount>150</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/risttalasvuohta_72-77.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="est"><em type="bold">HOLISTALAŠ SEARVI</em> </p>
<p>Holistalaš searvi vuođđuduvvui jagi 2002. Váldokantuvra ja stuorámus searvi lea Oslos. Báikkálaš searvvit gávdnojit vel Stavangeris, Bergenis, Hitras ja Nesoddenis.  Holistalaš searvvis leat birrasii 1000 miellahtu. Sii fállet holistalaš badjemanahatrituálaid olbmuide  geat háliidit nammaduvvot, rihppahuvvot, náitalit dahje  hávdáduvvot iežaset sávaldagaid ja jurddavuođu mielde.</p>
<p>Holistalaš eallinoaidnu cealká ahte buot olbmot leat friddja ohcat ja gávnnahit iežaset  duohtavuođa ja eallinoainnu, beroškeahttá das makkár oskui son gulaš.  Sii oaivvildit ahte olbmo ollislaš dilli  galgá vuhtii váldot su dárbbuid duhtadeamis.  Ráhkesvuohta eallimii ja buot ealibiidda lea guovddážis.</p>
<p>Holistalaš eallinoainnu áigumuš lea hukset čanastagaid oskkuid ja eallinoainnuid  gaskkas. Dieđut ja máhttu lea dehálaš oassi das ahte oažžut vuođu iežas árvvuid  hukset. Máilmmiviidosaš etihkka ja ráfálaš máilmmikultuvra lea árvvut maid holistalaš  eallinoaidnu ovddasta. Eallin, luondu ja ollislašvuođa vuhtiiváldin biddjo ovddabeallái ruđalaš fámu ja dietnasa.</p>
<p>Sánit: badjelmanahat (overgang) –  Dás: Dat áigi go olmmoš manná ovtta agis/dilis nubbái, omd riegádeapmi, mánnávuođas rávisolbmo ahkái, náitala.</p>
<p>ČálliidLágádus</p>
</body></document>