<document xml:lang="sme" id="no_id"><header><title/><genre code="facta"/><author><unknown/></author><wordcount>519</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/kopiijaoriginala_norga_ja_riikkaidgaskasas_lagat.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Álgoálbmogi dvuoigatvuođaid rihkkun </em></p>
<p>Álgoálbmogiin leat sierra vuoigatvuođat maid buot álgoálbmogat berrejit dovdat.</p>
<p>Čuovo riikkaáviissaid ovtta váhku. Vállje áššiid mas bohtet ovdan álgoálbmogiidvuoigatvuođaid rihkkumiid. Deavdde vuosttaš kolonnii áviissa nama, nuppi kolonnii deavddát man birra ášši lea (omd rasismma giela ja gárvvuid geažil, dahje giellaoahpahus váilu ). Goalmmát kolonnii deavddát dan vuoigatvuođa don oaivvildat rihkkojuvvo dán áššis. Deavdde áinnas maiddái artihkalnummira.</p>
<p>Vállje ovtta ášši ja muital iežat sániiguin man birra ášši lea. Čále golbma ákka mas muitalat manne don válljejit ahte juste diet álgoálbmotvuoigatvuohta rihkkojuvvo.</p>
<p>Áviisa</p>
<p xml:lang="krl">Ášši</p>
<p>Álgoálbmotvuoigatvuohta mii rihkkojuvvo</p>
<p>Dás gávnnat álgoálbmogiid konvenšuvnna: http://www.galdu.org/govat/doc/galdu_cala_nr_2_2013_samegillii.pdf 4.3.1 Kopiijaoriginála</p>
<p><em type="bold">ON;a Mánáidkonvenšuvdna </em></p>
<p>Čuohpa mánáid vuoigatvuođaid ja hárjehallet daid vai máhttibehtet bajil.</p>
<p>Artihkkal 1</p>
<p>Mánná lea juohke okte gi lea vuol el 18-jahkásaš, juos mánnái guoskevaš lágaid mielde olles ahki ii joksojuvvo árat.</p>
<p>Artihkkal 3</p>
<p>Buot almmolaš ja priváhta sosiálafuolahusa, duopmostuoluid, hálddahuseiseválddi d dahje láhkaásahanlágádusaid doaimmain, mat gusket mánáid, galgá vuosttaš sajis váldit vuhtii máná ávkki.</p>
<p>Artihkkal 4</p>
<p>Stáhta galgá ollašuhttit ja čuvgehit mánáid vuoigatvuođaid.</p>
<p>Artihkkal 9</p>
<p>Mánná ii galgga sirrejuvvot váhnemiinnis sudno dáhtu vuostá earret dal e, go lea mánnái buoremus.</p>
<p>Artihkkal 10</p>
<p>Mánás, gean váhnemat orrot goabbat riikkas, lea vuoigatvuohta jeavddalaččat doalahit persovnnalaš gaskavuođaid ja njuolggooktavuođaid goappánai váhnemii.</p>
<p>Artihkkal 12</p>
<p>Mánás lea vuoigatvuohta iežas oainnu buot áššiin mat gusket sutnje ovdanbuktit, ja dan galgá váldit vuhtii.</p>
<p>Artihkkal 16</p>
<p>Máná priváhtaeallima, bearraša, ruovttu dahje reivvestallama ii oaččo mieleavttus dahje lágaheamit duohtadit iige su gudni beaggima oačču lágaheamit vuolidit.</p>
<p>Artihkkal 19</p>
<p>Stáhta galgá suodjalit máná juohkelágán rumašlaš ja vuoiŋŋalaš veahkaválddis, vahágahttimis ja illásteamis, healbadeamis, ja hárehis ja fuones láhttemis dahje ávkkástallamis dalle go son lea váhnemiiddis, eará lágalaš fuolaheaddjis dahje gean beare eará olbmo divššus.</p>
<p>Artihkkal 26</p>
<p>Stáhta galgá dovddastit máná vuoigatvuođa návddašit sosiála dorvvus ja ekonomalaš doarjaga lágaid mielde.</p>
<p>Artihkkal 30</p>
<p>Mánná gii lea gullevaš unnitlogujovkui dahje lea eamiálbmot láhtu galgá ovttas joavkkuin ja iežas láhtuiguin beassat návddašit iežas kultuvrra, ollašuhttit iežas oskkoldaga ja geavahit iežas giela.</p>
<p>Artihkkal 32</p>
<p>Mánná galgá oažžut suodjaleami ekonomalaš ávkkástallama ja dakkár barggaheami vuostá, mii orru uhkideame dahje heađušteame su skuvlejumi, dahje vahágahttime su dearvvašvuođa dahje rumašlaš, vuoiŋŋalaš, morála dahje sosiála ahtanuššama.</p>
<p>Artihkkal 36</p>
<p>Stáhta galgá suodjalit máná buot eará ávkkástallanvugiin, mat áitet juoga ládje su buorredili.</p>
<p>Artihkkal 38</p>
<p>Stáhta galgá juohke láhkai hehttet ja sihkkarastit, ahte vuollel 15-jahkásaččat eai njuolga oassálastte vašálašvuođaide/sođiide.</p>
<p>Artihkkal 41</p>
<p>Jos stáhta dahje riikkaidgaskasaš mearriduvvon lágat sihkkarastet buorebut vuoigatvuođaid mánáide, de leat dát gustovaččat, i ge mánáidkonvenšuvdna. 4.3.2 Kopiijaoriginála</p>
<p><em type="bold">Oanehisvástádusiskkus </em>1. Goas dohkkehuvvojedje ON olmmošvuoigatvuođat? 2. Namut muhtin organisašuvnnaid mat barget olmmošvuoigatvuođaid ovddas 3. Geat leat mánát, mánáidvuoigatvuođakonvenšuvnnas? 4. Mii hehtte mánáid oažžumis oahpu? 5. Namut unnimusat guokte ášši mas Norga lea ožžon kritihka go lea rihkkon olmmošvuoigatvuođaid! 6. Goas čađahii ON ráfibissuma vuosttaš geardde? 7. Manne dat álggahuvvui? 8. Makkár geatnegasvuođaid ferte Norga ollašuhttit jos galgá leat NATO miellahttu? 9. Manne Norga bissehii gávppašeami Irakain jagi 1990? 4.3.3 Kopiijaoriginála </p>
<p xml:lang="smj"><em type="bold">Guhkesvástádusiskkus </em></p>
<p>Mánáid vuoigatvuođat</p>
<p>Vástit a) Artihkkal18. Gávnna unnimusat golbma ákka dasa ahte dát vuoigatvuođat leat dehálaččat. b) Artihkkal 13. Gávnna unnimusat golbma ákka mat čilgejit manne dát vuoigatvuohta lea dehálaš. c) Artihkkal 32. Gávnna ovtta dahje máŋga ovdamearkka mat čájehit/duođaštit ahte eai buot mánáin leat dát vuoigatvuođat otne. d) Muhtin eamiálbmotvuoigatvuohta. . 4.3.4 Kopiijaoriginála</p>
</body></document>
