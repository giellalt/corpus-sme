<document xml:lang="sme" id="no_id"><header><title/><genre code="facta"/><author><unknown/></author><wordcount>744</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/kopiijaoriginalat_arbevirolas_mahttu.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Borramušráva </em></p>
<p>Sámit leat dovdan ja geavahan jáffuid guhkká.</p>
<p>Gaskkohagaid leat ferten birget jáffuid vátnivuođas go gávppašeapmi lei gildojuvvon ja go šaddojagit leamaš fuonit. Daid áiggiid leat jáffuide seaguhan bárkku. Dá bárkoláiberáva maid sáhtát láibut.</p>
<p xml:lang="smn"><em type="bold">Garra bárkoláibi </em>9 dl nisujáffuid 2 ½ dl beahcebárkojáffu 4 dl čáhci 1db sálti </p>
<p><em type="bold">Daga ná: </em></p>
<p>Seagut nisu-, bárkojáffuid ja sálttiid lihttái. Lasit galbma čázi ja soatkko dáiggi. Boatkkal jáffuid beavdde nala ja dulbe láibbiid. Láibbit galget leat hui asehaččat. Čuokko vel láibbiid gáffaliin ovdal go bijat ommana sisa.</p>
<p>Goikat láibbiid ommana bajimus gearddis, ja dušše 3-5 minuhta. Ferte bures váruhit amas boaldit láibbiid, muhto liikká fuolahit ahte dattege leat albma ládje goikan.</p>
<p>Laila Spik. Girjjis: Eira Murud: Jahki sámis. Čálliidlágádus. 2012. 6.1.1 Kopiijaoriginála</p>
<p><em type="bold">Geatki </em>-Áddjá, muital dal geatkki birra, Niillas dajai muhtin beaivvi. –Vai nuvt, don siđat gullat geatkki birra. </p>
<p>Muhto muitalan lean juo ovdal geatkki birra, áddjá dajai. -Na, muital go don nuorran báhčet geatkki, Niillas ja</p>
<p>Márjjáš oktanaga dajaiga. -Na, ledjen mun dalle ovccinuppelohkái jagi boaris, áddjá dajai. –Dálvi lei. Leimmet lullivuvddiin ealuin ja gođiin. Ollu muohta lei, muhto dimis lei ja seakŋume lei velá. Eallu guođui hui bures, muhto návddit ledje olut ja sniellásat, ja juohke beaivvi fertiimet ealu geahččat. Fertiimet ealu birra čuoigat jur juohke beaivvi. Juohke luotta galggai čuovvut birra amas láhppot. Muhtun bohccot ville guhkás ealus eret. Ja dakkár ravddahiid fertii vuojehit ruoktot ealu lusa.</p>
<p>Soames beaivvi ledjen guorrame dakkár ravda-bohcco. Luodda vulggii vuollegis dieváža badjel.</p>
<p>Boazu lei guhton duos ja dás. Čiekŋalis suovnnjit ledje velá.</p>
<p>Muhto gea! Dievá duohken lei boazu njuiken bajás suovnnjis, ja hirbmadit lei obbasis ruohttan. Na, árvidin mun mii lei dáhpáhuvvan. Miestaga duohken ledje aitto geatkeluottat.</p>
<p>De mun dal juo ipmirdin ahte boazu lei geatkái gottáhallan. Gurren luottaid. Nuppi dievá duohken gávdnen ruŋggu. Muhto oaivi lei eret. -Vai nu! – Juo lei geargan čeabeha gaskat gáskit.</p>
<p>Muhto easkka han dan lei bargan. Luottat eai lean velá galbmon. Árvidin ahte rievvár ii lean vel guhkás beassan oivviin. Muohttán lei ihkku. Vahca dagai linádaga, eai ge sabehat gullon gosa ge, go muohttagis johte. Doivon ahte gal mun dál beasan geatkki gurrii.</p>
<p>Ja dál mun in guorran jur luotta. Čuigen doares - beale. Geatki lei mannan vuostebiggii, ja danne biegga bođii geatkki luhtte. Lei gal buorre, ahte geatki de ii sáhttán mus biekka oažžut.</p>
<p>Mun čuigen riekta várrogasat. Sabehat gisakeahttá johte vazas. Čuoiggadan siivvut ja várdáhattan.</p>
<p>Duos geađggi duohken oainnán juoidá lihkadeame.</p>
<p>Lahkanattan dohko gassa beziid duoge, ja bissu lea dál gárvvis báhčin ládje olgeš gieđas. Geatki lei gaikume ja gáskime bohcco oaivvi, ii ge fuomášan mu.</p>
<p>Ja dal ledjen čuohte mehtera geatkkis eret. De njiedjalin sabehiin muohttagii, siktejin ja báhčen.</p>
<p>Geatki njuikii bajás ja gahčai jámas dasánaga. (Israel Ruong, girjjis: Stien: <em type="italic">Boađe lohkat. </em>Fag og </p>
<p xml:lang="deu">Kultur. 1987)</p>
<p><em type="bold">Bargobihtát </em>1. Loga muitalusa geatkki birra <em type="italic">2. </em>Dás leat muhtin sánit muitalusas. Gávnnat maid sánit mearkkašit: <em type="italic">seakŋume, sniellásat, ville, ravddahiid, vuojehit, guorrame, suovnnjit, obbasis, ruŋgu, vahca, linádat, gisakeahttá, várdáhaddat. </em>3. Čále muitalusa ođđasit iežat sániiguin, muhto váldde muitalussii fárrui bajábealde sániid. 4. Dán olbmos leat ollu dieđut ja máhttu maid son geavaha ávkin go bivdá geatkki. Čilge maid son ferte máhttit. 6.1.2 Kopiijaoriginála </p>
<p xml:lang="sma"><em type="bold">Bealljemearka </em></p>
<p>Oahppogirjjis s 312 oainnát mearkanamahusaid. Hutkka iežat mearkka. Čuohpa ja ivdne dan, ja darvvit dan čállingirjái. Čále ja muital mo dat lea oaidnit. Geavat vuos váldosániid ja dasto smávvasániid. Čilge njálmmálaččat earáide ceahkis.</p>
<p><em type="bold">Gurut beallji </em></p>
<p><em type="bold">Olgeš beallji </em>6.1.3 Kopiijaoriginála </p>
<p xml:lang="smj"><em type="bold">Jahkejuvla </em></p>
<p>Váldet oktavuođa muhtin olbmon gii bargá vuođđoealáhusas (boazosápmelaš, meahcásteaddji, guolásteaddji, eanadoalli). Jearahallet su dan birra makkár barggut leat ealáhusas iešguđet áiggis jagis. Deavdde dán skovi. 6.1.4 Kopiijaoriginála</p>
<p><em type="bold">Oanehisvástádusiskkus </em>1. Manne lea giella guovddáš oassi árbevieruid gáhttemis? 2. Manne álge bohccot johtit siseatnama ja rittu gaskka? 3. Namut muhtin boazosiiddaid! 4. Masa geavahuvvo boazogárdi? 5. Čilge sániid; <em type="italic">dálonverdde </em>ja <em type="italic">badjeverdde </em>! 6. Mas boazosámit dovdet iežas bohccuid? 7. Manne lei bohccomielki nu dehálaš biepmudoalus dolin? 8. Olbmot geat ásset ja leat šaddan bajás stuorra, govda jogaid gáttiin, máhttet fierbmebivddu. </p>
<p>Namut muhtin fierpmástallanvugiid! 9. Dálvet leat jogat jikŋon. Mo birgejit johkagátteolbmot dálvet? 10. Buođus leat njeallje dehálaš oasi. Mat dat leat? 11. Mii lea golgadeapmi ja goas dat dáhpáhuvvá? 12. Luosa namat leat biddjon dan mielde man stuoris, man boaris ja gos dat orru dahje johtá.</p>
<p>Namut muhtin luosanamaid! 13. Mii lea <em type="italic">salla </em>? 14. Makkár ávdnasiin ráhkadedje sámit biktasiid? 15. Mii lea <em type="italic">guvhlláruššan </em>? 6.1.5 Kopiijaoriginála </p>
<p xml:lang="smj"><em type="bold">Guhkesvástádusiskkus </em></p>
<p>Dás leat guokte čuoččuhusa. Čále dáidda heivvolaš teavstta mas ákkastalat čuoččuhusaid ovddas. 1. Giella lea dehálaš árbedieđu seailluheamis. 2. Mii eat dárbbaš árbevirolaš máhtu, go mis lea dán áigge ođđa teknologiija. 6.1.6 Kopiijaoriginála</p>
</body></document>
