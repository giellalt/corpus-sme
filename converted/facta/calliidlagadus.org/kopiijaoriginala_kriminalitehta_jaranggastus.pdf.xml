<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>983</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.calliidlagadus.org/govat/doc/kopiijaoriginala_kriminalitehta_jaranggastus.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Mii lea dáhpáhuvvan? Gii lea gillán? Mo don jáhkát áššáiduhtton lea? Čilge su dovdomearkkaid (mo son lea olggosoaidnit). Dát galget leat mielde: Sohkabealli, ahki ja olggosoaidnin. Daga dan A4 báhpirii.</p>
    <p>
      <em type="italic">Muhtin Soahkedievá ássi bissehii ikte, maŋŋá gaskkabeaivve duođalaš bearašnákku. Nággu dagahii politiijaide váidima ja okta osolaččain fertii oažžut doavtterdivššu. </em>
    </p>
    <p>buktibehtet daid ovdan ceahkis. Leat go muhtin oktasašvuođat din dovdomearkkain? Lea go son stereotypiijalaš vearredahkki? Čállet buot dovdomearkkaid mat leat seammá buohkain. Ovdamearkka dihtii sáhttibehtet bálddastahtti agi ja sohkabeali.</p>
    <p>čohkkejehket joavkkuide. Vástidehket gažaldagaid: Mo orrot dovdomearkkat? Dollet go deaivása? Gii lea gillán, geat ledje vihtanat, mii lea dáhpáhuvvan? Lea go dákkár vearredahku dábálaš?</p>
    <p><em type="italic">Go áššáskuhtton 35 jahkásaš bođii ovdditelošteaddji ruoktui mannan bearjadaga, čohkkái bearaš ja boradii mállásiid. Áššáskuhtton bovdejuvvui searvái. Dan maŋŋá son huškkui ovddit-elošteaddji (nissona).  Politiijat gažadedje áššáskuhtton albmá/dievddu ja son váldui politiijastašuvdnii seammá eahkeda. Áššáskuhtton bealušteaddji cealká ahte áššehas duođašta čilgehusa ja cealká iežas sivalažžan.  Áššáskuhtton lea buktán bienalaš čilgehusa das mo dáhpáhus lei ja siva veahkaváldimii, cealká politiijastašuvnna kriminálaossodaga hoavda. Son dadjá ahte sivva veahkaváldimii lea digaštallan sudno oktasaš mánáid hárrái. Soai eaba lean ovttaoaivila dasa ahte galget go mánát beassat áššáskuhtton mielde lupmui, vai eai. Maŋŋá go áššáskuhtton lei huškon ovdditelošteaddji máŋgii, de son buvihii su ja čuggii su niibbiin.  Mánát, geat leat vulliidahkásaččat, viehkaledje oađđenlatnjii go nággu buollái, ja riŋgejedje ránnjái. Lei ránnjá guhte bissehii nákku.   </em>Rolla: Áktor Don galggat geahččat bearrái gillájeaddji vuoigatvuođaid, ja geahččat ja ohcat vejolaš ráŋggáštusrájá ja mannat čađa olles dáhpáhusa. Ovttasbargga gillájeaddjin ja gažat vihtaniid. Vállje vihtana/vihtaniid. </p>
    <p><em type="bold">4Á Ráhkkan áššái </em>Rolla: Gillájeaddji Čađat dáhpáhusa, livččii go sáhttán eará láhkai dahkat? Bargga ovttas áktoriin. </p>
    <p><em type="bold">4B Ráhkkan áššái </em>Rolla: Bealušteaddji Don galggat geahččat bearrái áššáskuhtton ja oza vejolaš ráŋggáštusrájiid.  Manni čađa olles dáhpáhusa ovttas suinna gii lea  áššáskuhtton. Bargga ovttas suinna gii lea áššáskuhtton ja gažat vihtaniid.  </p>
    <p><em type="bold">4C Ráhkkan áššái </em>Rolla: Áššáskuhtton Čađat dáhpáhusa. Livččii go sáhttán eará láhkai dahkat? Bargga ovttas bealušteaddjin.  </p>
    <p><em type="bold">4Č Ráhkkan áššái </em>Rolla: Jury (unnimus 3) Čađahehket ášši ođđasit (lohket áviisaartihkkaliid). Guorahallet makkár ráŋggáštusrájit leat dábálaččat dákkár vearredaguide. Dahket diggegottelanja (gč girjjis s 209). </p>
    <p><em type="bold">4D Ráhkkan ášši </em>Rolla: Vihtan (Ránnjá) Mana čađa dáhpáhusa, livččii go sáhttán eará láhkai čoavdit ášši?. Ráhkkanehket gažadeapmái.  </p>
    <p>Neaktet dikki. Dii geat ehpet leat rollaneaktimis mielde, sáhttibehtet noteret, ja sáhttibehtet dán geavahit vuođđun/minstariin:</p>
    <p>Dikkis Geahččit dikkis sáhttet noteret sihke diggodettiin ja bottuin. Ovdal dikki sáhttá leat ávki ságastit dan birra makkár vuordámušat ja jáhkut leat, ja mo galgá láhttet diggevisttis.</p>
    <p>1.  Áššáskuhtton: ahki, sohkabealli, dáhpáhus, lea go vuosttaš geardde rihkkon lága? Lea go jáhkehahtti? Manne, manne ii?</p>
    <p>2.  Duopmárat: sohkabealit, ahki (sullii)</p>
    <p type="listitem">–Mo duopmárat láhttejit</p>
    <p>3.  Áktor/áššáskuhttineiseváldi ja bealušteaddji: sohkabealit, agit (sullii)</p>
    <p type="listitem">–makkár gažaldagaid divvut ovdan?</p>
    <p>4.  Duopmu: Makkár reakšuvnnat bohtet ovdan, ja geain? Mo lea ráŋggáštusmihttu? Guoddaluvvo go?</p>
    <p>Dávjá lea vejolaš gažadit duopmára go ášši lea geargan.</p>
    <p><em type="bold">1.  Politiijanisu </em>Son lea leamaš áktor ollu áššiin gos nuorat leat dahkan vearredaguid. Maŋimuš áiggiid leat narkotihkkaáššit lassánan. Son doarju stroaŋgásat ja áinnas guhkit  giddagasráŋggáštusaid vai nuorat oidnet man duođalaš áššit dát leat. Dáid son oaivvilda galget guoskat sihke sidjiide geat leat <span type="quote">“duogábealde”</span> ja sidjiide geat vuvdet hášša gáhtaid alde.   </p>
    <p><em type="bold">2.  Áhčči muhtin nurrii gii lea dubmejuvvon giddagasráŋggáštussii go lea vuovdán narkotihka. </em>Bárdni lea aiddobeliid dubmejuvvon 3 mn giddagasráŋggáštussii go lea vuovdán 50 gr hášša. Áhčči moaitá ja láitá iežas go son ii leat fuolahan bártnis doarvái bures bajásgeasedettiin, muhto moaitá maiddái servodaga mii ráhkada vuoittáhalliid. Son oaivvilda ovdamearkka dihtii ahte skuvla lea sivvan dasa ahte ollu áššit manne vearrut bajásšattadettiin. </p>
    <p><em type="bold">3.  Kriminologa </em>Kriminologa ii leat mielas dasa ahte nuorat galget giddagasráŋggáštussii. Son oaivvilda ahte sii geat giddagassii šaddet, ovddidit ja šaddet vel stuorát láhkarihkolaččat maŋŋá. Son dovdá ja lea oaidnán ollu dákkár nuoraid ja ovdamearkkaid. Son dáhtošii eambbo divššohatruoktu-fálaldagaid. </p>
    <p><em type="bold">4.  Divššohatruovttu ovddasteaddji </em>Son lea bargan narkotihkageavaheddjiin ollu jagiid ja sáhttá duođaštit man bures sii leat lihkostuvvan. Son jáhkká ahte divššohatruovttut sáhttet veahkehit nuoraid beassat eret narkotihkkageavaheamis ja addit sidjiide ođđa beroštumiid ja jáhku alcceseaset. Muhto son oaivvilda ahte leat menddo uhcán divššohatruoktosajit.  </p>
    <p>5.  Nuorra gii ieš geavaha hášša Son ii oainne háššageavaheamis váralašvuođaid dahje boasttuvuođaid. Son oaivvilda ahte háššageavaheapmi galggašii šaddat lobálažžan. Son oastá ieš hášša oahppásiin lagasbirrasis. Son lea eahpesihkkar das mo galggašii eará narkomirkkuid nu go heroin meannudit. Son ii dieđe ollu dan birra gii dine stuorra ruđa narkogeavaheami geažil.  Son diehtá ahte narkotihkka lea stuorra váttisvuohta, muhto oaivvilda ahte váhnemiiguin lea váldoovddasvástádus mánáid bajásgeassimis. Skuvla sáhttá maid bargat ollu. Divššohagat leat hui  divrasat jođihit.</p>
    <p>Jápmoráŋggáštus lea goddin, ulbmillaš goddin.</p>
    <p>Dávjá daddjo ahte olbmot ballájit ja eai duostta goddit jos dákkár garra ráŋggáštus lea. Ollu iskosat ja dutkosat leat čađahuvvon juste dán hárrái. Boađusin lea álo seammá. Gottašanlogut eai nieja jos muhtin stáhta dahje riika ásaha jápmoráŋggáštusa. Eai lassánge gottašeamit daid riikkain mat válljejit heaittihit jápmoráŋggášteami.  váikkuhit jápmoráŋggáštusdupmui? Vearredagut sáhttet leat iešguđetláganat ja ovtta riikkas leat eará vearredagut mat dagahit jápmoráŋggáštussii go fas eará riikkain. Ovdamearkkat leat: olmmošgoddin, <em type="bold">kidnapping</em>, veahkaváldin, rihpat, narkotihkaláhkarihkkomat, <em type="bold">forræderi</em>, ekonomalaš láhkarihkolašvuođat, badjelmannat ja sirdit islámas eará religiovdnii,   </p>
    <p>Man guhkes áigi manná das rájes go olmmoš oažžu jápmoráŋggáštusa ja dassá go goddo? Dat sáhttá leat váikke mo. Muhtin riikkain ádjána dušše moadde diimmu (Kiinná), ja eará riikkain sáhttá ádjánit 10-20 jagi (USA, Japan)</p>
    <p>Man láhkai Amnesty International vuostálastá jápmoráŋggáštusa? 1.  Mii dáhttut iežamet eiseválddiid ságastit jápmoráŋggáštusa birra go olgoriikkalaš eiseválddit leat min guossis, dahje go min stáhtaráđit leat olgoriikkain guossis.  2.  Mii bargat ovttas fitnodagain ja servviin main leat doaimmat olgoriikkain ja erenoamážit riikkain gos geavahit jápmoráŋggáštusvuogi.  3.  Mii juohkit dieđuid jápmoráŋggášteami birra. 4.  Amnesty International Norggas lea birrasiid 45 joavkku mat barget earret eará jápmoráŋggášteami vuostá. Juohke jagi álggahit 3-4 stuorra akšuvnna main mii čállit reivviid/breavaid eiseválddiide riikkain gos lea jápmoráŋggáštusvuohki.  5.  Mii maiddái čállit reivviid/breavaid ja epoasttaid main mii geahččalit beastit eaŋkilfáŋggaid jápmimis.</p>
    <p>1.  Mana neahttasiidui: amnesty.no  Oza sániin: dødsstraff. Loga muhtin áigeguovdilis ášši jápmoráŋggášteami birra ja gearddut váldoáššiid. Čále lohkkireivve mas vuolggasadji lea dát ášši. 2.  Maid don oaivvildat jápmoráŋggášteami birra? Ráhkkan ceahkkedigaštallamii, oza eambbo dieđuid neahtas mat dorjot du oaivila. 3.  Daga fiktiiva (ii duohta, mahkáš) jearahallama muhtin jápmoráŋggáštuvvon fáŋggas.</p>
  </body>
</document>
