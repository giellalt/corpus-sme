<document xml:lang="sme" id="no_id"><header><title/><genre code="facta"/><author><unknown/></author><wordcount>331</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/></multilingual><origFileName>http://www.calliidlagadus.org/govat/doc/sam_manaid_vuoigatvuohta.pdf</origFileName><parallel_text xml:lang="nob" location="nor_barns_rettigheter.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Mánáid vuoigatvuođat</p>
<p>ON:a mánáidvuoigatvuođaid konvenšuvdna geatnegahttá riikka eiseválddiid iežaset guovllus doahttalit ja dáhkidit konvenšuvnnas celkojuvvon vuoigtavuođaid juohke mánnáid, vealakeahttá man ge láhkái, beroškeahttá máná duogážis, das máná gielas dahje váhnemiid gielas, oskkus, našunálitehtas, čearddalaš dahje sosiála duogážis.</p>
<p>Muhtin mearrádusat gusket sámi mánáid vuoigatvuođaide erenoamážit, erenoamážit artihkkal 2, 17 (d) ja 30.</p>
<p>Konvenšuvnna 2. artihkkal gieldá juohke ládje vealahit mánáid sin duogáža dahje gul evašvuođa dihte, nu go čearddalaš gul evašvuođa dihte. 17. (d) artihkkal geatnegahttá stáhtaid movttidahttit ri kkavi dosaš mediaid vuhti váldit gielladárbbuid mat leat unnitlogujoavkkuid mánáin dahje álgoálbmogi d mánáin. Konvenšuvnna 30. artihkkal gusto erenoamážit sámi oktavuođaide. 30. artihkkal cealká: «Dain stáhtain gos orrot čearddalaš, oskkolaš ja gielalaš unnitlogujoavkkut dahje olbmot geain lea álgoálbmotduogáš, de eai galgga mánát guhte gullet dakkár unnitlogujoavkkuide dahje álgoálbmogii hehttehuvvot vuoigatvuođaideaset, oktan earáiguin sin álbmogis, eallit kultuvrrastis, dovddastit ja doalahit oskkuset dahje geavahit gielaset.»30. artihkkal mánáidvuoigatvuođa konvenšuvnnas lea sullasaš go Riikkaidgaskasaš siviilla ja politihkalaš vuoigatvuođaid konvenšuvnna 27. artihkkal  sihke sisdoalu ja sániid ektui.</p>
<p>Mánáidvuoigatvuođa konvenšuvnna geatnegasvuođat vuođđudit dehálaš málle Norgga politihkkii sámi mánáid ektui, mii guoská mánáidgárddiide, vuođđoskuvlii, joatkkaskuvlii, mediaide ja eará surggiide gos stáhta eiseválddiin lea ovddasvástádus.</p>
<p>Konvenšuvnna dohkkeheapmi ja vuhtiiváldin mearkkaša ahte eiseválddit fertejit hábmet bajásšaddanbirrasa vai sámi ja dáčča kultuvrras lea seamma árvu, ja leat seammadássásaččat nu guhkás go lea vejolaš. Dat mearkkaša ahte stáhta ferte álggahit positiivvalaš doaimmaid go dat lea dárbbašlaš danin ahte ollašuhttit konvenšuvnna gáibádusaid.</p>
<p>Dilálašvuohta mas mánát ja nuorat bajásšaddet, mearriduvvo suohkanlaš mearrádusain ja fálaldagaiguin. Dán dihte Mánáid ja bearašdepartemeanta juohká dieđuid ja movttidahttá suohkaniid vuhtii váldit daid erenoamáš dárbbuid, vuoigatvuođaid ja beroštumiid mat sámi mánáin ja nuorain leat. Oassin dán doaimmas ahte oažžut suohkaniid vuhtiiváldit sin ovddasvástádusaid sámi mánáid ektui, lea departemeanta ráhkadan diehtogihppaga «Sámi bajásšaddan – fálaldagat sámi mánáide ja nuoraide 2003:s <em type="bold">» </em>. Gihpa lea sáddejuvvon buot suohkaniidda Norggas. Departemeanta ja Sámediggi leat ovttasbargan diehtojuohkingihppagiin. Ulbmil lea leamaš dat ahte ráhkadit buori diehtojuohkingáldu ja inspirašuvnna, ovddidit buriid bajásšaddanbirrasiid sámi mánáide ja nuoraide miehtá Norgga.www.odin.dep.no/bld www.samediggi.no Samene – en håndbok, Karasjok 2003 </p>
<p>Govva: Min</p>
<p>ÁiGi</p>
</body></document>
