<document xml:lang="sme" id="no_id"><header><title/><genre code="facta"/><author><unknown/></author><wordcount>2659</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/metodla_bagadus_copy1.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Metodalaš bagadus</p>
<p>Historjáfága mánáidskuvllas</p>
<p>Sápmi ja máilbmi 1, 2 ja 3 lea oahppogirjeráidu historjjás mii gokčá váldoosiid álgoeanadoalu rájes gitta 1750-logu rádjái. Oahppogirjeráidu heive buoremusat mánáidskuvlla bajit cehkiide. Dás evttohan man láhkai don/dii sáhttibehtet bargat historjáfágain skuvllas.</p>
<p>Historjá lea okta daid deháleamos fágain mánáidskuvllas. Historjáfága lea mielde huksemin mánáid identitehta ja iešdovddu, ja čuvge dološ dáhpáhusaid nu ahte mii oahppat dain, ja atnit dain ávkki go galgat boahtte áiggi hábmet . Historjá lea MANNE fága. Manne lea servodat nu mo lea, otne? Manne hállat ja láhttet nu go mii dahkat? Manne mii vázzit skuvlla? Manne mii ávvudit juovllaid? Manne mii ássat dáppe? Historjá iská gávdnat oktavuođa gaskkal ártta ja váikkuhusa.</p>
<p>Historjáfága gáibida eará oahpponeavvuid go oahppogirjji. Go oahppi deaivida iešguđetlágan historjjálaš gálduiguin, de dat leat mielde hábmemin su historjjálaš dihtomielatvuođa. Diktet ohppiid geahčadit ja árvvoštallat dološ govaid, huksehusaid, duovdagiid, kulturhistorjjálaš ávdnasiid, vuorkkáid, báktegovvosiid, guovllu muitalusaid, vuorraset olbmuid muitalusaid, muorramearkkaid ja runaid. Oahpaheaddji berre bures kártet lágašbirrasa diehtogálduid. 2</p>
<p>Maid dadjá máhttolokten 2006?</p>
<p>Servodatfágas leat golbma oasi: Historjá, geografiija ja servodatoahppa. Sápmi ja máilbmi gokčá historjjá oasi. Buot skuvlafágat, ja maiddái historjáfága galgá leat mielde ovddideamen oahppi vuođđogálggaid. Dat mearkkaša ahte ohppiid njálmmálaš ja čálalaš ovdanbuktin, lohkan, rehkenastin ja digitála máhttu lea maiddái historjáoahpaheaddji ovddasvástádus. Historjáoahpaheaddji galgá láhčit ja ráhkkanahttit oahpahusa dan láhkai ahte oahppit ovddidit lohkama, rehkenastima, muitalandáiddu, čállima ja digitála rusttegiid geavaheami oahppanproseassas.</p>
<p><em type="italic">Vuo </em>đđ <em type="italic">ogálggat fágas </em></p>
<p>Vuođđogálggat leat integrerejuvvon gelbbolašvuođamihttomeriide gos dat leat mielde ovdánahttime fágagelbbolašvuođa ja leat maid oassin das.</p>
<p>Servodatfágas ipmirduvvojit vuođđogálggat ná:</p>
<p><em type="italic">Máhttit njálmmála </em>čč <em type="italic">at ja </em>č <em type="italic">álala </em>čč <em type="italic">at ovdanbuktit </em>mearkkaša servodatfágas ahte galgá muitalit vássánáiggi ja dálááiggi dáhpáhusaid birra, válddahit báikkiid ja fáktadieđuid ja geavahit definišuvnnaid, doahpagiid ja fágasániid go čilge árttaid ja váikkuhusaid mat gusket servodahkii ja kultuvrii. Dát gálggat mearkkašit ahte galgá máhttit ovdandivvut iežas barggu čielgasit vai nuppit dan ipmirdit, ja máhttit ságastallat iežas ja nuppiid ovdandivvumiid birra. Čálalaš ja njálmmálaš ovdanbuktindáidu mearkkaša ahte máhttá reflekteret čállosiid, govaid, filmmaid ja biergasiid sisdoalu birra, ja ahte máhttá buohtastahttit, ákkastallat ja ságaškuššat dieđuid ja gálduid, hypotesaid ja modeallaid árvvu. 3 </p>
<p><em type="italic">Máhttit lohkat </em>servodatfágas mearkkaša ipmirdit, suokkardit, dulkot ja reflekteret váddáset ahte váddáset fágalaš čállosiid ja čáppagirjjálašvuođa vai beassá muosáhit eará áiggiid, báikkiid ja olbmuid. Máhttit lohkat mearkkaša maiddái gieđahallat ja geavahit iešguđetlágán govaid, filmmaid, sárgumiid, gráfaid, tabeallaid, globusa ja kárttaid dieđuid. Lea maiddái dárbbašlaš máhttit kritihkalaččat lohkat ja čohkket dieđuid diehtogirjjiin, aviissain ja Interneahtas vai ipmirda ja sáhttá aktiivvalaččat searvat dan servodahkii mas eallá. </p>
<p><em type="italic">Máhttit rehkenastit </em>servodatfágas mearkkaša ahte galgá máhttit gieđahallat ja veardádallat fágalaš fáttáid lohkomateriála, geavahit, dulkot ja ráhkadit tabeallaid ja gráfalaš ovdanbuktimiid. Rehkenastimis servodatfága galgá maid dahkat iskosiid lohkamiiguin, geavahit mihttoláva kárttain ja rehkenastit áiggi. </p>
<p><em type="italic">Máhttit atnit digitála reaidduid </em>servodatfágas mearkkaša ahte galgá meroštallat, čađahit diehtoohcamiid, suokkardallat neahttabáikkiid, atnit gálduid kritihkalaččat ja atnit Interneahta jierpmálaččat ja válljet relevánta dieđuid fágalaš fáttáid birra. Digitála gálggaid dáfus galgá maid diehtit persovdnagáhttema ja dahkkivuoigatvuođa birra, ja máhttit atnit ja čuovvut njuolggadusaid ja norpmaid mat gustojit interneahttagulahallamii. Máhttit atnit digitála reaidduid mearkkaša ráhkadit, ovdandivvut ja almmuhit iežas ja oktasaš multimedialaš buktagiid, gulahallat ja ovttasbargat eará skuvllaid ja riikkaid ohppiiguin digitála gulahallan- ja ovttasbargoreaidduid bokte. </p>
<p>Sápmi &amp; Máilbmi girjeráiddus (mánáidskuvlii) leat bargobihtát mat ovddidit buot vuođđogálggaid servodatfágas. 4</p>
<p xml:lang="smn"><em type="bold">Gelbbolašvuo </em>đ <em type="bold">amihttomearit 7. jahkiceahki ma </em>ŋŋ <em type="bold">el </em></p>
<p xml:lang="smn"><em type="bold">Historjá </em></p>
<p type="listitem">Oahpahusa mihttomearri lea ahte oahppi galgá máhttit</p>
<p type="listitem">atnit áigodatdoahpaga, ja čájehit vássánáiggi ja dálááiggi oktavuođa bijadettiin historjjálaš dáhpáhusaid áiggi dáfus maŋŋálaga</p>
<p type="listitem">ovdandivvut historjjálaš dáhpáhusaid ráhkadettiin muitalusaid seamma dáhpáhusas iešguđet oainnuid vuođul</p>
<p type="listitem">suokkardit iešguđet gálduid, govvidit movt dat sáhttet addit iešguđetlágán dieđuid vássánáiggi birra, ja čilget movt historihkkárat daiguin ráhkadit  historjjálaš ovdanbuktimiid</p>
<p type="listitem">selvehit sámi siidaservodaga</p>
<p type="listitem">ovdandivvut Sámi ja Norgga servodatovdáneami váldoiešvuođaid 800-900 loguid rájes 1700-loguid loahpa rádjái, ja dárkileappot selvehit  koloniserema Sámis, namalassii ránnáálbmogiid fásta ásaiduvvama Sápmái</p>
<p type="listitem">selvehit našuvnnalaš unnitloguid mat leat Norggas, ja muitalit dáid unnitloguid historjjá ja eallineavttuid váldoosiid</p>
<p type="listitem">ráhkadit visuála ovdanbuktimiid guovtti dahje eanet dološ johkakultuvrras digitála reaidduiguin</p>
<p type="listitem">guorahallat  antihkkaáiggi greikka ja romalaš servodagaid, ja gávdnat ovdamearkkaid das movt dát kultuvrrat leat báidnán min iežamet kultuvrra</p>
<p type="listitem">selvehit gaskaáiggi, renesánssa ja čuvgehusáiggi guovddáš iešvuođaid Eurohpás, ja digaštallat manne áigodagat ná juhkkojuvvojit</p>
<p type="listitem">atnit historjjálaš kárttaid ja ođđasitráhkadit eurohpalaččaid mátkkiid gávdnanmátkkiid, válddahit  kulturdeaivvademiid, ja ságastallat movt iešguđet  kultuvrrat muosáhedje deaivvademiid</p>
<p>Sápmi &amp; Máilbmi girjeráidu (mánáidskuvlii) gokčá buot gelbbolašvuođamihtuid 7. jahkiceahki maŋŋel. 5</p>
<p>Lohkat fágateavsttaid</p>
<p>Dutkan čájeha ahte skuvla lea menddo uhcán beroštan ovddidit fágateakstalohkama ohppiid gaskkas. Lohkan leamaš teknihkkahárjehallan ja čáppagirjjálašvuohta leamaš vuođđun eanaš lohkandoaimmain skuvllas. Fágateakstalohkamii dárbbašuvvo earálágan ja aktiiva lohkanvuohki.</p>
<p>Fágateaksta galgá oahpahit ja čuvgehit oahppi. (Skjelbred, Aamotsbakken: 2008)</p>
<p>Erenoamážit sámegielat ohppiide lea fágateakstalohkan stuorra hástalus. Oahppit geain lea sámegiella eatnigiellan máhttet gal giela struktuvrra ja árgabeaivvi sániid. Datte ii sáhte vuordit ahte sii máhttet fágalaš doahpagiid ja ollu amas sániid. Sámegiella ii oidno ja gullo servodagas nu ollu go dárogiella ja eaŋgalsgiella. Ollu mánát eai leat hárjánan lohkat sámegielat girjjiid, čállosiid ja áviissaid. Ollugat dušše skuvllas vásihit čállon sámegiela, ja muhtimat eai obba gula sámegiela eará go skuvllas. Muhtimat eai leat goassege oaidnán sámegielat áviisa, dahje mánáidgirjji čállon sámegillii. Sámegiella ii leat nu dábálaš ja <span type="quote">”oahpis”</span> čalbmái ja bealljái iige leat dušše <span type="quote" xml:lang="est">”logastit”</span>. Dávjá ferte bisánit ja muhtimin máŋgii lohkat cealkaga ovdal go ádde. Dat mearkkaša ahte fágateakstalohkan šaddá erenoamáš hástalussan sámegielat mánáide.</p>
<p>Lassin fágadoahpagiidda, fertejit ollugat ráhčat dábálaš sániiguin, ja hárjánit <span type="quote">“oaidnit”</span> sámegiela čállon hámis. Buorre áiggi ferte bidjat bargat teavsttaiguin. Deháleamos lea ahte ii vuollán. Giella, lohkandáidu, čállindáidu, sátneriggodat ja áddejupmi ovdána barggadettiin dađistaga. 6</p>
<p>Historjáfágas ihtet viissáset fáttát maid mánát dávjá eai goasse leat gullan. Sis eai leat makkárge duogášdieđut fáttás masa sáhttet goallostit ođđa dieđa. Ávžžuhan oahpaheddjiid ovttas ohppiiguin geavahit buori áiggi dušše vuos bláđet, geahčadit ja ságastallat govaid ja logadit govvateavsttaid ja bajilčállagiid ođđa kapihttalis. Dát dahká ahte oahppi hukse gova das, ja ráhkada alcces muhtinlágan duogáža ja áddejumi man birra son galgá oahppat ja lohkat dárkileappot. Ođđa ja čiekŋalabbot oahppu ja dieđut goallostuvvojit de máhttui maid lea huksen álggus.</p>
<p>Fágateakstalohkan gáibida ahte oahppit hárjánit noteret ja oanehaččat čálistit dieđuid maid háhket logadettiin.</p>
<p>Sáhttibehtet geavahit diehtoorganiseren vuogádagaid maid lean dáid siidduide bidjan. Jurddakártta, ráidonotáhtaid, verddediagrámmaid ja eará, leat jurddašuvvon veahkkin go áigubehtet čuoldit ja čorget dieđuid logadettiin. Dát lea ávkkálaš ođđa doahpagiid oahpadettiin ja go hukse áddejumi fágateavstta sisdoalus.</p>
<p>Eambbo dieđut fágateakstalohkamis: www.utdanningsnytt.no/templates/udf20____16867.aspx 7</p>
<p>Mo sáhttá bargat girjjiiguin?</p>
<p>Girjjit lea huksejuvvon nu ahte oahppit ieža álkit gávdnet teavsttain vástádusaid gažaldagaide (Loga ja vástit). Dát heivejit maiddái ruovttubargun. Lea dehálaš ahte teaksta lea čađahuvvon (lohkan) moddii ja ahte sánit ja doahpagat leat čielgasat ovdal go oahppi galgá ieš okto ruovttus lohkat ja ohcat. Bargobihtát (Dahkat ja oahppat eambbo) leat jurddašuvvon čiekŋudeapmái. Bargobihtáid čoavdimii dárbbašit dávjá eará gálduid iskat, joavkkus bargat ja láhka bagadeami oahpaheaddjis. Ii leat jurdda ahte oahppit galget buot bargobihtáiguin bargat.</p>
<p>Bargobihttá valljivuohta lea dušše válljenmunni dihte. Bargobihtáid neahttasiiddus sáhttet čoavdit go olles kapihttala lehpet čađahan. Lean evttohan čáppagirjjálašvuođa maid heive lohkat fáttá barggadettiin. Evttohuvvon čáppagirjjálašvuohta heive mánáide geat leat bajit cehkiin mánáidskuvllas. Lea vuogas muhtumin botket oahpahusa ja lohkanbottu doallat. Oahppit sáhttet ieža lohkat, dahje dii sáhttibehtet válljet bottu goas oahpaheaddji lohká jitnosit. Jitnosit lohkan addá mánáide áibbas eará vásihusa ja lagašvuođa. Mánáidskuvlla bajitdási oahppit eai eat menddo stuorrá, ja ollugat liikojit guldalit jitnosit lohkama. Jitnosit lohkan addá vejolašvuođa bisánit ja ságastit girjji sisdoalu birra. Jitnosit lohkama bokte sáhttá oahpaheaddji lagabui dárkkistit girjji jienaid ja mielaid, ja leat buorre lohkanovdagovva mánáide. Sivas go eai gávdno ollu románat sámegillii dáid áigodagaide de lea evttohuvvon čáppagirjjálašvuohta, eanaš dárogillii. Neahttasiiddus gávdnojit muhtin sámegielat lohkosat maid oahpaheaddji sáhttá čálihit ja juohkit ohppiide. Dat leat merkejuvvon: Lassi lohkosat. Heive soahpat dárogiel`oahpaheaddjin ja suinna ovttas plánet lohkanbottuid. Lean juohke kapihttala álgui evttohan girjjiid, filmmaid ja eará ávdnasiid maid oahpaheaddji berre háhkan ja bidjan ceahkkelatnjii ovdal go álgá kapihttala čađahit. Daid sáhttibehtet geavahit dárbbu mielde ja dat berrejit orrut ceahkkelanjas dassá go lehpet olles kapihttala čađahan. Dát álkida oahpaheaddji plánema ja ráhkkaneami. 8</p>
<p>Mo árvvoštallat ohppiid fágalaš ovdáneami?</p>
<p>Individuála árvvoštallan lea 01.08.09 rájes lága bokte geatnegahtton. Dat mearkkaša ahte buot oahppit galget diehtit mii sis vurdo ja makkár eavttuid mielde sii árvvoštallojit. Dás sáhtát lohkat eambbo : http://www.udir.no/Artikler/_Lov/Forskriftsendring-om-individuell-vurdering-i-kraft/</p>
<p>Mánáidskuvllas eat geavat árvosániid árvvoštallamis. Árvvoštallan mánáidskuvllas galgá leat eahpeformála. Árvvoštallan galgá fátmmastit buot maid oahppi čájeha fága barggadettiin. Árvvoštallan galgá ovddidit oahppama.</p>
<p>Muhtin oahppit bissut reproduseren dásis, ja dahket álkimus bihtáid. Earát fas dáhttut ollu bargat, lohkat, digaštallat ja diđoštit, ohcat ja ieža produseret máhtu. Dás evttohan muhtin vugiid mo sáhttá árvvoštallat servodatfágas. Buot namuhuvvon bargovuogit ja árvvoštallanvuogit gáibidit hárjáneami. Oahppit fertejit oažžut buori áiggi dasa ahte oahppat ja reflekteret bargguid (árvvoštallanvuogi) bokte. 9</p>
<p>Árvvoštallanskovit</p>
<p>Árvvoštallanskovit leat buot kapihttaliidda ráhkaduvvon gárvásit. Daid galgá oahppi ieš deavdit. Árvvoštallanskovit sáhttet leat vuođđun váhnenságastallamis.</p>
<p>Máhppaárvvoštallan</p>
<p>Máhppaárvvoštallan lea árvvoštallanvuohki mii eaktuda ahte oahppan ja árvvoštallan mannaba giehtalága. Oahppi lea aktiiva iežas oahppanproseassas. Oahppi árvvoštallo iežas ovdáneami ektui. Máhppii sáhttá bidjat digitála bargguid, omd govaid, filmmaid, jiena jna.</p>
<p>Čállinproseassa lea vuođđun máhppaárvvoštallamis. Oahppit galget máhttit čállinproseassa deháleamos osiid. Omd mo čállit iešguđetlágan teavsttaid. Máhppaárvvoštallan lea buorre vuohki dokumenteret maid oahppi lea bargan, ja mo su ovdáneapmi leamaš.</p>
<p>Dás sáhtát lohkat eambbo máhppaárvvoštallama birra: http://www.pfi.uio.no/uniped/gpm/mapper.html</p>
<p>Ságastallan</p>
<p>Ságastallama ja digaštallama bokte álkit fuomáša man stuorra áddejupmi oahppis lea fágii dahje fáddái. Datte eai leat buohkat nu roahkkat hállat joavkkus, ja eai buohkat duostta jienádit. Dat ii mearkkaš ahte sii eai máhte. Dalle sáhttet čálalaš geahččaleamit ja eará čálalaš árvvoštallan buorre vuohki. Lea maid eahpeformála ságasteapmi ovttaskas oahppin buorre árvvoštallanvuohki. 10</p>
<p>Čálalaš geahččaleamit</p>
<p>Čálalaš geahččaleamit lea árbevirolaš, ja eanemus geavahuvvon árvvoštallanvuohki. Dan sáhttá maid máŋgga láhkai čađahit. Sáhttá árbevirolaččat čađahit. Oahppit ožžot lohkanmeari, ja beaivvi maŋŋá dahje vahku addo geahččaleapmi, ja oahppit galget muitit ja máhtti dan maid sii lea lohkan. Oahppit sáhttet maid ráhkkanit ja váldit jurddakártta dahje eará notáhtaid mielde. Jurddakárttat ja notáhtat sáhttet leat ávkin geahččaleamis. Dát dahká ahte sii ohppet sihke ráhkkanit, noteret ja muitet dasto sisdoalus ollu buoret. Eará vuohki sáhttá leat ahte oahppit galget dušše sázastit vástádusa. Dahje sáhttá máŋggabealat geahččaleapmi gos leat sihke lohkanbihtát, čállinbihtát, sárgun barggut, guldalanbihtát, deavdinbihtát ja molssaeaktobihtát ja ollu eará. Oahpaheaddji ferte ieš árvvoštallat makkár vugiid ja maid son dáhttu árvvoštallat ovdal go ráhkada geahččalemiid. Eará vuohki lea ahte oahppit joavkkuin dahket omd 15 gažaldaga kapihttalii. Daid sii čađahit joavkkus. Buot joavkkut darvvihit iežaset gažaldagaid oktasaš báhpirii. Oahpaheaddji čoaggá daid gaskkas 10 dahje 15 gažaldaga main son dahká geahččaleami. Girjiide leat ráhkaduvvon gárvves geahččaleamit. Dat gávdnojit neahtas: Máhtat go dál...? 11</p>
<p>Čálalaš- ja njálmmálaš ovdanbuktimat.</p>
<p>Mánáidskuvlla bajit cehkiin sáhttet oahppit iskat sisabuktinbargguiguin bargat. Dan bokte hárjánit iešheanálaččat bargat, áigemeriid čuovvut ja dieđuid ohcat eará gálduin. Gáibida ahte oahpaheaddjis lea lahka čuovvoleapmi ja bagadeapmi.</p>
<p>Prošeaktabarggut</p>
<p>Prošeaktabargu lea bargovuohki mii ovddida máŋga beali oahppanproseassas. Das ohppet sihke ovttasbarggu, plánema, diehtoohcama, dutkama, áigemeriid bidjat ja áigeplána čuovvut, válljema dahkat, čállindáiddu, lohkama, dihtorgeavaheami, čorgema ja redigerema.</p>
<p>Prošeaktabarggu bokte maiddái hárjánit ovdanbuktit bargguideaset sihke čálalaččat ja njálmmálaččat. Hállat guldaleddjiid ovddas lea máhttu maid oahppit dárbbašit eallimis. Prošeaktabargovuohki gáibida láhka bagadeami ja hárjehallama.</p>
<p>Dás sáhtát lohkat eambbo prošeaktabargovuogi birra: http://www.ringstabekk.net/index.php?artID=1349</p>
<p xml:lang="olo">Storyline</p>
<p>Storyline lea fágaidrasttildeaddji oahpahanvuohki. Dat mearkkaša ahte ollu fágat oidnojit ja leat fárus go galgá čađahit. Soaitá muhtimin ferte čállit reivve, dahje rehkenastit juoidá. Dalle lea jo sámegiella ja matematihkka oidnosis muitalusas. Storyline lea muitalus muhtin 12 olbmuid/joavkkuid duohtaeallima birra. Juohke oahppi dahje joavku oažžu muhtin rolla. Son/sii galgá leat dát olmmoš/bearaš miehtá muitalusa. Dađistaga ihtet hástalusat, dáhpáhusat ja gažaldagat maid son/sii ferte čoavdit ovttas earáiguin dahje okto. Dat mearkkaša ahte son/sii ferte de geavahit máhtu mii sus/sis lea, ja máhttit ohcat ođđa dieđuid. Diehtit gos son/sii dáid sáhttá gávdnat. Duostat jearrat veahki earáiguin. Storyline lea stoahkan ja fantasiija-muitalus mii seammás oahpaha duohta eallimis.</p>
<p>Historjjálaš storyline lea ráhkaduvvon/diktejuvvon muitalus das mii livčče sáhttán dáhpáhuvvat dan áigodagas mas lea sáhka. Oahppit eai galgga diehtit makkár gažaldagat ja hástalusat ain ihtet. Oahpaheaddji ferte máhttit historjáfága. Storyline galgá leat dikta muhto seammás jáhkehahtti, goitge go lea historjáfágas sáhka.</p>
<p>Storyline bokte sáhttá árvvoštallat, čállima, ovttasbargodáiddu, láhttema, iešheanálašvuođa, reflekterendáiddu, suokkardandáiddu, digaštallanvuogi, lohkanáddejumi ja diehtogieđahallama. Ohppiid máŋggabealatvuođat bohtet čielgasit ovdan barggadettiin. Storyline sáhttá čájehit váhnemiidda. Dat lea hui konkrehta duođaštus das maid oahppit leat bargan ja oahppan mearriduvvon áigodagas.</p>
<p xml:lang="nob">Storyboard</p>
<p>Dás lean ráhkadan gárvves storyboard oahpaheddjiide geat háliidit čađahit storyline ceahkis. Deattuhan datte ahte dát storyboard lea evttohus maid oahpaheaddjit sáhttet geavahit nugo lea, dahje sáhttet divvut ja redigeret iežaset dárbbuid mielde. Sáhttá maid ráhkadit storyboard eará fáttáide go dan maid mun dás lean evttohan. Ovdal go storyline:ain ja storyboardain bargagoahtá, ferte ásahit joavkkuid. Joavku oažžu ovtta ja 13 ovtta hástalusa ain hávil. Muitalusas ii sáhte oktage olmmoš <span type="quote">“jápmit”</span> – go dalle nohká muitalus dasa. Oahppi gii galgá <span type="quote">“leahkit”</span> dát olmmoš ii beasa de čuovvut muitalusa gitta lohppii.</p>
<p>Dán girjjis sáhtát lohkat eambbo storyline ja storyboard birra:</p>
<p xml:lang="nno">Bolstad, Bonde, Haugerud, Jacobsen, Raaum, Teigen: Moderne pedagogikk, Teori og praksis ved Ringstabekk skole. Universitetsforlaget 2001. (Kap 3) 14</p>
<p xml:lang="vep">STORYLINE</p>
<p>Mo sámi siiddat hádjosedje</p>
<p xml:lang="smn">Historjá</p>
<p>Hástalusat</p>
<p xml:lang="rmn">Organiseren</p>
<p>Ávdnasat</p>
<p>Ulbmilat máhttoloktemis</p>
<p>Bargovuogit</p>
<p>Boađus</p>
<p>Áigi 1.</p>
<p>Siida </p>
<p>Makkár ásodagat ledje siiddaássiin? Leat go eará huksehusat šiljjus?</p>
<p>Joavkkut mearridit ja duddjojit ásodaga mii sis galgá leat siiddas Joavkkut divaštallet ja smihttet</p>
<p xml:lang="smj">Ivdnebáhpárat, skierat/skárrit, liibma,</p>
<p>Vuođđogálggat: Máhttit njálmmálaččat ja čálalaččat ovdanbuktit mearkkaša: Máhttit muitalit vássánáiggi ja dálááiggi dáhpáhusaid birra, čilget báikkiid ja fáktadieđuid ja geavahit definišuvnnaid, doahpagiid ja fágasániid go čilge árttaid ja váikkuhusaid mat gusket servodahkii ja kultuvrii</p>
<p>Duddjot, čuohppat ja liibmet Digaštallan</p>
<p>Darvvihit buot ásodagaid stuorra bábertávvalii seainnis.</p>
<p>Vuossárga 2.</p>
<p xml:lang="kal">Ássit </p>
<p>Geat ásset din ásodagas? (namma, ahki, sohkabealli) maid barget nissonat?</p>
<p>Joavkkut hutket ja duddjojit olbmuid geat galget ássat ásodagain</p>
<p xml:lang="smj">Ivdnebáhpárat, skierat/skárrit, liibma,</p>
<p>Duddjot, čuohppat ja liibmet</p>
<p>Darvvihit olbmuid iežaset ásodaga báldii??</p>
<p xml:lang="smj">Maŋŋebárga 3.</p>
<p>Vearrofáldi boahtá </p>
<p>Vearrofáldi boahtá ja son gáibida 10 duolji, 10 mádjetnáhki ja 20 buoiddanáhki juohke bearrašis</p>
<p>Joavkkut digaštallet ja gávnnahit mo sii sáhttet fidnet dulljiid ja náhkiid ja vearu máksit</p>
<p xml:lang="smj">Bábir/bliánta Ivdnebáhpárat, skierat/skárrit, liibma,</p>
<p>Gelbbolašvuođamihtu t: Ovdanbuktit Sámi ja Norgga servodatovdáneami váldoiešvuođaid 800-900-loguid rájes 1700-logu loahpa rádjai, ja dárkileappot čielggadit Sámi koloniserema, nammalassii ránnáálbmogiid fásta ásaiduvvama Sápmái</p>
<p>Digaštallan Čállin Čuohppan liibmen</p>
<p>Bábertávvalii darvvihit dáhpáhusa ja olbmuid</p>
<p>Gaskkavahkku 15 4.</p>
<p>Vierrásat ásaiduvvet vuotnagáddái </p>
<p>Maid barget siiddaássit go fuomášit ahte vierrásat leat ásaiduvvan vuotnagáddái?</p>
<p>Joavkkut digaštallet Ráhkkanit ságastallat/dearvvahit vierrásiiguin</p>
<p xml:lang="isl">Bábir/bliánta</p>
<p>Digaštallan čállin čállin</p>
<p>Duorastat 5.</p>
<p>Bivdu </p>
<p>Goddebivdui ráhkkanit. geat? Mo? Makkár eará bivdovuogit? Makkár elliid bivdet? Mo?</p>
<p>Joavkkut digaštallet (bivdorokkit, gielat, mearrabivdu, morššat, fállát, guolit, meahcieallit, lottemanit, uvjjat,)</p>
<p xml:lang="isl">Bábir/bliánta</p>
<p>Digaštallan Čállin Sárgun</p>
<p>Sárgut ja darvvihit bábertávvaliid</p>
<p>Bearjadat 6.</p>
<p>Juohkit sállaša </p>
<p>Menddo uhcán gottit. Mo mii galgat birget dálvvi badjel? Manne leat uhcán gottit?</p>
<p>Joavkkut digaštallet (Dápmagoahtit gottiid boazodoallu?)</p>
<p>Bábir/bliánta skierat/skárrit, liibma, ivnnit</p>
<p>Digaštallan Čállin Sárgun/hábmen</p>
<p>Čállin/sárgun darvvihit bábertávvalii</p>
<p>Vuossárga 7.</p>
<p>Eanadoallu </p>
<p>Suopmelaččat/amas olbmot bohtet ja ásaiduvvet siidii. Sis leat sávzzat mielde</p>
<p>Joavkkut digaštallet. (Ásahit eanadoalu. Ođđa huksehusat, oamit, dikšun, áidun, gilvin, ládju,návet, buvri)</p>
<p>Bábir/bliánta, skierat/skárrit, liibma, ivnnit</p>
<p>Digaštallan, čállin sárgun, liibmen čuohppan</p>
<p>Čállin, darvvihit govvii</p>
<p xml:lang="smj">Maŋŋebárga 8.</p>
<p>Boazodoallu </p>
<p>Muhtin siiddaássit dápmagohtet gottiid</p>
<p>Joavkkut digaštallet (Bohccot lahka goađi, áidi, johtit, riidu eanadáluin?)</p>
<p>Bábir/bliánta, skierat/skárrit Liibma, ivnnit</p>
<p>Čállin Digaštallan Sárgun/hábmen Liibmen čuohppan</p>
<p>Čállin, darvvihit govvii</p>
<p>Gaskavahkku 9.</p>
<p>Guolásteapmi </p>
<p>Muhtin siiddaássit šaddet fástaássiin vuonaide ja mearragáttiide</p>
<p>Joavkkut digaštallet (Guolásteaddjit verddestallagohtet boazusámiin ja maiddái dážaiguin ovttastallet, gávppašit)</p>
<p>Bábir/bliánta, skierat, ivnnit, liibma</p>
<p>Digaštallan Čállin Sárgun/hábmen Liibmen Čuohppan</p>
<p>Čállin, darvvihit govvii sárgut</p>
<p>Duorastat 16</p>
<p>Gilvvut/stoahkan</p>
<p>Távvalsáttatgilvu lea gilvu mas guokte dahje eanet joavkkut sáhttet oasálastit. Juohke joavku oažžu vissis meari gažaldagaid dan kapihttalis maid lehpet čađahan. Sii čužžot maŋŋálaga ráiddus seammá ollu oahppit juohke joavkkus. Go lea vuolgga, manná okta juohke joavkkus ovddus távvalii. Doppe lea bábir mas leat gažaldagat. Oahppi čállá vástádusa vuosttaš gažaldahkii, ja doapmala ruovttoluotta. Son geige kriitta dahje peanna nubbái, ja ieš manná maŋemužžii ráidui. Nubbi oahppi joatká seammá láhkai. Son lohká nuppi gažaldaga ja čállá dasa vástádusa. Ná besset buohkat ráiddus ovddus távvalii čállit vástádusa gažaldagaide. Joavku mii vuosttamužžan geargá, lea vuoitán jos joavkkus leat eanemus riekta vástádusat. Joavku mas lea oaneheamos áigi ja eanemus gažaldagaid riekta vástidan, lea vuoitán.</p>
<p>Dieđát-go? –gilvu lea somá. Oahpaheaddji ásaha joavkkuid (3 oahppi juohke joavkkus) geat galget ovttas bargat ja gávdnat vástádusaid gažaldagaide maid oahpaheaddji ain jearrá. Joavku oažžu minuhta smiehttanáiggi. Rivttes vástádus oažžu čuoggá. Joavku mas lea eanemus čuoggát loahpas, vuoitá. Oahpaheaddji hábme gažaldagaid ovdagihtii.</p>
<p>Speallu masa dárbbaša birccu ja <span type="quote">“boaluid”</span>. Vuosttamužžan lohppii lea vuoitán. Spealadettiin ihtet gažaldagat maid oahppi ferte máhttit vástidit ovdal go beassá viidáset. Oahppit sáhttet gažaldagaid ieža hábmet, ja lonuhit spealuid eará joavkkuin. Sáhttibehtet ieža gávnnahit ja ásahit njuolggadusaid spellui. Speallu gávdno neahttasiiddus. 17 18</p>
</body></document>
