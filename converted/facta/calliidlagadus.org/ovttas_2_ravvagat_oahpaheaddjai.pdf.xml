<document xml:lang="sme" id="no_id"><header><title/><genre code="facta"/><author><unknown/></author><wordcount>14785</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/ovttas_2_ravvagat_oahpaheaddjai.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="fkv"><em type="bold"> LASSI DIEĐUT, VÁSTÁDUSAT, KOMMENTÁRAT JA </em></p>
<p xml:lang="deu"><em type="bold">METODALAŠ RÁVVAGAT OAHPAHEADDJÁI  </em></p>
<p><em type="bold">Sisdoallu </em></p>
<p><em type="italic">Mo lea OVTTAS oahppogirjeráidu huksejuvvon? ........................................................................... 6 </em></p>
<p><em type="italic">Oahppogirjjit ........................................................................................................................................ 6 Ráva oahpaheaddjái ............................................................................................................................ 6 </em></p>
<p><em type="italic">Máhttolokten 2006 S .................................................................................................................... 8 Máhttolokten 2006 S   OEE ........................................................................................................... 8 OSKU, EALLINOAIDNU JA ETIHKKA - SÁMI OAHPPOPLÁNA............................................................. 8 </em></p>
<p><em type="italic">Fága ulbmil .......................................................................................................................................... 8 Fága váldooasit .................................................................................................................................. 10 Risttalašvuohta .............................................................................................................................. 11 Sirkumpolára eamiálbmogiid oskkut ............................................................................................. 11 Juvddálašvuohta, isláma, hinduisma, buddhisma ja eallinoaidnu ................................................ 11 Filosofiija ja etihkka ........................................................................................................................... 11 Fágadiibmolohku ............................................................................................................................... 12 </em></p>
<p><em type="italic">Vuođđogálggat fágas ..................................................................................................................... 12 </em></p>
<p><em type="italic">Gelbbolašvuođamihttomearit 7. jahkeceahki maŋŋel .................................................................. 14 </em></p>
<p><em type="italic">Risttalašvuohta .................................................................................................................................. 14 Sirkumpolára eamiálbmogiid oskkut ................................................................................................. 15 Juvddálašvuohta, isláma, hinduisma ja buddhisma ja eallinoaidnu.................................................. 15 Juvddálašvuohta ............................................................................................................................ 15 Isláma ............................................................................................................................................ 16 Hinduisma ...................................................................................................................................... 16 Buddhisma ..................................................................................................................................... 17 Eallinoaidnu .......................................</em></p>
<p><em type="italic">Oahpahit OEE-fága vuođđoskuvllas ............................................................................................. 19 </em></p>
<p><em type="italic">Oahpahit OEE – lea guottuidhuksemis sáhka .................................................................................... 19 Friddjacealkin .................................................................................................................................... 19 Bargovuogit ....................................................................................................................................... 20 Mo <span type="quote">“lohkat”</span> govaid? ...................................................................................................................... 21 Mo bargat musihkain? ................................................................................................................... 22 Mo bargat drámáin? ...................................................................................................................... 23 Mo ságastit ovttas filosofalaš áššiid birra? .................................................................................... 24 Mo geavahit lagasbirrasa ávkin oahpahusas? ................................................................................... 27 </em></p>
<p xml:lang="vep">2</p>
<p><em type="italic">OVTTAS     -     Sirkumpolára eamiálbmogat ja sin oskkoldagat .....................................................  </em></p>
<p><em type="italic">Oahppogirji s 5 – 13  Sirkumpolára- dahje árktalaš guovlu ja eamiálbmogat ................................... 28 Árktalaš guovlluid uhkádusat ........................................................................................................ 29 Sirkumpolára eamiálbmogat ......................................................................................................... 31 Alaska , Kanada ja Kalaallit Nunaat ................................................................................................... 34 Inuhkat ........................................................................................................................................... 34 First Nations .................................................................................................................................. 35 Ruoššas .............................................................................................................................................. 35 Nenecat ......................................................................................................................................... 36 </em></p>
<p><em type="italic">Čuvččat .......................................................................................................................................... 36 Davviriikkain: Norggas, Ruoŧas, Suomas ja Ruoššas: ......................................................................... 37 </em></p>
<p><em type="italic">Sámit .............................................................................................................................................. 37 Vástádusat ......................................................................................................................................... 38 Vástádusat Loga-ja-vástit gažaldagaide s 14. ................................................................................ 38 Kommentárat Daga-ja-oahpa-eambbo bihtáide s 14. ................................................................... 39 Lassi metodalaš tipsat oahpaheaddjái .............................................................................................. 39 Oahppogirji s 16-31    Birget buolaš guovlluin ................................................................................... 40 Bivdu .................................................................................................................................................. 40 Atnit ávkki luonddus ........................................</em></p>
<p><em type="italic">Luođu dahje luonddu vuoiŋŋat ......................................................................................................... 46 </em></p>
<p><em type="italic">Šamanisma – noidošeapmi ................................................................................................................ 47 Šamána – noaidi- angakoq ............................................................................................................ 47 Gárvvut .......................................................................................................................................... 48 Máskkat ......................................................................................................................................... 49 Muorrabáccit ................................................................................................................................. 49 Goavdát/rumbbut ......................................................................................................................... 49 </em></p>
<p xml:lang="vep">3</p>
<p><em type="italic">Eallit ja luondu ............................................................................................................................... 49 Šamanisma  -  ruovttuluotta ruohttasiidda ................................................................................... 50 Eallima dáhpáhusaid meanut ........................................................................................................ 51 Eallinguoimmi gávdnat ja cegget bearraša ........................................................................................ 51 Jápmin ............................................................................................................................................... 52 Vástádusat ......................................................................................................................................... 52 Vástádusat Loga-ja-vástit gažaldagaide s 56. ................................................................................ 52 Kommentárat Daga-ja-oahpa eambbo bihtáide s 25. ................................................................... 52 Lassi metodalaš tipsat oahpaheaddjái .............................................................................................. 54 Oahppogirji s 58-74    Sámiid luondduosku ....................................................................................... 54 Máilmmioaidnu ja ipmilat ................................................................................................................. 54 Noaidi ja noidošeapmi ................................................................................................................... 57 Goavddis ........................................................................................................................................ 59 Luonddu bassibáikkit ..................................................................................................................... 60 Vástádusat ......................................................................................................................................... 61 Vástádusat Loga-ja-vástit gažaldagaide s 75: ................................................................................ 61 Kommentárat Daga-ja-oahpa-eambbo bihtáide s 75 .................................................................... 62 Lassi metodalaš tipsat oahpaheaddjái .............................................................................................. 63 Oahppogirji s 76-84 Stuorra dáhpáhusat eallimis ............................................................................. 64 Nammavierut ..................................................................................................................................... 64 Náittosvierut ...................................................................................................................................... 65 Jápmin ...............</em></p>
<p><em type="italic">Kommentárat ja čilgehusat Daga-ja-oahpa-eambbo bihtáide s 85 ............................................... 67 </em></p>
<p><em type="italic">Lassi metodalaš tipsat oahpaheaddjái .............................................................................................. 68 Oahppogirji s 86-93    Sámi luondduosku ja risttalašvuohta ............................................................. 69 </em></p>
<p><em type="italic">Risttalašvuohta – bákkolaš ......................................................................................................... 69 Rihppaskuvla ..............................................................................................................................  Luondduoskkoldat gildo .............................................................................................................  Sámit šaddet risttalažžan ............................................................................................................  </em></p>
<p xml:lang="vep"><em type="italic"> .................................................................................................................................  </em></p>
<p><em type="italic">Vástádusat Loga-ja-vástit gažaldagaide s 94. ................................................................................ 72 Kommentárat Daga-ja-oahpa-eambbo bihtáide s 94. ................................................................... 73 </em></p>
<p xml:lang="vep">4</p>
<p><em type="italic">Lassi metodalaš tipsat oahpaheaddjái .............................................................................................. 73 </em></p>
<p xml:lang="vep"><em type="italic"> .............................................................................................................  </em></p>
<p><em type="italic">Gáldut ........................................................................................................................................  </em></p>
<p xml:lang="vep">5</p>
<p><em type="bold">Oahpaheddjiid ráva   OVTTAS   OEE-fága 5.-7. </em></p>
<p><em type="bold">Mo lea OVTTAS oahppogirjeráidu huksejuvvon? </em></p>
<p><em type="italic">Oahppogirjjit </em></p>
<p>OVTTAS lea oahppogirjeráidu jurddašuvvon mánáidskuvlla 5. -7- ceahkkái. Girjeráidui gullet Máilmmioskkoldagat ja eallinoaidnu, Sirkumpolára eamiálbmogat ja sin oskkoldagat ja Filosofiija ja etihkka. Girjjit leat huksejuvvon nu ahte leat sihke ingressat, illustrerejeaddji</p>
<p>govat, govvateavsttat, teakstabihtát main lea čilgejeaddji dahje gažadeaddji bajilčállagat,</p>
<p>ravdateavsttat ja sátnečilgehusat. Ingressain leat váldodieđut oanehaččat čilgejuvvon. Govat ja govvateavsttat galget bures illustreret teavstta ja heivet tekstii, ja áinnas buktit lassi</p>
<p>dieđuid lohkkái. Ravdateavsttat galget oanehaččat vástidit bajilčállaga, ja čalmmustahttit váldooasi teakstabihtás. Sátnečilgehusat galget čilget maid sánit mearkkašit.  Dasa lassin leat</p>
<p>juohke fáddái dahkkon bargobihtát guovtti dásis. Loga-ja-vástit bihtát leat dahkkon ingressaide. Ingressain galgá álki gávdnat čielga vástádusa gažaldahkii, ja lea jurddašuvvon ohppiide geat eai nagot reflekteret ja dulkot.   Daga-ja-oahpa-eambbo bihtát leat</p>
<p>jurddašuvvon čiekŋudeapmái ja dat gáibidit dávjá ahte oahppit galget geavahit eará gálduid,</p>
<p>ohcat, smiehttat, árvvoštallat ja plánet.  Daid gaskkas leat maid praktihkalaš bihtát ja duddjon-bihtát. Ohppiidgirjjiin geavahit sániid nu go <em type="italic">dávjá</em>, <em type="italic">muhtimat</em> ja <em type="italic">muhtin</em> <em type="italic">olbmot</em>. Dan </p>
<p>vai ii galgga bohciidit jáhkku ahte buohkat čuvvot seammá eallinnjuolggadusaid, rituálaid ja</p>
<p>rohkosiid, ja gárvodit seammá láhkai.</p>
<p><em type="italic">Ráva oahpaheaddjái </em></p>
<p>OVTTAS oahppogirjeráidui lea dahkkon ráva oahpaheaddjái. Dat orru lágádusa</p>
<p>neahttasiiddus, ja devdo ja ođasmahtto dađistaga. Das leat lassi dieđut juohke fáttá birra,</p>
<p>vástádusat ja kommentárat buot bargobihtáide. Rávvagis gávdnojit maid muitalusat ja</p>
<p>máidnasat maid oahpaheaddji sáhttá čálihit ja juohkit ohppiide, dahje sáhttá jitnosit lohkat</p>
<p>ceahkis. Muitalusat ja máidnasat heivejit fáttáide. Gávdnojit metodalaš tipsat juohke fáddái. Rávvaga vuolde gávdnojit govat maid oahpaheaddji sáhttá geavahit fáttá álggaheapmái</p>
<p xml:lang="vep">6</p>
<p>ja/dahje  geardduheapmái. Juohke fáddái leat dahkkon árvvoštallanskovit gos oahppit merkestit maid leat oahppan. Dat leat dahkkon oahppoplána máhttoulbmiliid mielde. Árvvoštallanskovit leat ávkin go oahpaheaddji áigu árvvoštallat oahpahusa, ja sáhttet maid</p>
<p>vuođđun váhnenságastallamiin. Juohke fáddái lea dahkkon bargobihttá mii lea jurddašuvvon</p>
<p>geardduheapmái. Rávvagis gávdnojit jahkeplánaevttohusat maid oahpaheaddji sáhttá geavahit dahje heivehit sin dilálašvuhtii. Jahkeplána lea dahkkon gaskamearalaš diibmologu</p>
<p>mielde.  Juohke fáddái leat  kopiijaoriginálat maid oahpaheaddji sáhttá čálihit ja juohkit ohppiide. Reaidostobes gávdnojit reaiddut ja čilgehusat stoahkamiidda maid oahpaheaddji sáhttá geavahit oahpahusas. Dat eai leat čatnon sierra fáttáide.</p>
<p>Ovdamunni das go rávagirji lea neahtas, lea ahte oahpaheaddji álkit ja njuolga sáhttá deaddilit ja mannat evttohuvvon neahttasiidduide. Nubbi lea ahte neahttasiidu álkit sáhttá</p>
<p>ođasmahttot, ja ahte maiddái eará oahpaheaddjit ja berošteaddjit sáhttet lasihit metodalaš tipsaid ja dieđuid.  ČálliidLágádus sávvá ahte oahpaheaddjit astet lasihit dieđuid, bargobihtáid ja tipsaid mat sáhttet leat buohkaide ávkin. Váldet áinnas oktavuođa minguin</p>
<p>jos lea dáhttu leat mielde ovddideamen rávvaga.</p>
<p xml:lang="vep">7</p>
<p><em type="bold">Máhttolokten 2006 S </em></p>
<p>OVTTAS lea dahkkon ML06S mielde. Dat mearkkaša ahte ML06S OEE (Osku, Eallinoaidnu ja Etihkka) máhttoulbmilat leat vuođđun sihke sisdoalus ja bargobihtáin. Bargobihtát leat hábmejuvvon dan láhkai ahte vihtta vuođđogálgga (lohkan, čállin, rehkenastin, DGT máhttu,</p>
<p>ja  njálmmálaš ovdanbuktindáidu) galget ovddiduvvot.  Čálli lea geahččalan fátmmastit maiddái Suoma ja Ruoŧa beal sámi guovlluid. Ollu dieđut čalmmustit maiddái Suoma ja Ruoŧa</p>
<p>diliid. Mii sávvat ja háliidit ahte davvisámegielat oahppit sihke Ruoŧas ja Suomas geavahivčče OVTTAS oahppogirjeráiddu oahpahusas vuođđoskuvllas.</p>
<p><em type="bold">Máhttolokten 2006 S   OEE</em>       </p>
<p>Osku, Eallinoaidnu ja Etihkka   -    Fágagelbbolašvuođamihttomearit  7. jahkeceahki maŋŋel<em type="bold"> </em></p>
<p xml:lang="fkv"><em type="bold">OSKU, EALLINOAIDNU JA ETIHKKA - SÁMI OAHPPOPLÁNA </em></p>
<p><em type="italic">Fága ulbmil </em></p>
<p>Oskkut ja eallinoainnut speadjalastet olbmuid čiekŋaleamos gažaldagaid ja leat historjjá čađa leamaš mielde hábmeme ovttaskasolbmuid, searvevuođaid ja servodagaid. Máhttu oskkuid</p>
<p>ja eallinoainnuid birra lea mávssolaš ovttaskasolbmui, vai máhttá dulkot eallingearddi ja</p>
<p>ipmirdit kultuvrraid iežas servodagas ja muđui máilmmis. Dán áiggi mánát ja nuorat deaivvadit máŋggalágan kulturváikkuhusaiguin ja árvovuođuiguin. Risttalaš osku ja árbevierru lea čuđiid jagiid váikkuhan sámi, norgga ja eurohpalaš kultuvrra. Sámis lea don doloža rájes leamaš dábálaš ahte iešguđet kultuvrraid olbmot deaivvadit, go sámit</p>
<p>eamiálbmogin leat ássan bálddalagaid eanetloguálbmogiiguin. Sirkumpolára oskkolaš árbevierut mat gávdnojit eatnama davvibeali eamiálbmogiin, leat oassin oktasaš oskkolaš</p>
<p>8 árbbis. Máhttu sámi luondduoskku ja sámi árvojurddašeami birra galgá veahkehit ipmirdit kultuvrra ja servodaga, vieruid ja árbevieruid.</p>
<p>Seammás lea humanisttalaš árvoárbevierut addán kulturárbái viidát hivvodaga. Oskkoldatlaš ja eallinoinnolaš gir</p>
<p>iešguđetlágan oskkuid ja eallinoainnuid, etihka ja filosofiija lea deaŧalaš eaktun eallindulkomii, ehtalaš diđolašvuhtii ja ipmárdussii oskkuid ja eallinoaidnorájiid rastá. Go oktavuođat buot máilmmi eamiálbmogiid gaskkas leat lassánan, dagaha dat ahte lea deaŧalaš diehtit juoidá eamiálbmogiid oskkolaš árbevieruid birra maiddái máilmmiviidosaččat.</p>
<p>Osku, eallinoaidnu ja etihkka oppalaš oahppahábmenfágan galgá veahkkin hukset oktasaš</p>
<p>máhttovuođu ja referánsarámmaid, veahkkin ođđa áddejupmái ja várret saji iešguđet agiide</p>
<p>heivehuvvon dialogaide. Máhttu oskkuid ja eallinoainnuid birra, ja makkár doaibma dain lea sihke árbevierrun ja áigeguovdilis gáldun oskui, morálii ja eallindulkomii, lea guovddážis</p>
<p>fágas. Fága galgá leat deaivvadansadjin ohppiide geain lea iešguđetlágan duogáš, gos</p>
<p>buohkat galget árvvus adnot. Oahpaheapmi galgá arvvosmahttit ohppiid oppalaš oahppahábmema ja addit saji imaštallamii ja reflekšuvdnii. Dasto galgá fága leat veahkkin</p>
<p>ovdánahttit dáiddu ságastallat olbmuiguin geain lea iešguđetlágan oaidnu oskku- ja eallinoaidnogažaldagaide. Dát mielddisbuktá ahte ákte oskkolaš árvvuid, olmmošvuoigatvuođaid ja olmmošvuoigatvuođaid ehtalaš vuođu.</p>
<p>Fága galgá addit máhtu risttalašvuođas, sirkumpolára eamiálbmogiid oskkuin, eará máilmmioskkuin ja eallinoainnuin ja ehtalaš ja filosofalaš fáttáid birra. Dat galgá addit máhtu</p>
<p>das makkár mearkkašupmi risttalašvuođas lea kulturárbin min servodahkii. Dan dihte galgá risttalašvuođamáhttu leat stuorimus oassin oahppostoffahivvodagas. Dát mearkkaša ahte</p>
<p>lea sadji báikkálaš variašuvnnaide go juogada fága váldoosiid vai olaha</p>
<p>gelbbolašvuođamihttomeriid.</p>
<p>Osku, eallinoaidnu ja etihkka lea dábálaš skuvlafága mii dábálaččat galgá čohkket buot ohppiid. Oahpahusláhka bidjá vuođđun ahte oahpaheapmi galgá leat objektiiva, kritihkalaš ja</p>
<p>pluralistalaš. Dat mearkkaša ahte galgá leat áššálaš ja bealátkeahtes ja ahte iešguđet máilmmioskkut ja eallinoainnut galget ovdanbiddjot áktejumiin. Oahpaheamis ii galgga sárdniduvvot eaige galgga leat oskkumeanut. Ovttadássásaš pedagogalaš prinsihpat galget</p>
<p>9 biddjot vuođđun. Dat mearkkaša ahte buot oskkut ja eallinoainnut galget daid earenoamášvuođa ja girjáivuođa vuođul meannuduvvot fágalaččat ja áššái heivehuvvon</p>
<p>vugiin.</p>
<p>Heivehuvvon oahpahus lea bajimus prinsihppa. Oahpaheamis galgá geavahit máŋggalágan ja hásttuheaddji bargovugiid, mat veahkkin gaskkustit buot beliid fágas. Bargovugiid ferte</p>
<p>seammás várrogasvuođain válljet. Erenoamážit guoská várrogasvuohta bargovugiide mat</p>
<p>ovddasteddjiid ja ohppiid oskku ja eallinoainnu mielde orrot leamen eará oskkuid meannun dahje doarjume eará eallinoainnu. Sihke oktagaslaš ja báikkálaš fuolahusaid berre vuhtiiváldit.</p>
<p>Jus oahppi dieđiha beassat luvvejuvvot osiin dábálaš oahpahusas oahpahuslága § 2-3a mielde, galgá dát čuovvoluvvot heivehuvvon oahpahusain. Eaktuduvvo ahte lea bistevaš</p>
<p>ovttasbargu ruovttu ja skuvlla gaskkas ja buorre diehtojuohkin movt oahpahus jurddašuvvo</p>
<p>čađahuvvot.</p>
<p xml:lang="smj"><em type="italic">Fága váldooasit </em></p>
<p>Fága lea juhkkojuvvon váldoosiide maidda leat hábmejuvvon gelbbolašvuođamihttomearit.</p>
<p>Váldooasit dievasmahttet nuppit nuppiid ja fertejit gehččojuvvot oktavuohtan. Osku, eallinoaidnu ja etihkas leat gelbbolašvuođamihttomearit 4., 7. ja 10. jahkeceahki maŋŋel</p>
<p><em type="bold">Bajilgovva váldoosiin: </em></p>
<p><em type="bold">Jahkeceahkki  Váldooasit </em></p>
<p>1.-7. Risttalašvuohta Sirkumpolára eamiálbmogiid</p>
<p>oskkut Juvddálašvuohta, isláma, hinduisma, buddhisma ja  eallinoaidnu Filosofiija ja etihkka</p>
<p xml:lang="vep">8.-10.</p>
<p>Risttalašvuohta Sirkumpolára ja eará eamiálbmogiid Juvddálašvuohta, isláma, hinduisma, buddhisma, eará oskkolaš girjáivuohta ja Filo</p>
<p>10 oskkut eallinoaidnu</p>
<p><em type="bold">Risttalašvuohta </em></p>
<p>Váldooassái <em type="italic">risttalašvuohta</em> gullet risttalašvuohta historjjálaš geahččanguovllus ja movt </p>
<p>risttalašvuohta ipmirduvvo ja čađahuvvo Sámis, Norggas ja máilmmis dán áiggi, Biibbala mearkkašupmi kulturipmárdusa ja oskku gáldun, ja risttalašvuođa mearkkašupmi servodahkii ja kultuvrii. Váldooasis galgá gieđahallat risttalašvuođa iešguđetlágan árbevieruid ja</p>
<p>girkoservodagaid.</p>
<p><em type="bold">Sirkumpolára eamiálbmogiid oskkut </em></p>
<p>Váldooassái <em type="italic">sirkumpolára eamiálbmogiid oskkut</em> gullet sámiid ja eará sirkumpolára eamiálbmogiid luondduoskkut ja oskkoldatlaš ja ehtalaš árbevierut. Nuoraidceahkis galgá dát </p>
<p>váldooassi maid addit dieđu eará eamiálbmogiid oskkuid birra.</p>
<p><em type="bold">Juvddálašvuohta, isláma, hinduisma, buddhisma ja eallinoaidnu </em></p>
<p>Váldooassái <em type="italic">juvddálašvuohta, isláma, hinduisma, buddhisma ja eallinoaidnu</em> gullet dát oskkut </p>
<p>ja válljejuvvon eallinoainnut historjjálaš geahččanguovllus, dáid oskkuid čálaárbevierut</p>
<p>kulturipmárdusa ja oskku gáldun, ja movt dát oskkut ja eallinoainnut ipmirduvvojit ja</p>
<p>čađahuvvojit máilmmis ja Norggas dán áiggi. Nuoraidceahkis galgá dát váldooassi maid addit dieđuid eará oskkuin ja eallinoainnuin mat dál gávdnojit Norggas, ja eará oskkolaš ja eallinoinnolaš girjáivuođas.</p>
<p><em type="italic">Filosofiija ja etihkka </em></p>
<p>Váldooassái <em type="italic">filosofiija</em> <em type="italic">ja etihkka</em> gullet filosofalaš jurddašanvuohki ja ehtalaš reflekšuvdna </p>
<p>Muhtin guovddáš filosofat gullet dohko, ja guovddáš eallingažaldagat, morálalaš</p>
<p>11 árvoválljemat ja ehtalaš ákkastallamat leat guovddážis. Váldooassái gullet maid</p>
<p>miellaguottut ja áigeguovdilis ehtalaš čuolbmagažaldagat mánáid ja nuoraid eallimis,</p>
<p>lagasservodagas ja máilmmiviidosaččat. Váldooasis gieđahallojuvvojit oktavuođat gaskal</p>
<p>etihka, oskku ja eallinoainnu.</p>
<p><em type="italic">Fágadiibmolohku </em></p>
<p>Diibmolohku lea almmuhuvvon 60-minuvtta ovttadahkan.</p>
<p xml:lang="deu">MÁNÁIDCEAHKKI</p>
<p>1.-7. jahkecehkiin: 427 diimmu</p>
<p xml:lang="deu">NUORAIDCEAHKKI</p>
<p>8.-10. jahkecehkiin: 157 diimmu</p>
<p><em type="bold">Vuođđogálggat fágas </em></p>
<p>Vuođđogálggat leat integrerejuvvon gelbbolašvuođamihttomeriide gos dat leat mielde ovdánahttime fágagelbbolašvuođa ja leat maid oassin das. Osku, eallinoaidnu ja etihkka fágas ipmirduvvojit vuođđogálggat ná:</p>
<p><em type="italic">Máhttit njálmmálaččat ovdanbuktit</em> mearkkaša OEEs geavahit hupmangiela gulahallat ja </p>
<p>čilget oskkuid ja eallinoainnuid, etihka ja filosofiija. Njálmmálaš gálggat dego ságastallan,</p>
<p>dialoga, muitaleapmi ja selveheapmi leat imaštallama, guorahallama ja ákkastallama gaskaoamit. Fágas deattuhuvvo muitaleapmi njálmmálaš ovdanbuktinvuohkin.</p>
<p><em type="italic">Máhttit lohkat</em> mearkkaša OEEs muosáhit ja ipmirdit teavsttaid. Lohkan geavahuvvo viežžat </p>
<p>dieđuid, dulkot, reflekteret ja áššálaččat ja analyhtalaččat geahčadit muitalusaid ja fágadieđuid mat leat sihke árbevirolaš ja multimedialaš gaskkustanhámis.</p>
<p><em type="italic">Máhttit  čálalaččat ovdanbuktit </em>mearkkaša OEEs ahte máhttá ovdanbuktit máhtu oskkuid ja </p>
<p>eallinoainnuid, etihka ja filosofiija birra ja oaiviliid dain áššiin. Čállin čielgada jurdagiid,</p>
<p>12 vásáhusaid ja oaiviliid ja lea veahkkin dulkot, ákkastallat ja gulahallat. Čállin lea OEEs maiddái deaivvadit iešguđetlágan estehtalaš čálahámiiguin ja daid geavahit.</p>
<p><em type="italic">Máhttit rehkenastit</em> mearkkaša OEEs ahte máhttá geavahit iešguđetlágan áigerehkegiid ja </p>
<p>vugiid movt sáhttá čájehit jahkodatrievdamiid, gávdnat čálabáikkiid oskuigullevaš čállagiin,</p>
<p>deaivvadit matemáhtalaš dajaldagaiguin ja lohkogovastagaiguin ja dulkot ja geavahit statistihka. Máhttit dovdát ja geavahit geometralaš hámiid estehtalaš ovdanbuktimiin ja arkitektuvrras eaktuda rehkenastingálgga.</p>
<p><em type="italic">Máhttit atnit digitála reaidduid</em> lea OEEs veahkkin suokkardit oskkuid ja eallinoainnuid </p>
<p>gávdnan dihte iešguđetlágan ovdandivvumiid ja geahččanguovlluid. Deaŧalaš gálga lea máhttit atnit digitálalaš diehtohivvodaga mii gávdno, dego govaid, teavsttaid, musihka ja</p>
<p>filmmaid, vugiid mielde mat ovttastahttet hutkáivuođa ja gáldokritihkalaš diđolašvuođa. Digitála mediat addet ođđa vejolašvuođaid gulahallat ja ságastallat oskkuid ja eallinoainnuid birra. Dát mediat addet vejolašvuođa oažžut valjit dieđuid áigeguovdilis ehtalaš čuolbmagažaldagaid birra.</p>
<p>13 <em type="bold">Gelbbolašvuođamihttomearit 7. jahkeceahki maŋŋel </em></p>
<p><em type="italic">Risttalašvuohta </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<p type="listitem">• čilget movt Biibbal lea huksejuvvon, máhttit ohcat biibbalteavsttain čálabáikkiid ja</p>
<p>reflekteret Biibbala ja giela ja kultuvrra oktavuođa birra</p>
<p type="listitem">• selvehit Boares testamentta guovddáš muitalusaid patriárkkaid historjjá rájes gitta</p>
<p>profehtaid rádjái</p>
<p type="listitem">• selvehit Ođđa testamentta guovddáš muitalusaid Jesusa rájes Bávlosa rádjái</p>
<p type="listitem">• muitalit risttalašvuođa historjjá guovddáš dáhpáhusaid ja olbmuid birra álgogirku</p>
<p>rájes reformašuvnna rádjái</p>
<p type="listitem">• muitalit Norgga risttalašvuođa historjjá guovddáš dáhpáhusaid ja olbmuid birra</p>
<p>reformašuvnna rádjái</p>
<p type="listitem">• viežžat dieđuid ja muitalit Sámi dálá girkoeallima birra</p>
<p type="listitem">• ságastallat muhtin lávlla- ja sálbmateavsttaid birra ja sámi oskkolaš</p>
<p>musihkkaárbevieruid birra</p>
<p type="listitem">• ságastallat risttalašvuođa, risttalaš eallindulkoma ja etihka birra deattuhettiin</p>
<p>ipmilgova, olmmošoainnu, áigeguovdilis ehtalaš hástalusaid ja válljejuvvon risttalaš teavsttaid</p>
<p type="listitem">• ságastallat logi báhkkoma, Áhččámetrohkosa ja apostolalaš oskkudovddastusa</p>
<p>sisdoalu birra</p>
<p type="listitem">• čilget risttalaš áigerehkega ja girkojagi, válddahit risttalaš allabasiid ja guovddáš</p>
<p>rituálaid</p>
<p type="listitem">• válddahit girkovistti ja eará risttalaš rohkosviesuid ja reflekteret daid mearkkašumi ja</p>
<p>geavahusa birra, ja atnit digitála reaidduid ohcat dieđuid ja ráhkadit ovdandivvumiid</p>
<p xml:lang="vep">14</p>
<p><em type="italic">Sirkumpolára eamiálbmogiid oskkut </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<p type="listitem">• addit bajilgova sámi luondduoskku váldo dievdo- ja nissonipmiliin ja selvehit movt</p>
<p>daidda dolle oktavuođa vieruid ja rituálaid bokte</p>
<p type="listitem">• digaštallat muitalusaid luonddu veahkeheddjiid ja gáhttejeddjiid birra ja guovddáš</p>
<p>árvogažaldagaid mat leat čadnon olbmo ja luonddu oktavuhtii</p>
<p type="listitem">• ságastallat dovddus bassibáikkiid birra luonddus ja daid mearkkašumi birra sámi</p>
<p>árbevierus</p>
<p type="listitem">• válddahit sámi luondduoskku ja risttalašvuođa gaskavuođa historjjálaš</p>
<p>geahččanguovllus</p>
<p type="listitem">• ovdandivvut eará sirkumpolára eamiálbmotoskkuid váldoiešvuođaid</p>
<p><em type="italic">Juvddálašvuohta, isláma, hinduisma ja buddhisma ja eallinoaidnu </em></p>
<p><em type="bold">Juvddálašvuohta </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<p type="listitem">• čilget mii lea Tanak, Tora ja Talmud ja ságastallat guovddáš juvddálaš muitalusaid</p>
<p xml:lang="smj">birra</p>
<p type="listitem">• ságastallat juvddálašvuođa, juvddálaš eallindulkoma ja etihka birra deattuhettiin</p>
<p>ipmilgova, olmmošoainnu, oskkudovddastusa, teakstaválljosa ja áigeguovdilis ehtalaš hástalusaid</p>
<p type="listitem">• čilget juvddálaš kalendara ja áigerehkega, ja válddahit juvddálaš allabasiid, rituálaid ja</p>
<p>musihka</p>
<p xml:lang="vep">15</p>
<p type="listitem">• válddahit tempela ja synagoga ja guorahallat daid mearkkašumi ja geavahusa, ja atnit</p>
<p>digitála reaidduid ohcat dieđuid ja ráhkadit ovdandivvumiid</p>
<p><em type="bold">Isláma </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<p type="listitem">• čilget mii lea Korána ja hadith, ja ságastallat isláma guovddáš muitalusaid birra</p>
<p type="listitem">• ságastallat isláma, isláma eallindulkoma ja etihka birra deattuhettiin ipmilgova,</p>
<p>olmmošoainnu, oskkuartihkkaliid, vihtta čuoldda, teakstavalljosa ja áigeguovdilis</p>
<p>ehtalaš hástalusaid</p>
<p type="listitem">• čilget isláma áigerehkega vuolggasaji, ja válddahit isláma allabasiid, rituálaid ja</p>
<p>musihka</p>
<p type="listitem">• válddahit moskéa ja guorahallat dan mearkkašumi ja geavahusa, ja atnit digitála</p>
<p>reaidduid ohcat dieđuid ja ráhkadit ovdandivvumiid</p>
<p xml:lang="est"><em type="bold">Hinduisma </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<p type="listitem">• ságastallat hinduismma guovddáš muitalusaid birra</p>
<p type="listitem">• ságastallat hinduismma, hinduisttalaš eallindulkoma ja etihka birra deattuhettiin</p>
<p>muhtin ipmiliid ja nissonipmiliid, dilálašvuođa- ja ipmillašvuođaoainnu,</p>
<p>olmmošoainnu, teakstavalljosa ja áigeguovdilis ehtalaš hástalusaid</p>
<p type="listitem">• čilget hinduisttalaš allabassekalendara, ja válddahit hinduisttalaš allabasiid, rituálaid</p>
<p>ja musihka</p>
<p type="listitem">• válddahit tempela ja guorahallat dan mearkkašumi ja geavahusa, ja atnit digitála</p>
<p>reaidduid ohcat dieđuid ja ráhkadit ovdandivvumiid</p>
<p xml:lang="vep">16</p>
<p xml:lang="est"><em type="bold">Buddhisma </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<p type="listitem">• ságastallat buddhismma guovddáš muitalusaid birra</p>
<p type="listitem">• ságastallat buddhismma, buddhisttalaš eallindulkoma ja etihka birra, deattuhettiin</p>
<p>Buddha, dilálašvuođaoainnu, olmmošoainnu, oahpa, seahtoservodaga,</p>
<p>teakstavalljosa ja áigeguovdilis ehtalaš hástalusaid</p>
<p type="listitem">• čilget buddhisttalaš allabassekalendara, ja válddahit buddhisttalaš allabasiid, rituálaid</p>
<p>ja musihka</p>
<p type="listitem">• válddahit tempela ja klostera ja guorahallat daid mearkkašumi ja geavahusa, ja atnit</p>
<p>digitála reaidduid ohcat dieđuid ja ráhkadit ovdandivvumiid</p>
<p><em type="bold">Eallinoaidnu </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<p type="listitem">• ságastallat maid eallinoaidnu sáhttá mielddisbuktit</p>
<p type="listitem">• čilget mii humanisttalaš eallinoaidnu lea, ja ságastallat humanisttalaš eallindulkoma</p>
<p>ja etihka birra deattuhettiin duohtadiliipmárdusa, olmmošoainnu, teakstavalljosa ja áigeguovdilis ehtalaš hástalusaid</p>
<p type="listitem">• ságastallat Norgga Human-Etisk Forbund ja máilmmi eallinoaidnohumanismma</p>
<p>duogážiid ja iešvuođaid birra</p>
<p type="listitem">• válddahit Norgga eallinoaidnohumanismma ávvudemiid ja guovddáš seremoniijaid ja</p>
<p>musihkkaalbmanemiid mat speadjalastet humanismma</p>
<p><em type="bold">Filosofiija ja etihkka  </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<p type="listitem">• čilget mii lea filosofiija ja etihkka</p>
<p type="listitem">• muitalit Platona ja Aristotelesa birra ja digaštallat muhtimiid sudno jurdagiin</p>
<p xml:lang="vep">17</p>
<p type="listitem">• ságastallat áigeguovdilis filosofalaš ja ehtalaš gažaldagaid birra ja digaštallat</p>
<p>hástalusaid mat leat čadnon fáttáide geafi ja rikkis, soahti ja ráfi, luondu ja biras, IKT</p>
<p>ja servodat</p>
<p type="listitem">• ságastallat etihka birra oktavuođain nu go iešguđetlágan bearašhámádagat,</p>
<p>sohkabeliid oktavuohta, iešguđetlágan sohkabealidentitehta ja buolvvaid oktavuođat</p>
<p type="listitem">• ságaskuššat muhtimiid min áiggi sámi servodagaide áigeguovdilis árvogažaldagain</p>
<p type="listitem">• ságastallat čearddalaš, oskkoldatlaš ja eallinoinnolaš unnitloguálbmogiid birra</p>
<p>Norggas ja reflekteret máŋggakultuvrralaš servodahkii guoski  hástalusaid birra</p>
<p type="listitem">• digaštallat rasismma ja movt antirasisttalaš barggut sáhttet eastadit rasismma</p>
<p type="listitem">• čilget deaŧalaš osiid ON’ olmmošvuoigatvuođajulggaštusas ja ILO-konvenšuvnnas nr.</p>
<p>169 eamiálbmogiid ja čearddalaš álbmogiid hárrái iešmearrideaddji riikkain ja</p>
<p>ságastallat dáid mávssolašvuođa birra</p>
<p xml:lang="vep">18</p>
<p><em type="bold">Oahpahit OEE-fága vuođđoskuvllas </em></p>
<p><em type="italic">Oahpahit OEE – lea guottuidhuksemis sáhka </em></p>
<p>Osku, eallinoaidnu ja etihkka ii leat duššefal máhttofága. OEE lea dat fága mii eanemusat váikkuha guottuid ovddideamis ja doaibmá maid dego deaivvadansadjin ohppiide geain leat sierranas oainnut ja oskkoldagat.</p>
<p>Oahpahit iešguđet oskkoldagaid ja eallinoainnuid, mearkkaša seammá go oahpahit eará olbmuid oskkuid, jáhkuid ja bassi áššiid birra. Dákkár áššit leat ollu olbmuide dehálaččat</p>
<p>eallimis. Lea dalle čielggas ahte oahpahit oskkoldagaid birra addá stuorra morálalaš ovddasvástádusa oahpaheaddjái. Oahpahus lea mielde hábmemin ohppiid guottuid eará olbmuid oskkuid ektui. Ii dušše dan, muhto maiddái hábme guottuid olbmuid birra geat oskot. Dát guoská maiddái mielohppiid ektui – geat sáhttet leat laestadiánarat,</p>
<p>hellodatustibat, jehova viitanat, adventisttat, juvddálaččat,  risttalaččat, muslimat, buddhisttat, hinduisttalaččat, luondduoskkolaččat dahje  humanetihkkárat.</p>
<p>Oahpaheaddji gii gilvá negatiiva guottuid muhtin oskkoldaga ektui,  lea seammás mielde</p>
<p>váikkuheamen ja  hábmemin negatiiva guottuid olbmuid ektui geat čuvvot oskkoldaga. Dán birra berre oahpaheaddji smiehttat ja leat diđolaš ovdal go oahpahišgoahtá fága. Son berre</p>
<p>guottuidis árvvoštallat, ja láhčit oahpahusa nu bures go vejolaš vai ii soardde ohppiid ja váhnemiid. Áigumuš lea ahte oahpahus galgá ovddidit áddejumi, árvvusatnima ja dialoga</p>
<p>olbmuid gaskkas geain leat iešguđetlágan oskkoldagat ja oainnut oskkoldatgažaldagaide.</p>
<p>Dattege skuvla ii goasse sáhte beassat eret das ahte muhtin oahpaheaddjit soitet rihkkut oahppolága, danne go oahpaheaddjit dábálaččat leat olbmot.</p>
<p><em type="italic">Friddjacealkin </em></p>
<p>OEE galgá fátmmastit ja čohkket buot ohppiid, beroškeahttá das makkár oskuduogáš sis lea.</p>
<p>Danne ii galggašii váhnemiin leat dárbu cealkit mánáid friddjan. Fága galgá ovddidit</p>
<p>árvvusatnima, dialoga, áddejumi ja gierdevašvuođa áššiide mat gusket oskkoldagaide ja</p>
<p>19 eallinoainnuide. Seammás galgá fága addit máhtu ja dieđuid oskkoldagaid ja eallinoainnuid</p>
<p>árbevieruid, oskku čađaheami, iešvuođaid, máŋggabealatvuođa, morála ja etihka birra.</p>
<p>Sihke oahppoláhka ja máhttolokten deattuha ahte sárdnideapmi ja oskkolaš meannudeamit eai galgga dáhpáhuvvat oahpahusas. Jos dat galget dáhpáhuvvat, de galget váhnemat sáhttit mánáidasaset cealkit friddjan/eret daid dáhpáhusain. Omd. Jos oahppit galget</p>
<p>ipmilbálvalusas oassálastit. Sálbmalávlun ja rohkadallan maid sáhttet dakkár dilálašvuođat main váhnemat dáhttut friddjacealkinvuoigatvuođa geavahit. Fitnat girkus (go ii leat</p>
<p>ipmilbálvalus) ii leat seammá go oassálastit ipmilbálvalusas. Áican, geahččan ja oahppan ii</p>
<p>leat seammá go aktiivvalaččat oassálastit. Friddjacealkinvuoigatvuođa ii sáhte áicama ja geahččama oktavuođas geavahit. Oahpaheaddji/skuvla galgá dákkár vuoigatvuođaid ruovttuide álmmuhit, vai sii sáhttet árvvoštallat galget go vuoigatvuođa ja goas galget vuoigatvuođa geavahit. Oahpaheaddji galgá de iežas oahpahusa dan mielde plánet.</p>
<p>Friddjacealkin ii gáibit ahte váhnen galgá ákkastallat dan ovddas.  Ii leat vejolaš friddjacealkinvuoigatvuođa geavahit olles fága ektui.  Skuvla ferte datte leat gárvvis das ahte</p>
<p>muhtimin sáhttá geavvat nu ahte oahppit ja joavkkut juhkkojit muhtin dilálašvuođain. Datte galgá oahpaheaddji láhčit dili nu ahte dát dáhpáhuvvá uhcimus lági mielde. Buorre</p>
<p>diehtojuohkin ja buorit fágalaš ákkastallamat plánaid ektui sáhttet eastadit juohkima ja maiddái friddjacealkima.</p>
<p>Eambbo friddjacealkimis,  ja njuolggadusaid ja lágaid dan birra gávnnat dás:</p>
<p xml:lang="nno"><em type="italic">http://www.regjeringen.no/nb/dep/kd/dok/rundskriv/2008/rundskriv-f-10-08-informasjonom-endring.html?id=520814 </em><em type="bold"> </em></p>
<p><em type="italic">Bargovuogit </em></p>
<p>Bargovuogit OVTTAS girjjiin galget leat mielde ovddideamen vuođđogálggaid,</p>
<p>máhtolašvuođa ja gelbbolašvuođamihttomeriid ML06S-plánas. Dás čuvvot lassi jurdagat dan</p>
<p>birra mo sáhttá musihkain, govaiguin, ságastemiin ja drámáin bargat OEE-fága oahpahusas.</p>
<p xml:lang="vep">20</p>
<p><em type="bold">Mo <span type="quote">“lohkat”</span> govaid? </em></p>
<p>OVTTAS girjjiin leat sihke sárgosat, fotogovat ja dáiddagovat. Jurdda lea ahte govat galget</p>
<p>hástalit ságastit fáttáid birra. Dás čuvvot muhtin čuoggát mat sáhttet vuolggahit ságasteami.</p>
<p>Neahttasiidduin gávdnojit maid govat maid oahpaheaddji sáhttá geavahit fáttá álggaheapmái dahje loahpaheapmái ja geardduheapmái.</p>
<p xml:lang="nob"><em type="bold">1. Assosieret </em></p>
<p>a) Maid smiehtat go oainnát gova? Assosieren lea dehálaš ja oahpaheaddji sáhttá <span type="quote">“dohppet”</span> heivvolaš assosierema ja doalvvuhit ságasteami dohko gosa dáhttu. b) Mo lea <span type="quote" xml:lang="smj">“miella”</span> govas? Čilge! (Somá, váivi, duođalaš, hohppos, moraš,) c) Gullá go govva oskkoldahkii, dahje eallioidnui? Čilge!</p>
<p><em type="bold">2. Čilget gova sisdoalu </em></p>
<p>a) Mii dáhpáhuvvá govas? b) Dovddat go olbmuid, dáhpáhusaid, dahje dán gova duogáža, historjjá?</p>
<p><em type="bold">3. Symbolihkka </em></p>
<p>a) Leat go govas symbolat? b) Oainnát go juoidá mas lea erenoamáš mearkkašupmi -Makkár mearkkašupmi -Gii/Geat geavahit dákkár symbolaid? -Masa dat geavahuvvojit?</p>
<p xml:lang="isl"><em type="bold">4. Hápmi </em></p>
<p>a) Makkár govva lea? (Dáidda?, Fotogovva? Sárggus?) b) Mo don jáhkat govva lea dahkkon? c) Man boaris jáhkat govva lea?</p>
<p>21 d) Makkár ivnnit leat geavahuvvon govas?</p>
<p><em type="bold">5. Dieđut </em></p>
<p>a) Gii lea dahkan gova? b) Goas lea govva dahkkon?</p>
<p><em type="bold">Mo bargat musihkain? </em></p>
<p>Lea váttis buktit vástádusaid dasa mo musihka/luđiid <span type="quote">“vásihit”</span>. Dan ferte juohkehaš iežas</p>
<p>árvvuid ja jurdagiid mielde árvvoštallat. Sáhttá datte jurdagiid ektui oažžut ohppiid assosieret ja dieđuid, sisdoalu, áigumuša ja hámi árvvoštallat. Muhtin veahkkegažaldagat:</p>
<p>-Lea go musihkka/luohti movtta, vai morrašis?</p>
<p>-jođán, siivot,?</p>
<p>-lea go juoidá dán musihkas/luođis mii muitala ahte lea oskkolaš? Lea go luođuealli birra?</p>
<p>-masa geavahuvvo? (Rohkadallamii, mediteremii, muitaleapmái, muittašeapmái, máidnumii (lovprising) )</p>
<p>-luohti/ lávlla?</p>
<p>-man birra leat dajahusat? Leat go dáhpáhusat, sánit, namat dajahusain maid dovddat dahje leat ovdal gullan?</p>
<p>-makkár čuojanasat gullojit?</p>
<p>-árbevirolaš  vai ođđaáiggáš, vai goappašagat?</p>
<p>-gos lea musihkka/ lávlla/luohti vuolgán? (riika, guovlu)</p>
<p xml:lang="vep">22</p>
<p><em type="bold">Luohti </em></p>
<p>Juoigan lea čuožžilan dan áiggis goas sániin lei fápmu, ja goas lei dehálaš diehtit makkár luođi goas ain juoigá. Goas gottit ledje dajahusaid stivremis, ja goas noaiddi dieđut ge ledje luođi</p>
<p>duohken. Juoigan (persovdna juoigan) doaibmá identitehtaráhkadeaddjin, ja lea mielde sirremin olbmo (su gii juigo) earáid ektui. Juoigi ja son gii juigo oažžuba lágas oktavuođa ja</p>
<p>luođi ulbmil lea ge láhčit sudno gaskkas oktavuođa.  Persovdna luohti sáhttá maid muitalit</p>
<p>muhtin fearána dahje suohttasa olbmo eallimis. Datte galgá namuhuvvot ahte dat máŋgii lea geavahuvvon boastut ja šaddan dan olbmuid bilkun ja njulgestaga givssideapmin.</p>
<p>Luđiin ii leat álgu ii ge loahppa, ja dat <span type="quote">“boahtá”</span> sutnje gii juoigagoahtá. Luohti lea</p>
<p>muittašeapmái, muitaleapmái, jurddašeapmái ja sielueallimii ávkin. Muhtin luđiin leat dajahusat. Erenoamážit máttasámiid  ja nuortasámiid gaskkas leat dajahusat dehálaččat.</p>
<p>Datte lea šuokŋa, jietnadagat ja johtu luođis guovddážis,  ja mii muitala makkár luondu</p>
<p>olbmos dahje eallis lea, ja makkár luondu lea dan báikkis mii juigo. Sámi dološ oskkoldaga</p>
<p>máilmmigovva vuođustuvvo das ahte gávdnojit luondduvuoiŋŋat. Danne ii leat oppanassiige imaš ahte maiddái eallit ja luondduduovdagat oamastit iežaset luđiid.</p>
<p>Eará sirkumpolára eamiálbmogiid musihkka čájeha ahte sis lea sullasaš jurdda luonddu ja</p>
<p>elliid ektui, go sámiin. Inuhkaid musihkka-/lávlunhámis leat elliid jietnadagat (maiddái</p>
<p>lihkastagat/dánsun) ja elliid jievžžadeapmi guovddážis. Dan sii dahket giktalit ealli iežaset lusa, dahje giitit luonddu dan ovddas go ožžo váldit ealli.</p>
<p>Neahttabáikkis gávdnojit jietnafiillat iešguđet luđiin maid sáhttibehtet guldalit.</p>
<p><em type="bold">Mo bargat drámáin? </em></p>
<p>Dramatiseren gáibida buori ja čavga plána. Ollu oahppit moivváskit ja eai doaimma friddja ja <span type="quote">”luovus”</span> dilálašvuođain. Oahpaheaddji ferte erenoamážit smiehtat guđe teavsttat heivejit</p>
<p>dramatiseremii ja heive go ceahkki/joavku drámábargguin bargat.</p>
<p>23 Hállankoarra lea buorre vuohki mo hárjehallat sihke jitnosit lohkama ja jietnavugiid hárjehallamiidda. Nieiddat ja gánddat sáhttet iešguđet teakstabihtáid lohkat ja</p>
<p>oahpaheaddjis sáhttá instrueret galgá go savkkas, čeargun, morašlaš dahje ilolaš jienat.</p>
<p>Mimen dahje rumašgiela bokte muitalit muitalusa. Oahppit sáhttet válljet muhtin muitalusaid ja dáhpáhusaid maid galget dušše rumašgiela bokte muitalit. Dát sáhttá boktit kreativitetha,  ja sii soitet muitit muitalusa buorebut go dat lea <span type="quote">“rumašdahkkon”</span>.</p>
<p>Oahpaheaddji sáhttá ieš oassálastit ja leat muhtin rolla čájáhusas. Dalle berre <span type="quote">“álgit”</span> iežas</p>
<p>ođđa rolla muhtin rekvisihtain. Omd ahte son nahkeha eará biktasa, háhta dahje soabbi lea gieđas go boahtá. Jos ulbmil lea ahte oahppit galget oahppat Jesusa birra, de lea dehálaš</p>
<p>ahte oahpaheaddji gii su ovddasta, lea Jesusa skihpár/olmmái dahje oahpis. Dalle ii dárbbaš BUOT diehtit Jesusa birra.</p>
<p><em type="bold">Mo ságastit ovttas filosofalaš áššiid birra? </em></p>
<p>Filosofiija ja etihkka ii leat dušše oahppat dovddus filosofaid birra ja maid sii dadje, dahje</p>
<p>ahte oahppit galget šaddat filosofat. Ulbmil lea veahkehit ohppiid kritihkalaččat smiehttat ja</p>
<p>árvvoštallat.</p>
<p>Mánát vigget gávnnahit mo áššit máilmmis doibmet ja danne sii dávjá jerret váttis</p>
<p>gažaldagaid. Dewey  Learning-by-doing filosofiija ávžžuha mánáid ieža gávnnahit vástádusaid gažaldagaide daguid ja iskkademiid bokte.  Dát mielddisbuktá ahte oahpaheaddji ja</p>
<p>galget ságastit ja árvvoštallat ovttas. Vástádusat eai leat álkit ja oktageardánat ja rivttes vástádus ii soaitte oppanassiige gávdnot. Datte lea dehálaš ohppiid fuomášahttit ahte muhtin vástádusat leat buoret go earát. Vástádusat main leat buoremus ákkat, leat</p>
<p>buoremus vástádusat. Danne lea ge dehálaš ovttas gažadit, ovttas vástádusaid ohcat ja</p>
<p>ovttas ákkaid hábmet. Oahpaheaddji berre váruhit buktimis iežas oaiviliid ja oainnuid</p>
<p>gažaldagaide go su oainnut leat dávjá  ohppiid mielas dat <span type="quote">“rivttes”</span> . Dat fas sáhttá gáržžidit</p>
<p>ohppiid jurddašanproseassa.</p>
<p>Čuoččuhus, čilgehus ja ágga leat doahpagat maid oahppit galget oahppat filosofalaš ságasteami bokte. Oahpaheaddji sáhttá dál gáibidit ahte čuoččuhusat leat čielgasat, ahte</p>
<p>24 čilgehusat ja ákkat leat relevánta/gullevaččat fáddái, ja ahte čuoččuhusat/čilgehusat ja gažaldagat gullet oktii.  Seammás fertejit oahppat/geardduhit vuođđomáhtu nu go vuordit</p>
<p>sátnevuoru, astat guldalit maid nubbi muitala/dadjá ja smiehttat ovttas joavkkuin.</p>
<p>Lea vuogas ohppiid smávit, oadjebas joavkkuide (oahppit geat dovddadit guđet guimmiid</p>
<p>bures) gos galget smiehttat ovttas. Dát vuohki lea maiddái mielde ovddideamen njálmmálaš</p>
<p>vuođđogálgga. Smiehttat ovttas gáibida ahte oahpaheaddji stivre ságasteami vai ii spiehkas</p>
<p>endorii ja šaddá ságasteapmi áibbas eará áššis go das mii lei áigumuš. Oahppit berrejit</p>
<p>čohkkát rieggás vai oidnet guđet guimmiid. Loahpas lea dehálaš ahte oahppit ohppet</p>
<p>fokuseret ságastanáššái (omd: Mii lea buorre skihpár/olmmái?), ja bissut das.</p>
<p type="listitem">• <em type="bold">Čuoččuhus </em></p>
<p type="listitem">• <em type="bold">Čilgehus </em></p>
<p type="listitem">• <em type="bold">Ágga </em></p>
<p><em type="italic">Filosofalaš ságasteami ráva </em></p>
<p><em type="bold">1. Liekkadeapmi </em></p>
<p type="listitem">• Smiehttat ovttas</p>
<p type="listitem" xml:lang="deu">• Fokus</p>
<p><em type="bold">2. Čuoččuhus </em></p>
<p type="listitem">• Čuoččuhus, gažaldat, govva, čuolbma, muitalus, dahje eará</p>
<p><em type="bold">3. Smiehttanáigi </em></p>
<p>(Lea dehálaš ahte smiehttanáigi lea doarvái ja áinnas guhkki álggus go lea filosofalaš ságastanvuogi/málle hárjehallamin. Dás sáhttet oahppi smávit joavkkuin ságastit ja</p>
<p>áinnas čállit jurdagiid.)</p>
<p><em type="bold">4. Ságasteapmi </em></p>
<p>25 Buohkat galget oažžut áiggi ságastit, ja ságasteapmi galgá bissut rámaid siste. Lea vuogas ásahit geađggi dahje eará ávdnasa maid oahppi sáhttá doallat don botta go</p>
<p>lea su vuorru cealkit/muitalit juoidá. Muhtin oahppit eai liiko hállat jitnosit earáid ovddas. Daid ii galgga bágget cealkit/muitalit. Oahpaheaddji sáhttá gažadit jos</p>
<p>ságasteapmi orru bisáneamen. Son sáhttá maid hástalit sin čilget ja ákkastallat čuoččuhusaidis ovddas.</p>
<p>Veahkkegažaldagat:</p>
<p type="listitem">• Manne jáhkat nu lea?</p>
<p type="listitem">• Makkár ágga lea dus dása?</p>
<p type="listitem">• Sáhtát go ovdamearkkaiguin čájehit ahte nu lea?</p>
<p type="listitem">• Čilge manne it leat ovttaoaivil, dahje leat ovttaoaivil?</p>
<p type="listitem">• Sáhtát go eará láhkai čilget? Sáhttá go eará sániiguin čilget?</p>
<p type="listitem">• Gii háliida lasihit juoidá dáid čuoččuhusaide?</p>
<p><em type="bold">5. Smiehttanboddu ja loahpaheapmi </em></p>
<p>Veahkkegažaldagat:</p>
<p type="listitem">• Leat go oahppan ođđa áššiid? (maid?)</p>
<p type="listitem">• Lei go juoidá man birra it leat ovdal smiehttan? (mii?)</p>
<p type="listitem">• Lei go juoidá maid imaštit, lei go juoidá miellagiddevaš, somá?</p>
<p type="listitem">• Guđe ákkat ja čilgehusat ledje du mielas buorit?</p>
<p type="listitem">• Háliidat go eambbo ja viidáset bargat dáinna áššiin?</p>
<p>Loahpas sáhttet oahppit čállit iežaset ja earáid gažaldagaid, assosiašuvnnaid, čuoččuhusaid ja ákkaid. Sáhttet maid čállit maid sii leat oahppan, ja gažaldagaid mat leat báhcán vel. Čállin</p>
<p>sáhttá dáhpáhuvvat juohke dásis ságasteamis.</p>
<p xml:lang="vep">26</p>
<p><em type="italic">Filosofalaš ságastanvuogi njuolggadusat </em></p>
<p type="listitem">• Mii astat guldalit maid earát hállet ja muitalit<em type="bold"> </em></p>
<p type="listitem">• Mii árvvoštallat ja smiehttat dan maid earát hállet ja muitalit</p>
<p type="listitem">• Buot jurdagat, idéat ja evttohusat galget árvvus atnot ja daid ii leat lohpi cuiggodit</p>
<p>jallan dahje duššin</p>
<p type="listitem">• Eai gávdno álkes/rivttes vástádusat gažaldagaide</p>
<p>Digaštallan lea dábálaš šáŋŋer skuvllas. Mii digaštallat ja čuvgehit dehálaš beliid áššiin ja geahččalit juksat ovttaoaivilvuođa. Digaštallamis ja ságasteamis dáhpáhuvvá oahppan sihke</p>
<p>ohppiid gaskkas ja juohke ovttas. Giella ovdána ja sátneriggodat viidána go ođđa doahpagat njáhket ja sajáiduvvet gillii. Go oahppit njálmmálaš giela bokte hábmejit máhtu, de sin giella ovdána ja šaddá dehálaš oahpporeaidun skuvllas.</p>
<p><em type="italic">Mo geavahit lagasbirrasa ávkin oahpahusas? </em></p>
<p>Oahpaheaddji ja oahppit sáhttet ovttas kártet guđe oskkoldatsuorggit gávdnojit lagasbirrasis.</p>
<p>Sii sáhttet gažadit searvegotteláhtuid –jođiheddjiid, dahje čuovvut muhtin sin čoakkalmasaid/ipmilbálvalusaid/čoahkkimiid. Somá lea návddašit luonddus vánddardit ja imaštit. Lášmmohallan olgun addá vejolašvuođa dahkat gárvves <span type="quote" xml:lang="smj">“luonddubálgá”</span> mas leat gažaldagat ja bargobihtát gullevaččat fáddái. Eanaš guovlluin gos olbmot leat guhkká ássan, gávdnojit  sieidegeađggit ja eará bassi báikkit. Daid sáhttet oahppit fitnat geahččamin ja</p>
<p>guorahallamin. Oahpaheaddji berre diehtit gos daid gávdná. Allabasiid sáhttá kaleandarii</p>
<p>merket ja čuovvut mo din guovllus ávvudit daid.</p>
<p>27 <em type="bold">OVTTAS     -     Sirkumpolára eamiálbmogat ja sin oskkoldagat </em></p>
<p><em type="bold">Oahppogirji s 5 – 13  Sirkumpolára- dahje árktalaš guovlu ja eamiálbmogat </em></p>
<p>Árktalaš sátni lea vuolgán greikka sánis <span type="quote" xml:lang="spa">“arktos”</span> mii  mearkkaša guovža. Árktalaš guovlu lea davvipola birra. Árktalaš guovllu sáhttá defineret máŋgga láhkai, muhto lea dat eatnamat ja ábit mat leat davvipola birra.  Dán oktavuođas leat mii válljen defineret buot dan mii lea davábealde ordarájá, árktalaš guovlun.</p>
<p>Eanaspáppas leat guokte pola, davvipola ja máttapola. Davvipola lea jikŋon áhpi man birra lea eana. Dáppe deaivvadit Eurohpá, Asia ja Amerihkká.  Áiggiid čađa leat stuorra ja fámolaš riikkat nu mo Amerihkká, Ruošša ja Dánmárku/Norga <span type="quote">“váldán”</span> alcceseaset guovlluid ja</p>
<p>nammadan dan iežaset guovlun. Buot riggodagat šadde sin. Davvipola lea eanaš áhpi, ja eana</p>
<p>mii doppe gávdno lea stuorra oassi gokčon assás jieŋain. Kalaallit Nunaat lea máilmmi</p>
<p>stuorámus suolu ja jiekŋa gokčá 80 % eatnamis. Máttapola lea eana man  birra orru áhpi.</p>
<p>Máttapola lea beali stuorát go davvipola.</p>
<p>Davábealde sirkumpolára rieggá lea permajiekŋa. Dat mearkkaša ahte sihke Kanadas, Alaskas, Sibirjjás, Kolas, Sámis ja Kalaallit Nunaatas lea permaeana mii ii goasse saŋa.</p>
<p>Eanabajoš lea asehaš ja šattut mat dan oanehis geasis šaddet lea vuollegaččat ja eai nu ollu šlájat ge. Beaivváš čuvge guovllu olles geasi, ja danne lea buorre šaddu oanehis áiggis.</p>
<p>Nu mo šattut, leat maiddái eallit heivehuvvon dán guvlui. Datte eai leat ollu šlájat. Rieban, gumpe, geatki, albbas, jiekŋaguovža, guovža, moskkus<em type="bold">, </em>bohccot, smávit ciebanat<em type="bold"> </em>(gnagere)<em type="bold"> </em>nu go sáhpán, buoidda, neahti, loktet bures buolaš guovlluin.  </p>
<p>28 Duoddarat leat viidát. Rittut ja mearragáttit leat jáhkkemeahttun guhkit ja buotlágan mearaelliid sáhttá dáppe vásihit. Mearaeallit leat valjit davvipolas. Sajit gos šaddet ollu, alla</p>
<p>beazit ja guosat gohčoduvvo goahccevuovdin. Goahccevuovdi lea dehálaš oksygenabuvttadeaddji máilmmi álbmogiid ja davvipola guovlluid álbmogiid.</p>
<p>Beaivváš, biekkat ja liegga áhperávnnjit (golfarávdnji) buktet lieggasa dan veardde ahte olbmot sáhttet eallit, ássat ja  ávkki atnit dán stuorra ja valji borramušlihtis.</p>
<p><em type="italic">Árktalaš guovlluid uhkádusat  </em></p>
<p>Davvipola lea jiekŋa. Dađe bahát čájehit maŋimuš áiggiid dutkamat ahte dálkkádatrievdamat</p>
<p>váikkuhit  jiekŋasuddamii ja dálkkádatrievdan dáhpáhuvvá jođáneappot árktalaš guovlluin go eará guovlluin máilmmis. Jos máilmmi dálkkádat ja temperatuvra lieggana guvttiin grádain, de Davvipolas dat šaddá 8 gráda lieggaset.  Dutkosat čájehit ahte čázádagat, ábit ja eatnamat rivdet. Sihke olbmuin ja elliin leat váttisvuođat birget. Erenoamážit jiekŋaguovžžat rahčet. Dat dárbbašit jiekŋabalduid maid mielde johtit viidát, vai sáhttet gávdnat borramuša guhkkin</p>
<p>ábis. Jos eai leat jiekŋabaldut, de sii eai beasa viidát gos leat njuorjjut ja eará</p>
<p>mearanjiččehasat. Jiekŋaguovža dahká bieju muohttaga vuollái, gos son čivge giđđadálvve-.</p>
<p>Jos giđđa ja arvvit bohtet menddo árrat, de sáhttet muohtabiejut gahččat ja čivggat goddot. Dát lea dieđusge maiddái njuorjjuide nugo gahttii (ringsel)<em type="bold"> </em>guoskevaš. Ollu eallišlájat mat </p>
<p>ásset árktalaš guovlluin, gávdnojit dušše dáppe. Nu mo jiekŋaguovža ja poláradorski. Dát leat heivehuvvon dán dálkkádahkii ja biebmogoallosat  leat oanehaččat. Jos muhtin šlájat jávket, sáhttá dat mielddisbuktit stuorra váikkuhusaid olles biologalaš máŋggabealatvuhtii.</p>
<p>Jiekŋasuddan árktalaš guovlluin dáhpáhuvvá johtileappot dáppe go omd Antárktisa ja eará jiekŋaguovlluin . Dat lea danne go árktalaš jiekŋa orru čázis. Sevdnjes čáhci lieggana ja bisuha lieggasa mii fas dahká ahte jiekŋa suddá. Permabuollašat sakŋet.</p>
<p>Dálkkádatrievdamat uhkidit árktalašguovlluid erenoamážit, muhto dat váikkuha maiddái máilmmiviidosaččat. Čáhce- ja borramušvátnivuohta leat muhtin váikkuhusat maid dutkit</p>
<p>ballet sáhttá geavvat fargga. Čáhcevátnivuohta šaddá go jiehkit suddet ja šávvet. Dalle rievdá suddanminsttar ja sáivačáhci nohkagoahtá. Dát váikkuha daid olbmuide (1/6) geat ellet guovlluin gos leat jieŋat ja jiehkit mat buktet sáivačázi. Go temperatuvra goargŋu, de</p>
<p>29 dieđusge dat guovllut gos lea goikkis, šaddet ain goikát. Čáhcevátnivuohta čuohcá garrasit</p>
<p>sidjiide. Dán oaidnit dál jo. Dát fas mielddisbuktá ahte borramušagilvin ja borramušbuvttadeapmi šaddá váddáset. Skandinavias dát fas guhkida šaddanáigodaga. Muhtimat oaivvildat dát lea buorre.</p>
<p>Maŋimuš áiggiid leat luonddudutkit ja ollu máilmmi riikkaid eiseválddit beroštišgoahtán</p>
<p>árktalaš guovlluin. Dáppe leat ollu luondduriggodagat mat sáhttet riikkaide buktit stuorra</p>
<p>ruđalaš sisaboađu.  Guolli, olju, gássa ja minerálat leat dáid guovlluid stuorámus</p>
<p>luondduriggodagat. Eará sivva lea dieđusge ahte áhpi rahpasa/jiekŋa suddá ja soaitá šaddat álkit/oanehat fievrridit gálvvuid ja olbmuid Japánii ja muđui nuorta Asiai Davvinuorta ruvtto (Nordøstpassasjen)<em type="bold"> </em>mielde. Dát sáhttá fas buktit stuorra sisaboađu dan dáfus go seastá fievrridangoluid ja áiggi. Dalle sáhttá stuorra skiippaiguin johtit jieŋokeahtes gaskkaid. (Jagi 2009 johte guokte guorbmeskiippa (lasteskip) vuosttaš geardde nuorttas dán ruvtto mielde, </p>
<p>jiekŋaluddenskiippaid (isbryter) haga.)</p>
<p>Davvinuortaruvtto čájehuvvo dás rukses ivnniin. Alit ivdni čájeha makkár luotta dál geavahit</p>
<p xml:lang="fao">skiippat.</p>
<p>Luonddugáhttenorganisašuvnnat, eamiálbmotorganisašuvnnat ja luonddudutkit beroštit dálkkádatrievdademiin ja makkár váikkuhusat dain leat sihke olbmuide ja elliide. Ii dušše árktalaš guovllu olbmuide ja elliide, muhto globála geahččanguovllus.</p>
<p xml:lang="vep">30</p>
<p><em type="italic">Sirkumpolára eamiálbmogat  </em></p>
<p>-Geat leat eamiálbmot?</p>
<p>Eamiálbmot lea álbmot mii ásai dahje orui muhtin geográfalaš guovllus, go earát bohte ja ásaiduvve dohko.  Dán oktavuođas; sirkumpolára guovlluide.</p>
<p>Eamiálbmogat dáid guovlluin leat áiggiid čađa ovddidan iežaset eallinvugiid, birgenlági, servodagaid ja kultuvrra. Dađistaga jovde eará álbmogat dáid guovlluide. Sii koloniserejedje sirkumpolára guovlluid, ja nu dat juohkásii riikkaide nu mo Amerihkkái, Ruššii, ja Davviriikkaide.</p>
<p>Eamiálbmogat dovdet historjjálaš joavkooktavuođa iežaset searvevuhtii ja kultuvrii, ja</p>
<p>earránit gielalaččat ja kultuvrralaččat daid servodagain ja álbmogiin mat otne ráđđejit daid guovlluin. Sii vigget ealáskahttit, doalahit ja ovddidit máttuid kultuvrra ja giela, muhto seammás ollugat leat koloniserema geažil massán gielaset, identitehta, ja eatnamiid ja daid riggodagaid.</p>
<p>Sirkumpolára eamiálbmogat leat maŋimuš áiggiid čoahkkanan barget ovttas eastadit ja vuostálastit olju-,  gássa- ja minerálaroggamiid. Dákkár doaimmat sáhttet nuoskkidit ábiid ja</p>
<p>mearaid ja bilidit sin birgenlági ja vuođu mat leat luondduealáhusat nu mo mearabivdu,</p>
<p>boazodoallu ja meahcásteapmi. Stuorraservodagaid/kolonisttaid  vierrun áiggiid čađa leamaš</p>
<p>viežžat ja ávkkuhit dáid guovlluid, beroškeahttá das mo dat váikkuhii dán guovllu lundui ja</p>
<p>álbmogiidda. Dán láhkái sin riikkat ja fitnodagat  leat riggon. Eamiálbmogiidda leat báhcán billistuvvon ja goariduvvon eatnamat.</p>
<p xml:lang="vep">31</p>
<p>Kárta čájeha máilmmi davimus eamiálbmotčearddaid ássanguovlluid. Kárta: Hans Ragnar Mathisen</p>
<p>Dutkit árvalit ahte muhtin álbmogat 12 000 jagi áigi dassái, bohte jođi Asias ja rasttildedje lunddolaš šalddi gaskkal Sibirjá ja Alaska, (Dálá Beringnuorri). Dalle lei jiekŋaáigi. Ábit ledje</p>
<p>coagit ja jiekŋa lei vallji. Sii johte mammut, bison ja sarváid maŋis. Mammutdávttit leat</p>
<p>gávdnon guktui bealde Beringnuori.  Olbmot geat oktii Asias ledje vuolgán šadde dađistaga inuihttan, inupiahtan ja indiánan. Muhtimat eai oppa rasttildange, muhto bisánedje</p>
<p>čukčamearagáddái ja šadde čukčan. Čuvččat leat inuhkačearddaide gullevaččat. Earát fas  čuvvo elliid oarjjás ja dađistaga šadde earret eará eveanatan, jakuhtan, nenecan, komin ja sápmelažžan.</p>
<p>32 Ovdal go girdiin, helikopteriin, fatnasiin ja biillain sáhtte fievrridit borramuša, mearridedje eallit sáhtte go olbmot ássat dáid guovlluin. Boazu, jiekŋaguovža, njuorju ja fális adde olbmuide buot maid dárbbašedje eallimii. Earret borramužžan ledje dat ávkin ávdnasiidda ja biktasiidda. Sis ii váilon mihkkege nu guhkká go čuvvo elliid, birra jagi. Plánen lei dieđusge stuorra oassi sin árgabeaivvis. Muhtin ávkkálaš fuomášumit leat sis vuolgán: omd Kajáhkka,</p>
<p>Umiaq, beaivesuojit čalmmiide,  anoráhkka, suohpan, reahka, geres, áren,  nuvttohat,</p>
<p>beaskkat ja gálssohat.</p>
<p>Sin gielain ja eallinvugiin orru visot máhttu ja dieđut maid dárbbašit dán guovllus gos galget birget. Jos dát jávket ja nohket, jávká maiddái máhttu maid olbmot leat háhkan ja árben</p>
<p>máttuin áiggiid čađa. Danne lea ge dehálaš ahte sirkumpolára eamiálbmogiid eallinvuogit,</p>
<p>kultuvra ja gielat bisuhuvvojit ja ovddiduvvojit.</p>
<p xml:lang="vep">33</p>
<p xml:lang="kal"><em type="italic">Alaska , Kanada ja Kalaallit Nunaat </em></p>
<p>Alaska gullá otne USA:ii, muhto  lei oktii Ruošša guovlu. Amerihkká osttii Alaska Ruoššas jagi 1867,   1, 7 mill dlr ovddas. Alaska lea inuhkkanamahus  ja mearkkaša: <em type="italic">Dat guovlu gosa </em></p>
<p><em type="italic">mearra gearada</em>, dahje <em type="italic">Stuorra riika</em>.  Alaska lea USA stuorámus oassi areála dáfus, muhto </p>
<p>unnimus olmmošlogu dáfus. Dušše birrasii 800 000 olbmot ásset Alaskas. Amas olbmot ja</p>
<p>USA eiseválddit leat viežžan ollu riggodagaid nugo oljju, njuorjjonáhkiid ja golli Alaskas. Dát</p>
<p>lea mielddisbuktán ahte muhtin  guovlluid eallit ja  inuhkaid bivdoguovllut ja ássanbáikkit leat jávkan.</p>
<p>Kanada lea stuorra riika davábealde USA, ja lea máilmmi nubbin stuorámus riika. Das lea riddu sihke Atlanteráhpái, Jaskesáhpái ja Davvijieŋamerrii.  Kanada lea vuolgán Indiána-sánis</p>
<p><em type="italic">Kanata</em> mii mearkkaša: <em type="italic">Gilli</em>. Ottawa lea Kanada oaivegávpot. Kanada šattai sierra riikan go </p>
<p>Eurohpálaččat sohte ja koloniserejedje ja juogadedje guovllu iežaset gaskka.</p>
<p>Kalaallit Nunaat lea oarjjabealde Kanada, ja lea máilmmi stuorámus suolu. Kalaallit Nunaat mearkkaša: <em type="italic">olbmuid eana</em>.  Assás jiekŋa gokčá measta olles sullo, nu ahte dušše oasáš lea </p>
<p>jieŋaskeahtes gáddi. Das ásset olbmot. Stuorámus gávpot lea Nuuk. Geográfalaččat gullá</p>
<p>Kalaallit Nunaat Davvi-Amerihkkái, muhto politihkalaččat dat gullá Eurohpái.  Kalaallit Nunaat leamaš  Dánmárkku koloniija, muhto dál lea iešstivrejupmi. Miššonearat gohčodedje sullo Ruonáeatnamin.</p>
<p><em type="bold">Inuhkat </em></p>
<p>Inuhka mearkkaša: <em type="italic">Olmmoš</em>. <em type="italic">Eskimo</em> lea sátni maid eurohpalaččat leat atnán namahussan olu eamiálbmogiid dáfus geat orrot sirkumpolára guovlluin. Sátni mearkkaša: <em type="italic">Sii geat borret </em></p>
<p><em type="italic">njuoskabierggu</em>, ja ipmirduvvo cielossátnin. Dáid guovlluid iešguđetge álbmotjoavkkut </p>
<p>gohčodit iežaset sierra namahusain iežaset giela ja kultuvrra mielde.</p>
<p xml:lang="vep">34</p>
<p><em type="italic">Inuhkat</em> ásset Alaskas, Davvi-Nuorta Ruoššas (Čukčamearagáttis), Kanadas ja Kalaallit </p>
<p>Nunaatas ja leat dáid guovlluid eamiálbmogat. Sii ásset bieđgguid. Iešguđet guovlluin leat</p>
<p>iešguđetlágan vuogit mo birget.  Davvioarje- suohpáža <em type="italic">netsilikat</em> bivdet njuorjjuid danne go </p>
<p>sii ásset mearragáttis ja dán guovllus leat ollu njuorjjot.  <em type="italic">Inupiatat</em> bivdet fas fálláid go sin guovllus (Point Barrow) lea ollu fállát. <em type="italic">Caribou</em>-<em type="italic">inuhkat</em>  (caribou lea boazu) fas bivdet bohccuid čakčat ja njuorjjuid dálvet, go dat lea sin guovllus ollu. Sii otne ain orrot iglooin njuorjjobivddu áiggiid, dálvet. Álggus sii bivde bohccuid, fálláid, njuorjjuid ja morššaid dušše njuolain ja dávggiin. Ain ollugat ellet bivdduin, muhto dál leat sis muohtaskohterat ja bissut. Dál ii leat šat álki vuovdit njuorjjonáhkiid ja eará mearraelliid náhkiid go birasgáhtten searvvit </p>
<p>vuostálastet ja ávžžuhit riikkaid gieldit daid oastimis.  Máilmmis leat birrasii 90 000 inuhkat,</p>
<p>ja bealli dain ásset Kalaallit Nunaatas.</p>
<p xml:lang="eng"><em type="bold">First Nations </em></p>
<p>First Nations gohčodit iežaset geat ledje Kanada vuosttaš álbmogat. First Nations ovddasta buot Kanada eamiálbmogiid.  First Nations álbmogiidda lea bearaš ja sohka dehálaš. Sii johtet ovttas elliid maŋis ja bivdet stuorra elliid nugo ealggaid, guovžžaid, bison ja caribou. Boralottit ja meahcceeallit maid leat dehálaš borramuššan ja ávnnasin. Geasset bivdet jogain guliid. Dađistaga jovde eurohpálaččat ja válde guovlluid alcceseaset. Sii bággejedje buot First Nations álbmoga fárret sierra reserváhtaide maid sii ledje huksen. Dál ain  Kanada First Nations gillájit go huksen, oljobohkamat ja ovdánahttinbarggut goa</p>
<p><em type="italic">Ruoššas </em></p>
<p>Ruošša lea máilmmi stuorámus riika. Davimus ja viidásamos guovlu gohčoduvvo Sibirján. Dán</p>
<p>guovllus ásset ja ellet máŋggalágan álbmogat. Otne ellet eatnašat dego dábálaš ruoššat. Sii</p>
<p>ásset gávpogiin ja barget oahpaheaddjin, advokáhtan, kántorbargin ja bussevuoddjin. Mánát</p>
<p>35 vázzet skuvlla ja servet friddjaáiggedoaimmaide. Dattege ollugat ellet ain árbevirolaš vuogi mielde. Nenecat ja čukčat ellet boazodoaluin ja mearrabivdduin.</p>
<p xml:lang="ron"><em type="bold">Nenecat </em></p>
<p>Nenecat ásset Davvi-Ruoššas. Sii johtet bohccuiguin mearragáddái giđđat. Čakčat johtet fas</p>
<p>čakča- ja dálveorohagaide siseatnamis. Nenecaid guovllut leat viidát. Dohko ii mana</p>
<p>biilaluodda. Gálvvut nugo sohkar ja jáffut bohtet helikopteriid mielde. Boazu addá olbmuide buot maid dárbbašit. Bohccot leat vuohkkaset fievrrideapmái maiddái. Mánát álget skuvlii 6</p>
<p>jahkásažžan ja vázzet skuvlla gitta dassá go leat 16 jahkásaččat. Stuora oasi jagis fertejit ássat internáhtas. Dat dahká ahte mánát fertejit fárret eret eatnis, áhčis ja boazodoalus. Nenecaid lohku lea sullii 8000. Maŋimuš áiggiid leamaš ollu máilmmiviidosaš beroštupmi stuorra olju hivvodahkii mii čájehuvvo gávdno njenecaid árbevirolaš guohtunsajiin.</p>
<p><em type="bold">Čuvččat </em></p>
<p>Čuvččat leat inuhkkaálbmogiidda gullevaččat. Sii ásset Čukčamearagáttis ja Beringnuorri</p>
<p>gáttis Čukčanjárggas, Sibirjá nuortaleamos guovllus. Mearragáttečukčat gohčodit iežaset</p>
<p><em type="italic">Anqallyt</em>. Sii bivdet mearaelliid, bohccuid ja jiekŋaguovžžaid. Sii leat ásahan dáluid ja ásset </p>
<p>fásta ovtta báikkis.  Siseatnančuvččat johtet bohccuiguin mearragátti ja siseatnan gaskka. Sii</p>
<p>gohčodit iežaset <em type="italic">Čauču</em> mii mearkkaša: <em type="italic">boazorikkis</em>. Ledje čuvččat geat álggus ovddidedje Siberian Husky beatnatmálle, ja geavahišgohte daid geassimii ja fievrun. Dát beatnagat </p>
<p>birgejit bures buolašin, ja leat gievrra geassit reagaid ja gálvvuid. Dat geavahuvvojit fievrun</p>
<p>guhkes mátkkiide jieŋaid alde ja moalkás duovdagiid mielde. Leat birrasii 15 000 čuvčča. Sii hállet ruoššagiela ja čukčagiela. Čuvččat bivdet njuorjjuid kajahkain ja umiaqain. Sii bivdet</p>
<p>sihke luosa ja bohccuid firpmiin.</p>
<p>36 Dušše muhtin sirkumpolára  eamiálbmotjoavkkut ain ellet árbevirolaš bivdduin. Koloniseren mielddisbuvttii skuvllaid, dearvvašvuođafálaldagaid, ođđa teknologiija ja dábiid ja eallinvugiid. Máŋgga dáfus teknologiija dagai eallima geahppaset. Mohtorfievrrut ja bissut leat buorit ovdamearkkat dasa.  Gávppašeapmi, boazodoallu ja industriija lea dahkan ahte ollu olbmot leat ásaiduvvan stuorát báikkiide ja šaddan fástaássin. Stáhtat leat váldán badjelasas skuvllaid maid miššonearat ledje álggahan, ja  ásahan internáhtaskuvllat mánáide. Datte skuvllat leat huksejuvvon ja fievrriduvvojit  oarjemáilmmi eavttuid mielde, ja eatnigieloahpahussii, kultuvrii ja mánáid identitehta nannemii leat várrejuvvon uhcán resurssat ja áigi. Leat maiddái ásahuvvon ruhtadoarjjaortnegat jos olbmot eai nagot bivdduin</p>
<p>dinet dohkálaš ruđalaš sisaboađu.</p>
<p><em type="italic">Davviriikkain: Norggas, Ruoŧas, Suomas ja Ruoššas: </em></p>
<p>Norga, Suopma, Ruoŧŧa ja Ruošša leat máilmmi davimus riikkat, ja danne gohčodit daid</p>
<p>davviriikan. Davimus oasit dáid riikkain leat sirkumpolára guovllus. Dat gohčoduvvo Sápmin danne go sámit namahedje dán guovllu sámieatnamin. Dáid guovlluide ollá golfarávdnji iežas</p>
<p>liegga biekkain ja čáziin. Danne sáhttá dáppe gilvit eatnamiid ja eanadoalu fievrridit.</p>
<p><em type="bold">Sámit </em></p>
<p>Sámit ásset Davvi-Norggas, Davvi- Suomas, Davvi- Ruoŧas ja Davvi-Ruoššas, ja leat dáid</p>
<p>guovlluid eamiálbmot. Jos vel ássetge njealji iešguđet riikkas, de lea sis oktasaš historjá,</p>
<p>giella, kultuvra ja birgenláhki.</p>
<p xml:lang="vep">37</p>
<p>Muhtin sámit ellet boazodoaluin. Sii johtet bohccuiguin siseatnamis mearragáddái. Muhtin sámit ellet eanadoaluin, earát fas guolástemiin dahje meahcástemiin. Otne ollugat barget kantuvrrain, oahpaheaddjin, huksejeaddjin, buvdabargin dahje eará.  Leat oktiibuot birrasii  000 sápmelačča. Birrasii 40 000 dain ásset Norggas. 17 000 ásset Ruoŧas, 7500 Suomas ja</p>
<p>birrasii 2000 Ruoššas. Sii hállet sámegiela ja riikkaid našunála giela. Muhtin sápmelaččat leat</p>
<p>massán gielas go ii leamaš sámegiel oahpahus skuvllas.</p>
<p>Sámit leat áiggiid čađa rahčan ja gáibidan leahkit mielde mearrideamen riikkaid lágaid ja</p>
<p>ovddidit sámi servodaga. Gaskkal jagiid 1978 ja 1981 ledje Álaheaju stuimmit. Sámit</p>
<p>čoahkkanedje  ja garrasit vuostálaste Norgga eiseválddiid mearrádusaid dulvadit ÁlaheajuGuovdageainnu eanu. Media čálii ollu dán birra ja ollu olbmot sihke Norggas ja muđuid</p>
<p>máilmmis fuomášedje sámiid ja sin dili. Sii ledje hirpmástuvvan das mo sámit</p>
<p>badjelgehččojuvvo ja ahte sii eai beassan iežaset eavttuid mielde ovdánahttit gielaset ja</p>
<p>kultuvraset.  Dan rájes dohkkehedje Norgga eiseválddit ahte sámit leat sierra álbmot ja ahte sis leat sierra vuoigatvuođat. Norgga Sámediggi ásahuvvui jagi 1989. Ruoŧa sámediggi ásahuvvui jagi 1993, ja Suoma sámi parlameanta jagi 1996.  Dál leat sámi skuvllat,  oahppogirjjit sámegillii, TV, radio, aviissat,  filmmat ja ollu eará sámegillii. Sámit leat mielde cealkimin ja mearrideamen áššiin mat gusket sidjiide.</p>
<p><em type="italic">Vástádusat </em></p>
<p><em type="bold">Vástádusat Loga-ja-vástit gažaldagaide s 14.  </em></p>
<p>1. Davvi polas 2. Birra 3. 1/10 oassi 4. Ruoššas, USA, Kanada, Islánda, Norga, Suopma ja Ruoŧŧa. Kalaallit Nunaat. 5. Álbmot geat ledje muhtin guovllus, ovdal go kolonisttat bohte.  6. Inuhkat, čuvččat, first nations, nenecat ja sámit.</p>
<p xml:lang="vep">38</p>
<p><em type="bold">Kommentárat Daga-ja-oahpa-eambbo bihtáide s 14.  </em></p>
<p>1. Kárta gávdno neahttasiiddus. Dán oasis ferte teavsttas ohcat dihto dieđuid. Dat lea</p>
<p>buorre hárjáneapmi. Datte lea dehálaš ahte dii lehpet oktii ovdal čađahan/lohkan</p>
<p>teavstta.</p>
<p>2. Dása dárbbašehket Ruošša, Kanada, USA, Norgga, Islándda, Kalaallit Nunaata, Ruoŧa ja Suoma leavggaid. Sáhttibehtet kártii darvvihit rivttes sadjái, čájehan dihte gos dat leat.</p>
<p>3. Daid fidne ovttas.no siiddus čálihit.</p>
<p><em type="italic">Lassi metodalaš tipsat oahpaheaddjái </em></p>
<p>1. Sáhttibehtet dutkat Islándda. Manne doppe lea liekkas ja buorre šaddu, jos vel lea ge nu guhkkin davvin?</p>
<p>2. Lagabui duktat ja oahppat eambbo sirkumpolára guovllu geografiija. (Gávpogiid, riikkarájiid, váriid, sulluid, jávrriid, ábiid)</p>
<p xml:lang="vep">39</p>
<p><em type="bold">Oahppogirji s 16-31    Birget buolaš guovlluin </em></p>
<p><em type="bold">Bivdu </em></p>
<p>Sirkumpolára eamiálbmogiidda leamaš ja lea ain bivdu deháleamos birgenláhki. Go jo dáid guovlluin leat guhkes dálvvit, oanehis šaddoáigodagat ja danne uhcán šattut/muorjjit, de lea</p>
<p>lunddolaš ahte sihke nannáneallit ja mearaeallit ledje dehálaččat birgejupmái. Čeahpes bivdit</p>
<p>áddejit elliid luonddu, ja ovddidit iešguđetlágan vugiid mo bivdit stuorra elliid. Dan sii fertejit jos galge birget. Muhtin vuogit leat: suohpan, godderokkit, biejus boktit guovžža, áren. Otne geavahuvvo  skohter, ATV, biillat, mohtorfatnasat ja bissut.</p>
<p>Maiddái leat olbmot čuvvon ja dutkan mo eará eallit bivdet. Omd geavahit sii jiekŋaguovžža</p>
<p>bivdovuogi rudneráiggis bivdit njurjuid. Sii leat fuomášan fievrruid ja reaidduid mat leat</p>
<p>ávkkálaččat bivddus. Beatnagat, Qajaq (kajahkka), áren, suohpan ja bivdorokkit leat buorit ovdamearkkat dasa. Dál dieđusge geavahit sihke mohtorfatnasiid ja eará mohtorfievrruid.</p>
<p>Muhtimat fállet turisttaide bivdovásihusaid. Suddu lea datte ahte stuorra mátkkoštanfitnodagat ávkkástallet sin ja dan láhkai dienas  lea stuorát sidjiide go eamiálbmogiidda.</p>
<p><em type="bold">Atnit ávkki luonddus </em></p>
<p>Sirkumpolára eamiálbmogat leat álo atnán ávkki guovllu luondduriggodagain. Sii johtet elliid</p>
<p>maŋis iešguđet guovlluide ja geavahit daid vejolašvuođaid ja ávdnasiid mat juohke guovllus</p>
<p>leat.  Juohke oassi eallis maid godde, lei ávkkálaš masa nu. Sii leat hutkan ja geavahan</p>
<p>muohttaga ja jieŋa hukset ásodagaid. Fálládávttit leamaš ásodatriggin. Beatnatreagat</p>
<p>(qamutik), qajaq, umiaq, áren, sabehat, rabehat (truger), sáiti, vuogga ja suohpan leat</p>
<p>dovddus reaiddut mat leat dehálaččat bivddus. Visot dáid ávdnasiid leat dahkan náhkiin ja</p>
<p>dávttiin maid fidnejedje guovllu elliin. Sámis ja Sibirjjás leamaš muorra lassin náhkiide,</p>
<p>dávttiide ja geđggiide. Buot biktasat dahkkojit iešguđet elliid náhkiin. Biktasat leat lieggasat</p>
<p>ja dan lahkai olbmot leat birgen ja eai galbmon. Čoliid geavahedje glássan gođiin ja</p>
<p>40 ásodagain ja buoiddi geavahedje čuovga- ja liekkasboaldámuššan. Borramuššan leamaš dieđusge eallit, bohccomielki, muorjjit ja urtasat.</p>
<p>Sirkumpolára eamiálbmogat leat atnán ávkki luonddus dasa masa dárbbašedje vai galge birget buolaš guovlluin.</p>
<p><em type="bold">Luondu oahpaha olbmo </em></p>
<p>4 miljárdda jagiid evolušuvdna lea oahpahan luonddu dan birra mii doaibmá ja mii ii doaimma. Sirkumpolára eamiálbmogat leat eallán luonddus ja čuvvon luonddu doložiid rájes.</p>
<p>Áiggiid čađa leat sii iskan ja áican ja dáinna lágiin oahppan mii doaibmá ja mii ii doaimma</p>
<p>buolaš guovlluin. Sirkumpolára eamiálbmogat ásahedje smávit servodagaid ja johte ovttas,</p>
<p>elliid maŋis. Juohkehaččas lei su iežas rolla dahje bargu maid son galggai fuolahit ja masa son lei čeahppi. Olbmot leat máttuid vásihusaid bokte oahppan ja vurkkodan dehálaš máhtu ja</p>
<p>gálggaid maid dárbbašit juste dáid guovlluin. Dát máhttu eallá ain olbmuid gielain, bargguin/daguin ja kultuvrrain. Gávdnojit ovdamearkkat dasa ahte mátkkošteaddjit hilgo sirkumpolára eamiálbmogiid máhtu ja vásihusaid go galge buolaš guovlluid rasttildit. Ollugat sis šadde buollašiid ja nealggi geažil jápmima gillát.</p>
<p>Dán áigge lea luondu ja luonddubarggut apmaset ollu mánáide ja nuoraide. Vuordámušat ja áigumušat leat hui hohppos áššit. <em type="italic"><span type="quote">“Mun áiggun oahppat ja geargat dál”</span>-</em> syndroma lea dábálaš ja gullo juohke oahppoarenas. Luondu lea luondu ja juohkehaš gii luonddus bargá </p>
<p>ferte dan mielde heivehit iežas dili ja áiggi. Áican lea maid oassi luonddu ja luondduealáhusa</p>
<p>oahpaheamis. Áican lea vuođđun ja dehálaš álgooassi oahppanproseassas. Otne mii eat dan ádde, ja dávjá navdit dan duššás geavahit áiggi.</p>
<p xml:lang="vep">41</p>
<p><em type="italic">Vástádusat </em></p>
<p><em type="bold">Vástádusat Loga-ja-vástit gažaldagaide s 32</em><em type="italic"> </em></p>
<p>1. Ruosti buollašat, muohta ja jiekŋa 2. Bivdu 3. Borramuša, biktasiid ja ollu eará maid dárbbašit eallimis.</p>
<p><em type="bold">Kommentárat Daga-ja-oahpa-eambbo bihtáide s 32</em><em type="italic"> </em></p>
<p>1. Dán bargobihtá ferte dárkilit plánet jos áigu čađahit. Maiddái lea dehálaš árvvoštallat makkár joavku lea,  ja makkár guottut ja motivašuvdna sis lea. Ferte maid heivehit</p>
<p>dán iskama rivttes áigái (čakča dahje čakčageasi)</p>
<p>2. Smiehttat, árvvoštallat ja čállit muitalusa.</p>
<p>3. Muhtin oahppit eai soaitte hálddašit ollu ja guhkes cealkagiid ja čilgehusaid čállit.</p>
<p>Eará vuohki čállit dán oktavuođas lea geavahit tabealla mii orru kopiijaoriginálaid</p>
<p>vuolde lágádusa neahttasiiddus. Tabellii lea álki deavdilit dieđuid ovttaskas, dahje mottiin sániin.</p>
<p>4. Evtt: Muorjjit, biergu (ealga, boazu, sávza, njoammil), jávreguolit, mearaguolit, muorat ávdnasiidda ja liekkadeapmái, náhkit, duoljit, ullu, mielki. Gilvit ja šaddadit</p>
<p>buđehiid ja eará ruotnasiid.  Dat lea luonddugáhtten dan dáfus go dalle min guovllu</p>
<p>bibmosat ja borramušat bohtet ávkin, njuolga,  ja eai dárbbaš vuos fievrriduvvot</p>
<p>42 páhkkemii ja fas ruovttuluotta min buvddaide. Mii seastit páhkkenbáhpira</p>
<p>(skoađasteami) ja vuodjingoluid. Geavahit biktasiid, dujiid ja eará ávdnasiid mat min</p>
<p>guovllus lea dahkkon lea luonddugáhtten ja seammás bisuhit, ovddidit ja viidáset fievrridit árbevirolaš máhtu.</p>
<p>5. Dáinna bargobihttán heive hárjehallat ráidonotáhta deavdit. Dáinna lágiin oahppit ohppet ja hárjánit ohcat, čorget ja čuoldit dieđuid maid gávdnet teavsttain. Sáhttibehtet lasihit eará elliid nugo jiekŋaguovžža ja fállá,  ja maiddái jieŋa ja muohttaga.</p>
<p><em type="bold">ATNIT ÁVKKI LUONDDUS (vástádus girjeteavstta mielde) </em></p>
<p><em type="bold">Boazu Njuorju Beana Šattut, muorjjit ja urtasat </em></p>
<p>-bohccobiergu (borramuš)</p>
<p>-biktasiid</p>
<p>-gápmagiid</p>
<p>-suonain dahket árppu</p>
<p>-čoarvvit ja dávttit</p>
<p>ávnnasin ja čikŋan,</p>
<p>duhkorassan</p>
<p xml:lang="ron">-fievrun</p>
<p>-lávvu-loavddain -biergu</p>
<p>-vuoivvas</p>
<p>-buoidi borramuššan ja</p>
<p>čuvgii ja liggemii</p>
<p>-biktasiid</p>
<p>-náhkit govččasin, suotnan, siibman,</p>
<p>-čoliid goikadedje ja geavahedje glássan</p>
<p>gođiide ja anoráhkain,</p>
<p>-skoađasin kajáhkaide -fievrun</p>
<p>-guođohanreaŋgan</p>
<p xml:lang="fao">-skihpárin</p>
<p>-ofelažžan asehis</p>
<p>jieŋaid alde</p>
<p>-muorat ávdnasiidda</p>
<p>-muorjjit ja šattut borramuššan ja herskon</p>
<p>-gápmagiid siskkožin</p>
<p>-muorat liekkadeapmái</p>
<p>-šattut ja urtasat ledje maiddái dálkkasin</p>
<p xml:lang="vep">43</p>
<p><em type="italic">Lassi metodalaš tipsat oahpaheaddjái  </em></p>
<p>1. Ovttasbargu gaskkal iešguđet fágaoahpaheddjiid sáhttá buvttadit mávssolaš vásihusa</p>
<p>ja oahpu ohppiide. Borramuš ja dearvvašvuođafága bealis sáhttibehtet njuovvat olles goruda, ja biergguin, siskkožiin,  duolljin, čorvviin, dávttiin,  bargat/hábmet viidáset.</p>
<p>Dát addá ohppiide ollislaš áddejumi ja gova dan proseassas ahte ealli šaddá</p>
<p>iešguđetlágan borramužžan ja ávdnasiin. Murjet ja dain ráhkadit measttu, sávtta</p>
<p>dahje eará herskuid. Geavahit muhtin guovllu urtasiid máistagiin.</p>
<p>2. Duodji: Duoljis sáhttá  dahkat sistti mainna fas goarru dávviriid.  Muoras sáhttibehtet</p>
<p>duddjot ollu atnuávdnasii, ja soaitá vel ahte sáhttibehtet hutkat ođđa ávdnasiid. Sáhttibehtet maid čuovvut proseassa sávzzaid beaskideamis gitta biktasiidda (ullu).</p>
<p>3. Jos ii leat vejolaš viiddis prošeavttaid maid álggahit vuođus jođihit,  de sáhttá čájehit</p>
<p>nuvttohiid, beaskkaid, ulloliinniid, čázehiid, gistáid, ullosuohkuid/fáhcaid,</p>
<p>atnuávdnasiid mat leat muoras duddjon, njuorjjonáhke- biktasiid, borrat/máistit fállábierggu, bohccobierggu, mielkeborramušaid (buvrru, yoghurt, vuosttá), sávzabierggu, luosa, jávreguoli,  mearaguoli.  Ulbmil dáinna prošeavttain lea fuomášahttit ohppiide man mávssolaš ja rikkis min guovlluid biebmoárbevierru ja ávnnasteapmi lea, ja ahte mii eat  dárbbaš viidát</p>
<p>mannat viežžat herskuid ja borramuša.</p>
<p>4. Duddjot modealla sirkumpolára álbmogiid gilis: Igloo, goahti, lávut, stobut,  qajaq,</p>
<p>umiaq, olbmot, mearra, eallit (jiekŋaguovža, bohccot, njuorjjut, fállát, morššat,)</p>
<p>guolit, jiekŋabaldut, jiekŋabávttit,  jiekŋa ja muohta, beatnagat, beatnatreagat, fatnasat, ja eará.   Ávdnasat mat dárbbašuvvojit. Stuorra muorrapláhta dan sturrodagas maid jurddašehpet ahte modealla galgá šaddat. Isopor (jiekŋan ja muohttagiin), alit aliminiumfolie (mearran), duolljebihtát, iešguđetlágan liinnit (stoffat), rissit, ruovdeárpu, piperensere, legobirccut,  <span type="quote" xml:lang="fin">“hukset”</span> stobuid.  Sáhttibehtet smávva duhkorasskohteriid maid bardit gillái</p>
<p xml:lang="vep">44</p>
<p>5. Dán neahttabáikkis gávdnojit govat sierranas elliin ja eará govat. Govaid sáhttibehtet</p>
<p>čálihit ja darvvihit speallokoarttaide ja speallat: Guđe-govat-váilot?</p>
<p>Dákkár doaimmat huksejit ja ásahit lagas oktavuođa ohppiid ja ohppiid ja oahpaheaddji</p>
<p>gaskkal.  Njálmmálaš giella ovdána ja ođđa doahpagat sajáiduvvet stoahkama ja lunddolaš ovttastallama bokte.</p>
<p xml:lang="nob"><em type="bold">Bloggen </em></p>
<p>1. ja 2. tipsii, heive maiddái blogget. Bloggen lea oassi digitála máilmmis gos oahppi sáhttá ii dušše leat geavaheaddji, muhto maiddái buvttadeaddji. Oahpaheaddji sáhttá</p>
<p>gáibidit ahte oahppit dokumenterejit iežaset barggu/ovdáneami bloggema bokte. Dát</p>
<p>lea ge heivvolaš geavatlaš bargu maid lea álki dokumenteret, ja mas lea konkrehta buvtta. Dákkár doaimmaid bokte dáhpáhuvvá oahppan máŋgga suorggis: ovdanbuktit, árvvoštallat, gulahallat, fágaidrasttildeapmi, besset čájehit</p>
<p>máŋggabealatvuođa, digitála ja teknihkalaš dáidu ovdána, oahppat mo heive láhttet</p>
<p>neahtas.</p>
<p><em type="bold">Heivvolaš bloggenreaiddut:  </em></p>
<p xml:lang="nno"><em type="italic">www.blogger.com </em> </p>
<p xml:lang="eng"><em type="italic">www.wordpress.com </em> </p>
<p xml:lang="eng"><em type="italic">www.tumblr.com </em> </p>
<p>45 <em type="bold">Oahppogirji s 34-55  Sirkumpolára eamiálbmogiid luondduoskkoldagat </em></p>
<p><em type="bold">Luođu dahje luonddu vuoiŋŋat </em></p>
<p>Sirkumpolára eamiálbmogiin lea sullasaš birgenláhki, namalassii bivdu ja eallit. Sin eallin lea ja leamaš bivddu ja elliid duohken jos galget birget. Sirkumpolára eamiálbmogiin  ii leat Ipmil govus dahje ahte máilmmi lea muhtin dahkan. Sidjiide leamaš máilbmi álo, dušše fal ii dan hámis mo otne lea. Sin eamimuitalusat muitalit ollu dan birra mo máilbmi šattai ja mo dat lei</p>
<p>álggus. Sis leat iešguđet muitalusat dan birra. Muitalusat čájehit gos guovllus álbmogat leat</p>
<p>ássan ja johtán, ja guđe eallit ledje sidjiide mávssolepmosat. Easkka go eamiáigi nogai šattai</p>
<p>máilbmi nu mo otne lea. Dakkár mii johtá seavdnjadasa ja čuovgga gaskka, eallima ja</p>
<p>jápmima gaskka.</p>
<p>Sirkumpolára eamiálbmogat dorvvastit dasa ahte luonddus leat vuoiŋŋat juohke sajis. Sii</p>
<p>dihtet ahte luonddufámuid ja vuoiŋŋaid badjel ii sáhte stivret. Dat  leat máttuid <em type="italic">sielut</em>. Buot sieluin leat sierra doaimmat ja dihto sadji. Danne ferte čábbát láhttet go vánddarda dahje áigu ealli bivdit dahje bargat luonddus. Juohke ávdnasis ja luonddugáhpolis lea su iežas </p>
<p>vuoiŋga: <em type="italic">Inua</em>. Inua lea luonddu/luođu ja ávdnasiid ja diŋggaid vuoigŋa ja fápmu. Ávdnasiin ja diŋggain maid muhtin jápmán olmmoš lea eaiggáduššan, lea su inua.   </p>
<p>Kalaallit Nunaata Inuhkaid gaskkas gávdnojit guokte fámu: Mánu áddjá ja mearabotni nieida  Sedna.  Soai bisuheaba máilmmi balánssas/dássedisvuođas, ja juolludeaba mearaelliid ja mánáriegádeami. Soai sáhttiba ráŋggáštit jos olbmot eai árvvus ane ja čuovu luonddufámuid.  Eará sirkumpolára eamiálbmogiid gaskkas fas leaba mánnu ja beaivváš bajimus fámuid searvvis. Beaivváš dievdoipmil ja mánnu fas nissonipmil. Baján lea maid sudno gaskkas. Dát leat balvvaid bajábealde ja almmis.</p>
<p xml:lang="vep">46</p>
<p xml:lang="vep"><em type="bold">Šamanisma – noidošeapmi  </em></p>
<p>Sirkumpolára eamiálbmogiin lea eallinvuohki, jáhkku ja oskkoldat hui ovttalágan sivas go sii leat álggus vuolgán seammá guovllus (Asias) ja dovddadan ovdal go Eurohpálaččat bohte.</p>
<p>Sihke arkeologiija ja historjá duođašta ahte sii gávppašedje ja ovttastalle. Dákkár doaimmat čatne álbmogiid oktii ja sii leat guđet guimmiid váikkuhan sihke oskkoldagaid, muitalusaid, rituálaid dáfus ja maiddái materiálalaččat. Oktasaš</p>
<p>šamanisma. Sis lea seammá máilmmi- ja  luonddujurddašeapmi. Noaidevuođa bokte sii atnet</p>
<p>oktavuođa daidda vuimmiide mat hálddašit eallima ja olbmuid, máilmmi ollisvuođas ja buot</p>
<p>das mii luonddus gávdno. Sis leat sullasaš sivdnidan-  ja ođđasitriegádanjáhkut. Dát</p>
<p>čájehuvvo sihke jáhkuin ja beaivválaš bargguid bokte. Bassibáikkit ja bálvvosbáikkit leat miehtá sirkumpolára guovlluid, iešguđet hámis. Muhtin guovlluin ceggejit muorrabácciid, earát fas bidjet dávttiid ja čorvviid elliin dihto sajiide ja bálvalit daid. Sámis leat erenoamáš luondduhámit nu mo várit ja geađggit šaddan sieidin.  Muhtin guovlluin lea dábálaš ávvudit</p>
<p>elliid maid bivdá. Eará luonddufenomenat nu mo guovssahasat, mánnu, násttit ja beaivváš</p>
<p>leat maid ožžon iežaset máidnasiid ja sivdnidanmuitalusaid.</p>
<p>Eallit ja luonddugáhppálagat ihtet vuoiŋŋaid hámis. Ollu sirkumpolára eamiálbmogiin lea máddu mas lea šaddan eana, beaivečuovga ja olbmot. Máddu lea maid oahpahan olbmuide mo dahkat biktasiid, firpmiid ja fatnasiid. Máddu lea dábálaš muhtin ealli dahje loddi.</p>
<p><em type="bold">Šamána – noaidi- angakoq </em></p>
<p>Sátni šamána boahtá nuorta-sibirjálaš sánis, <em type="italic">šaman</em>, ja dat láktasa verbii <span type="quote">“oaidnit”</span>. Šamána, dahje noaidi, lea dakkár olmmoš gii eambbo go earát. Son oaidná dan mii lea čihkkojuvvo, juogo danne go lea vássánáiggis, dálááiggis, dahje boahtteáiggis, dahje nuppi máilmmis, ja </p>
<p>maid ráđđejit dakkár fámut maiguin olbmot sáhttet oažžut oktavuođa. Sirkumpolára</p>
<p>eamiálbmogiid kultuvra lei čálekeahtes kultuvra. Sis eai leat čállon gáldut ja bassi teavsttat maid mii sáhttit duktat ja árvvoštallat. (Čállon gáldut mat gávdnojit leat dávjá kolonisttat ja</p>
<p>miššonearat čállán. Sin ulbmil lei álbmogiid jorgalahttit risttalašvuhtii.) Sis leat njálmmálaš</p>
<p>árbevierut ja máidnasat mat leat čuvvon eamiálbmogiid buolvvas bulvii, ja šamána dahje noaidi lea son gii lea fievrridan ja čađahan meanuid nu mo son lea oahppan.</p>
<p>47 Šamánat leat ge váldo árbeviero- ja kulturguoddit ja fievrrideaddjit sin servodagain. Olmmoš gii galgá šamánan šaddat, ferte oahppat hálddašit vuoiŋŋaid maiguin deaivvada. Su doaibma</p>
<p>lea hálddašit vuoiŋŋaid nu ahte sáhttá gaskkustit daid, ležžet dal jápmán olbmuid vuoiŋŋat dahje luondduvuoiŋŋat mat fuolahit eatnanlaš eallima, dahje bajit dási vuoimmit mat hálddašit luonddu birrajođu ja eallima šattolašvuođa. Oahppu lea guovtti oasis: 1. Hárjehallat ávkkástallat ja dulkot nieguid ja ilmmiidgaskasaš dilálašvuođaid. 2. Oahppat vuoiŋŋaid doaimmaid ja váikkuhusaid, ja iežas álbmoga árbevieruid (jáhkuid, muitalusaid,</p>
<p>sogaid, gulahallanvugiid jna).</p>
<p xml:lang="smj"><em type="bold">Gárvvut </em></p>
<p>Šamánas leat dihto gárvvut maid son coggá ovdal go ráhkkanišgoahtá vuolgit nuppi</p>
<p>máilbmái. Bivttas lea dábálaččat duddjon bohcconáhkis, guovžžabáhkis dahje smávit ealli</p>
<p>náhkis omd riebannáhkis. Dat leat čábbát čiŋahuvvon ornamenttaiguin/minstariiguin,</p>
<p>čikŋabáttiiguin ja symbolaiguin. Symbolat ja čiŋat leat šamána veahkkevuoiŋŋat dahje máttuid vuoiŋŋat. Muhtin symbolat galget várjalit šamána. Čiŋat ja reaiddut sáhttet leat</p>
<p>lottegaccat, bohccočoarvvit dahje eará. Erenoamážit boahkána lea dehálaš čiŋahit ja deavdit</p>
<p>dákkár symbolaiguin. Boagán iešalddis govvida gierddu mii doallá buot sajis ja ovttas.</p>
<p>Šamána luvve boahkána go galgá <span type="quote">"girdilit"</span> dahje hámi molsut. Gahpir dahje oaivečikŋa galgá heivet biktasii, ja geavahuvvo eanaš nissonšamánain. Dat lea dávjá ruovddis duddjon ja das</p>
<p>leat dávjá čoarvvit maiguin šamánanisu sáhttá suddjet iežas bahávuoiŋŋaid vuostá. Oaivečikŋa ovddasta muhtin máttu gii lei šamánii gullevaš, ja dasa leat iešguđetlágan reaiddut čanas</p>
<p>Dolla lea šamána deháleamos veahkki. Šamána álggus dahká dola, ja <span type="quote">“boktá”</span> dolla-vuoiŋŋa.</p>
<p>Dan bokte son deaivvada vuoiŋŋain eará máilmmiin.  Lea dehálaš oaffaruššat dolla-vuigŋii.</p>
<p>Dasa lea dábálaš oaffaruššat duhpáha, deaja, vuoja, borramuša ja buolliviinna. Dolla-vuoigŋa</p>
<p>de geahččá fas bearrái ahte olbmot birgejit buolaš dálvvi čađa, ja ahte sii bissut dearvvasin.</p>
<p>Dolla lea maid ávkin buhtisteapmái.</p>
<p xml:lang="vep">48</p>
<p><em type="bold">Máskkat </em></p>
<p>Sirkumpolára eamiálbmogat jáhkket ahte máttuid vuoiŋŋain lea erenoamáš fápmu. Danne muhtin sirkumpolára eamiálbmogiid šamánat dahke ja geavahedje máskkaid go galge</p>
<p>ovttastallat máttuid vuoiŋŋain ja sis jearrat veahki ja ráđiid. Sii duddjojedje máskka mii</p>
<p>galggai govvidit dan máttu geainna sii ráđđádalle. Dábálaččat máska lea duddjon muhtin metállas maidda sii jáhkket vuoiŋŋat dahje ipmilat liikojedje. Máskkat sáhttet suddjet šamána dan láhkai ahte bahávuoiŋŋat eai dovdda su ja sáhte su navdit eará vuoigŋan.</p>
<p xml:lang="smj"><em type="bold">Muorrabáccit </em></p>
<p>Muhtin sirkumpolára eamiálbmogat duddjojit ja ceggejit muorrabácciid dihto báikkiide, omd</p>
<p>johkagáttiide dahje dehálaš bivdosajiide. Dát lea dábálaččat albmáid/dievdduid bargu. Dat</p>
<p>šaddet dalle siidda dahje gili bálvvosbáikkit, ja bázzi várjala gili ja báikki váralaš vuoiŋŋaid</p>
<p>vuostá. Sáhttá maid buktit bivdolihku. Bálvvosbáikkit ođasmahttojit jahkásaččat ja čiŋahuvvojit čáppa silkkiiguin, bearraliiguin ja eará.  Bácciide oaffaruššet borramuša.</p>
<p xml:lang="smj"><em type="bold">Goavdát/rumbbut </em></p>
<p>Goavddis dahje rumbu lea šamána deháleamos bargoreaidu, ja soai leaba  álo ovttas. Rumbu</p>
<p>ovddiduvvo ja rievdá dađe mielde go šamána ja álbmot/servodat rievdá. Rumbu lea bassi ja dat ii galgga billistuvvot ja dainna ii oačču stoahkat. Das lea iežas sadji ásodagas. Dat lea</p>
<p>dahkkon erenoamáš muoras ja bajoš lea bohcconáhkki. Boazu leamaš sirkumpolára eamiálbmogiid gaskkas áiggi álggus jo. Dat lea sihke beaivváš ja máilmmiávus. Ollu</p>
<p>máidnasat muitalit mo máilbmi lea bohccos vuolgán.  Veahčir lea dahkkon bohcco</p>
<p>raddedávttis.</p>
<p><em type="bold">Eallit ja luondu </em></p>
<p>Eallit leat sirkumpolára eamiálbmogiid deháleamos borramušgáldu. Bivdu, njuovvan ja</p>
<p>borran gáibida ahte olbmot čuvvot muhtin bassi rituálaid vai ealli meannuduvvo árvosaččat.</p>
<p xml:lang="vep">49</p>
<p>Sáhttá leat heakkavárra boađus jos ii muitte dan. Ealli siellu sáhttá ráŋggáštit ja nealgi,</p>
<p>fuones bivdu, dálkkit ja riđut sáhttet šaddat bohtosiin. Buot Sirkumpolára eamiálbmogiid muitalusat leat iešguđetlágan elliid birra. Buohkain leat sierra mihtilmasvuođat ja erenoamáš</p>
<p>iešvuođat. Olbmuid ja elliid gaskka lea maiddái lagas oktavuohta. Muhtumat gohčoduvvojit</p>
<p>áhkkun ja áddján ja earát fas vielljan ja oabbán. Eallit hállet/hupmet ja ellet ja láhttejit dego olbmot. Olbmot leat dain oahppan ollu ja áddestallet sihke láhttema ja jietnadeami. Ná sii gulahalle elliiguin.</p>
<p>Buot Sirkumpolára eamiálbmogiid gaskkas lea vuođđojurdda ahte elliid sielut galget beassat friddja ja luoitit sin go ealli goddo ja njuvvojuvvo njuolggadusaid mielde. Dákkár balánsa ja</p>
<p>gaskavuođat muitalit man dehálaš luondu lea sirkumpolára eamiálbmogiidda. Mii sáhttit</p>
<p>jurddašit ahte birget buolaš guovlluin ii lean álki, ja jápmin ja nealgi lei dábálaš verdde.</p>
<p>(Easkka maŋimuš áiggiid leat teknologiija ja fievrrut ovddiduvvon nu bures ahte olmmoš oažžu veahki ja gálvvuid maid dárbbaša.)  Sirkumpolára eamiálbmogat máhttet ja dovdet</p>
<p>bures iežaset jáhkuid (myhtaid) ja máidnasiid das mo eana lea šaddan ja mo olbmot galget árvvus atnit luonddu ja buot mii doppe lea. Dat addá olbmuide buot maid sii dárbbašit.</p>
<p><em type="bold">Šamanisma  -  ruovttuluotta ruohttasiidda  </em></p>
<p>Koloniserenáiggi šamanisma measta nogai ja lei gildojuvvon eanaš riikkain. Kultuvra, giella ja árbevirolaš dábit jávkagohte ja kolonisttaid luonddugeavaheapmi (ruvkedoaimmat, bivdu, bombbaid iskan) mielddisbuvttii ahte jogat ja eatnamat nuoskkiduvvojedje, ja eallit nohke.</p>
<p>Maŋimuš áiggiid leat ollu olbmot fas fuomášan ja oahppan šamanisma ja luondduoskku</p>
<p>birra. Olbmot leat áddegoahtán ahte mii fertet árvvus atnit ja gáhttet luonddu, luonddu</p>
<p>vuoiŋŋaid ja daiguin ovttas bargat jos luondu galgá ceavzit ja ain midjiide addit dan maid mii</p>
<p>dárbbašit. Dása gullá maid árvvus atnit ja eallit árbevirolaš-  máhtu ja kultuvrra mielde.</p>
<p xml:lang="vep">50</p>
<p><em type="bold">Eallima dáhpáhusaid meanut </em></p>
<p xml:lang="smj">Máná riegádeapmi ja nammavierut</p>
<p>Máná riegádeapmi lea stuorra dáhpáhus sirkumpolára eamiálbmogiid gaskkas. Dat lokte</p>
<p>bearraša árvvu searvevuođas. Mánná oažžu muhtin máttu nammašiela ja vel sierra šiela mii</p>
<p>galgá buktit mánnái seammá searaid dahje fallivuođa go muhtin eallis. Sáhttá son oažžu</p>
<p>guovžžabáni, dahje gáhkkorgaccaid dahje eará. Nammašiella mearkkaša dan seammá go ahte mánná oažžu muhtin jápmán máttu sielu. Váhnemat mearridit máná nama ja seammás sielu. Dávjá mánná oažžu muhtin olbmo nammašiela geas ledje buorit iešvuođat ja</p>
<p>attáldagat.  Sirkumpolára eamiálbmogiid gaskkas lea jurdda ahte olbmot ja eallit leat ovttaárvosaš ealibat eatnama alde. Nuppis ii leat eambbo vuoigatvuohta eatnama alde ja ii oktage sáhte eaiggáduššat eatnama ja áimmu. Eana lea buot ealibiid borramušgáldu.</p>
<p>Eallinguoimmi gávdnat ja cegget bearraša</p>
<p>Sirkumpolára eamiálbmogiidda leamaš ja lea ain bivdu dehálaš oassi eallimis ja birgenlágis. Servodagat ja bivdosearvvit leat muhtin áigodagaid stuorát ja muhtin áigodagaid uhcit. Dálvet ja geasset leat bivdoservodagat bieđganaddan ja ásahan smávit servodagaid ja joavkkuid. Giđđat ja čakčat čoahkkanit ollu servodagat/sogat ovttasbargat bivdimiid mat gáibidit ollu bivdoalbmáid, lihkostuvvat.  Dalle deaivvadit ollu bearrašat ja sogat ja nuorat gávdnet eallinguimmiid. Go gánda dahje bárdni hálddaša bivdima, ja nieida ollá pubertehta</p>
<p>ahkái, šaddá náitin. Eamida deháleamos bargu lea oažžut mánáid, dikšut sin, málistit ja dálu</p>
<p>doallat. Dolin lei dábálaš ahte váhnemat gávdne guoimmi niidii dahje bárdnái, muhto otne ii leat šat nu. Dávjá lea maid nu ahte ollu bearrašat servet oktii ja juogadit omd kajahkaid ja eará reaidduid.</p>
<p xml:lang="vep">51</p>
<p>Jápmin</p>
<p>Buohcuvuohta mearkkašii ahte olbmo rupmašii lei čákŋan čáhppes váivves bahávuoigŋa.</p>
<p>Sáhtii maid mearkkašit ahte olmmoš lei massán sielus. Dalle galggai angaqok (noaidi) boahtit</p>
<p>ja ásahit fas dássedis bissovašvuođa. Muhtimin son ii veadján dan. Sidjiide ii leat stuorra</p>
<p>erohus dahje vuostálasvuohta gaskkal eallin ja jápmin.  Jápmin sáhtii dáhpáhuvvat nu ahte</p>
<p>boares olbmot oaffarušše iežaset ja vehkiin válde heakkaset go eai nagodan šat čuovvut</p>
<p>dahje dovde ahte ledje veahtun sohkii ja searvevuhtii. Dat ii lean dábálaš, muhto dáhpáhuvai. Olmmoš gii jámii manai nuppi beallái ja jotkkii iežas ođđa eallima doppe dassá</p>
<p>go heivvolaš rumaš riegádii masa son sáhtii čákŋalit. Nu lea sin jáhku mielde eallima birrajođaldat.</p>
<p><em type="italic">Vástádusat  </em></p>
<p><em type="bold">Vástádusat Loga-ja-vástit gažaldagaide s 56.  </em></p>
<p xml:lang="fin">1. Vuoiŋŋat</p>
<p>2. Elliid</p>
<p>3. Vuoiŋŋat sáhtte ráŋggáštit</p>
<p>4.  Noaidi galgá dikšut olbmuid ja vuoiŋŋaid gaskavuođaid</p>
<p xml:lang="krl">5. Šiela</p>
<p>6. Sii jurddašit ahte olbmot riegádit ođđasit maŋŋá jápmima</p>
<p><em type="bold">Kommentárat Daga-ja-oahpa eambbo bihtáide s 25. </em></p>
<p>1. Oaffaruššet, dahket muorrabácciid, ávvudit, jearrat lobi eallis oažžut goddit su, átnut ándagassii eallis dan ovddas go fertii goddit su.</p>
<p>52 2. Dás sáhttá oahpaheaddji gohččut ohppiid  erenoamáš bures čuovvut mielde dan oasi mas guovžža  bivdet ja goddet ja dan rituála mii lea ovdal ja maŋŋá. Sáhttibehtet</p>
<p>ságastit dan birra maid noaidi barggai, mo olbmot ávvudedje guovžža ja makkár rituálat ledje dan hárrái ja váikkuhusat sáhtte šaddat jos ii muitán čuovvut</p>
<p>njuolggadusaid.</p>
<p>3. Gula, gula teaksta geahččala olbmuid oažžut smiehttat ahte mii galgat guldališgoahtit</p>
<p>máttuid jienaid ja astat geahčadit ja árvvoštallat mo min otná eallin lea. Lea go dat buorre min eatnamii? Mii galgat duođas váldit máttuid máhtu ja oaidnit mo eana</p>
<p>rievdá ja billašuvvá go mii badjelmearálaččat gollat su. Ollu stuorra ja fámolaš riikkaid</p>
<p>eiseválddit vižžet luonddus riggodagaid ruđalaš dietnasa dihte. Máilmmi álbmot ja</p>
<p>industriija gáibida eambbo oljju, gássa, bierggu jna. Mii eat šat birge buot dáid ávdnasiid haga, go dat leat oassin min árgabeaivvis. Mo mii dalle go buot lea nohkan, ja luondu lea billistuvvon?</p>
<p>4. Lohkanhárjehallan. Duostat earáide jitnosit lohkat. Máidnasiid ja muitalusaid bokte oahppit ohppet  eambbo ja čiekŋaleappot sirkumpolára eamiálbmogiid jurddašanvugiid ja máilmmigova birra.</p>
<p>5. Sáhttibehtet vuollat muoras iešguđetlágan elliid. Ságastehket: Makkár eallit ledje</p>
<p>sirkumpolára álbmogiidda mávssolaččat: (Njuorju, jiekŋaguovža, fális, guovža, beana,</p>
<p>boazu, guolli,)</p>
<p>6. Animašuvnnafilmmas bohtet dávjá ovdan sirkumpolára eamáilbmogiid luondduoskkoldatlaš vuoiŋŋat, rituálat ja luonddunjuolggadusat. Seammás lea filbma humoristtalaš ja miellagiddevaš.</p>
<p xml:lang="vep">53</p>
<p><em type="italic">Lassi metodalaš tipsat oahpaheaddjái </em></p>
<p>1. Duodji: Ráhkadit máskkaid. Sáhttá metállas dahje gipsas/pappmašeás. Málet ja</p>
<p>čiŋahit máskka. Sáhttá ásahit muhtin symbolaid/reaidduid dasa main leat iešguđet</p>
<p>mearkkašumit.  2. Duodji: Vuollat muoras bácci (guovžža, riebana, guoli, lotti, bohcco, olbmo)  3. Duodji: Duddjot goavdá/rumbbu, ja málet dasa luondduipmil govvosiid. (Suskojuvvon leaibemuorabárkkus fitne čáppa ruksesivnnat máihlli mainna sáhttá málet goavdái govvosiid)</p>
<p>Dákkár bargguide gáibiduvvo čeahpes ja máhtolaš duodjeoahpaheaddji gii hálddaša sihke</p>
<p>litna- ja garra-  sámi árbevirolaš duoji gitta vuođus. Dasa lassin dárbbašuvvo áigi ja dáhttu</p>
<p>duddjot muhtin ávdnasa vuođus gitta gárvves dávvirii.</p>
<p><em type="bold">Oahppogirji s 58-    Sámiid luondduosku </em></p>
<p><em type="bold">Máilmmioaidnu ja ipmilat </em></p>
<p>Dološ sámiid máilmmigovva muitala ahte  gávdnojedje guokte máilmmi. Min máilbmi ja nubbi máilbmi mii lei oaidnemeahttun máilbmi. (Ruoŧa Religiuvdnahistorihkkár Håkan</p>
<p>Rydving čilgehus). Sámegielas gávdno sátnevájas dahje cealkka mii mearkkaša guovtti</p>
<p>máilmmi gaskkas: <em type="italic">Guovtte áimmu gaskkas</em>. Dán olbmot dadjalit jos eai lean čuovvumin sága, </p>
<p>dahje ledje iežaset jurdagiid <span type="quote" xml:lang="nob">“siste”</span> , ja eai čuvvon mielde. Dán cealkámuša bokte sáhttá</p>
<p>navdit ahte sámiin leamaš guokte máilmmi, min máilbmi ja nubbi máilbmi.</p>
<p>Mii navdit ahte nu gohčoduvvon oktageardánis oskkuin leat ollu sierralágan luođu- dahje</p>
<p>luondduipmilat, ja árvvus adnon oskkuin- omd. risttalašvuođas – lea dušše okta buotveagalaš</p>
<p>ipmil mii stivre buot. Muhto sápmelaččain lei maiddái vuoiŋŋalaš ipmil mii lei buot eará</p>
<p>54 ipmiliid bajábealde ja mas lei fápmu. Dan namma lei davvisámegillii Ipmil, julevsámegillii Jubmel ja lulli- dahje máttasámegillii Jupmele. Máttasámiid Jupmele -namahus rievddai raedie-namahussan, mii lea skandinávalaš l</p>
<p>dievva vuoiŋŋain. Dat ledje almmis, almmi vuolde, beaivvážis, mánus, násttiin, eatnamis ja</p>
<p>eatnama vuolde. Sii jurddašedje ahte várjaleaddji vuoiŋŋat ledje maid váriin, vuovddis,</p>
<p>jávrriin, jogain. Dát šadde dieđusge bassin ja meannuduvvojedje alla árvvuin:</p>
<p>Ipmila lagamus lei <em type="italic">Dierpmis</em>, mii muhtun gálduid dieđuid mielde lei bajimus ipmil. Dierpmis (máttasámegillii <em type="italic">Horagallis</em>) lei bajánipmil mii dagahii riđu (stoarpma) bajána ja álddagasa ja arvvi. Dat lei árvvus adnon go dat attii arvvi, mii lei buorrin šaddui. Dat buhtistii áimmu ja </p>
<p>dávddat ja bahás vuoiŋŋat eai beassan ceaggat olbmuid eallima, dearvvašvuođa ja jápmima</p>
<p>badjel. Danne sámit das balle ja dan doahttaledje ja bálvaledje viššalit.</p>
<p>Beaivválaš eallima várás ledje ipmilat: <em type="italic">Leaibealmmái</em> lei meahcástanipmil. Leaibemuorra adnojuvvui bassi muorran, ja dan osttu geavahuvvui vuoidat dahje málet goavdá govvosiid. Erenoamážit bivddedettiin guovžža lei dehálaš addit bálvvos-sállaša dasa vai gáhtte bivdiid, </p>
<p>muđuid gale sáhtii guovža goddit sin. <em type="italic">Čáhcealmmái</em> lei fas guolástanipmil. Sullasaš ipmil lei </p>
<p><em type="italic">bieggaalmmái</em> mii lei dehálaš goddebivdui, omd botnjat biekka vai gottit mannet </p>
<p>bivdorikkiide. <em type="italic">Bárbmoáhkká</em> bearráigeahčai bárbmolottiid vai giđđat bohtet dearvan  bárpmus, lieggaeatnamis. <em type="italic">Guorga</em>, mii lei lottiid gonagas ja dieđihii ahte giđđa lea boahtán, galggai maiddái doallat logus Bárbmoáhká ovddas galle lotti bohte giđđat ja galle dušše </p>
<p>mátkkoštettiin, nu ahte son beassá mearridit galle lotti oažžu váldit gitta. <em type="italic">Boaššoáhkká</em> orui </p>
<p>boaššu vuolde ja attii bivdolihku. Seammasullasaš ipmil lei <em type="italic">Gieddegašgálgu</em> gii ásai gieddegeažis dahje goahtešilju rávddas ja suodjalii goahtešilju. <em type="bold"> </em></p>
<p><em type="bold">Muhtin badjeolmmoš muitala maid son lea mánnávuođas oahppan das mo luondduvuoiŋŋaid njuolggadusaid čuovvut </em></p>
<p xml:lang="vep">55</p>
<p>Oahppat árvvuid ii dáhpáhuva ságasteami, muitalusaid ja čilgejumiid bokte. Dat dáhpáhuvvá</p>
<p>bargguid, eallima ja meanuid bokte. Dan birra ii ságastallo ja muitaluvvo gosage. Mun</p>
<p>muittán ahte eadni, áhčči dahje eará rávisolmmoš rávvii ja neavvui min go dilli gáibidii dan.</p>
<p>Dakkár dáhpáhusat ja neavvumat leat bisánan muitui, go dat ii dáhpáhuvvan gallii ahte</p>
<p>mánáid nevvo. Mis lei friddjavuohta ja oaččuimet láhttet ja eallit nugo ieža háliideimmet. Dan bokte dieđusge oahpaimet ja čohkkiimet vásihusaid main ain otne atnit ávkki.</p>
<p>Mis lei cuoppoláttu stobu lahka. Doppe ledje juohke geasi dievva cubbot. Mii láviimet daid</p>
<p>doahput ja spánjaid sisa bidjat ja dutkat ja čukkodit daid.  Oktii muittán ahte eadni bođii</p>
<p>viega olggos ja šikkui min eret doppe. Rávisolbmoagis mun lean ádden ahte luondduvuoiŋŋat leat juohke luonddugáhpolis, ja dain ii galgan hilbošit ja stoahkat ja bilidit. Erenoamážit lei respeakta cubbomáddui. Máddu lei eallimaálggu govus, ja sáhtii ráŋggáštit jos láhttii árvotmeahttumit.</p>
<p>Eará maid muittán bures, lei giđđa- ja čakčajohtináiggi. Dat lei somámus áigi. Mii jođiimet</p>
<p>geresráidduin ja maŋŋá skohteriiguin/njealjejuvllagiiguin. Álo go mii jođidettiin galggaimet</p>
<p>bisánit, cegget lávu ja ijastit dahje vuoiŋŋastit, de lei vuos jearrat lobi. Rávisolmmožin lean ádden ahte sii jerre eatnanvuložiin lobi beassat ijastit dan báikkis gosa ledje bisánan. Jos dan ii dahkan, de sáhttet eatnanvuložat givssidit olbmo ja nahkárat eai rohtten.</p>
<p>Mis eai lean mánnán erenoamáš ollu hándalstohkosat. Luondduávdnasat nugo geađggit,</p>
<p>bihcabáhcahat ja rissit ledje dábálaš stohkosat. Erenoamáš vilges geađggit ledje bivnnuhat. Dat galge vurkojuvvot go d</p>
<p>Ruovdi, silba, veaiki ja muđui metálla ii lean dábálaš ávnnas badjeolbmuid gaskkas. Dat lei</p>
<p>divrras ja váttis fáhtet. Metállas lei  erenoamáš fápmu. Dat doalahii eret bahávuoiŋŋaid ja seammás várjalii mánáid. Olbmot balle ráimmahallomis. Jápmán olbmuid vuoiŋŋat sáhtte givssidit, ja ruovdi ja metálla hehttii dákkár dáhpáhusaid. Ruovdi lei maid lihkku. Jos bálkestii niibbi ealu badjel, de šattai eallu du.</p>
<p>Mii oahpaimet návddašit ja árvvus atnit luonddu, luondduvuoiŋŋaid ja luonddugáhpoliid. Ii</p>
<p>leat imaš ahte politiijat otne dárbbašuvvojit luonddus. Mii dárbbašat politiijaid váris, go olbmot vuojašit njealjejuvllagiiguin ja tráktorin ja gurrejit buot jávrriid. Sii bilidit ja goaridit go</p>
<p>56 eai leat eamiálbmogiid árvvuid oahppan mánnávuođa rájes. Go jorgala sealggi luondduvuoiŋŋaide ja vuoiŋŋalaš árvvuide, de ii dovdda šat morálalaš ovddasvástádusa ja</p>
<p>dalle jorgala sealggi maiddái lundui.</p>
<p>Nuorta-Finnmárkku badjeolmmoš muitalan girječállái.</p>
<p><em type="bold">Noaidi ja noidošeapmi </em></p>
<p>Sámi dološ osku heive buoret čilget geavatlaš eallinvuohkin go oskun. Noidošeapmi lei</p>
<p>lunddolaš oassin dološ sámiid árgabeaivvis. Dat gulai juohkebeaivválaš meanuide ja olles</p>
<p>eallinvuohkái. Rituálaid bokte sii doalahedje oktavuođa ipmiliiguin ja vuoiŋŋalašvuođain mii bisuhii máilmmi ja olbmo leahkima. Rituála dagai vejolažžan doalahit oktavuođa sihke</p>
<p>vássán- (máttuiguin) ja boahtteáiggiin. Noaidi lei dološ sámiid vuoiŋŋalaš jođiheaddji. Son</p>
<p>galggai gávdnat čovdosiid jos bohciidedje váttisvuođat ja heađit. Sihke albmát ja nissonat sáhtte leat noaiddit. Datte ii boađe čállon gálduin ovdan ahte nissonat ledje noaiddit. Sivva dasa sáhttá leat ahte risttalaččat geat leat čállán sámi dološ oskku birra leat smiehttan</p>
<p>makkár rolla albmáin/dievdduin lei oskkoldagas. Sin áddejupmi lei nu ahte almmái lei</p>
<p>vuoiŋŋalaš jođiheaddji. Nissonat namuhuvvojit negatiivalaččat dego <span type="quote" xml:lang="fao">“heaksát”</span>. Sis ledje dušše fámut bijagiid j bidjat ja bávččagahttit ja vahágahttit olbmuid. Datte muhtin noaiddit</p>
<p>leat muitalan ahte sii ohppe noidošan-dáiddu iežaset etniin. Nissonnoaiddit gohčoduvvojedje</p>
<p><em type="italic">noaidegálgun</em>.  </p>
<p>Olbmot geain ledje sierra ja erenoamáš attáldagat, sáhtte šaddat noaidin. Nuppi máilmmi</p>
<p>vuoiŋŋat válljejedje gii galggai šaddat noaidin. Son gii válljejuvvui, šattai guoddit lossa noađi</p>
<p>ja stuorra ovddasvástádusa. Son galggai geahččat bearrái olles siidda dearvvašvuođa ja bures</p>
<p>birgema. Son fertii čađahit guhkes ja gáibideaddji oahpahanáiggi. Dan áiggis son oahpásmuvai noaidegázziin (vehkkiin) ja vuoiŋŋain geain son galggai ovttastallat. Guovddážis dán oktavuođas lei goavddis. Goavdán son bovttii lihkadusa ja čákŋalii nuppi máilbmái. Sámi</p>
<p>57 dološ jáhkku lei ahte buot ealibin (sihke olbmuin, elliin ja eará luonddugáhppálagain) ledje guokte sielu. Okta siellu gullá máilmmálaš ja rumašlaš eallimii. Nubbi siellu lea friddja ja</p>
<p>sáhttá guođđit rupmaša ja šaddan eará ealibin , ja sáhttá johtit viidát. Noaidi sáhttá iežas fámuid bokte guođđit rupmaša ja johtit viidát viežžat dieđuid.</p>
<p>Noaiddi deháleamos barggut ledje</p>
<p type="listitem">• Noaidi galggai viežžat dieđuid bivdoeatnamiid birra mat ledje guhkkin eret</p>
<p type="listitem">• Gávnnahit gos fuođđu dahje goddi lei</p>
<p type="listitem">• Geahččat boahtteáigái ja gávnnahit mo siiddaálbmoga boahtteáigi šaddá</p>
<p type="listitem">• Čilget ja dálkkodit buohcuvuođa</p>
<p type="listitem">• Doalahit oktavuođa ipmiliin, vai diehtá gii galgá  bálvaluvvot ja mo</p>
<p type="listitem">• Geahččat bearrái siiddaálbmoga morálalaš eallima</p>
<p>Leem ja Isaac Olsen čilgeba dárkilit mo noiddiid meanut čađahuvvojedje. Álggus son gohčui</p>
<p>noaideloddi boahtit: <em type="italic">Heahti gohčču du dál mátkái</em>. Dán láhkái son gohččui dan viežžat noaidegázzi. Go dat ledje boahtán, de ledje guokte čoakkáldaga. Okta oainnekeahtes ja okta mii oidnui. Sii geat oidnojedje ledje guokte veahki dábálaččat guokte nissona.  Soai leigga </p>
<p>čábbát čiŋadan. Oainnekeahtes čoakkáldagas (maid dušše noaidi oinnii) lei árja (energiija) ja</p>
<p>guokte nissona veahkkin (ruđot) ja noaidegázzi.  Noaidegázzi sáhtte maid leat jápmán fuolkkit dahje noaiddit geat orro Sáivvus, ja geat sáhtte leat veahkkin jos siiddaolbmot ledje</p>
<p>heađis. Sáivu-loddi, Sáivu-guolli dahje Sáivu-sarvvis sáhtte leat veahkkin oažžut oktavuođa jápmán fulkkiid ja noiddiid vuoiŋŋain. Go buohkat ledje čoahkis, de noaidi nuolai gahpira, luvvii boahkána ja vuoddagiid. Son bijai gieđa ámadaju ovdii ja celkkii: <em type="italic">Válmmaštit hearggi! </em></p>
<p><em type="italic">Sáhčalit fatnasa!</em> Dasto son jugistii čázii  seaguhuvvon buolliviinniin dahje guolevuojain, ja </p>
<p>manai lihkadussii. Son čákŋalii nuppi máilbmái. Nissunveahkki guovttos ságasteigga noiddiin</p>
<p>dan botta gos son mátkkoštii. Nissonveahkit boktiba noaiddi. Dalle son juoigagoahtá ja nissonat veahkehit juoigat. Dasto noaidi muitala guđe ipmilii galgá oaffaruššat ja maid. Jos ledje váralaš dávddat maidda eai diehtán siva, de sii jurddašedje ahte jápmán fuolkkit ledje</p>
<p><span type="quote">“bálkestan”</span> dan sin ala. Noaidi galggai de ráđđádallat jápmán fulkkiin ja geahččalit oažžut su bidjat eret dan jurdagis ahte viežžat su iežas lusa. Dávjá lei dárbu oaffaruššat ja noaidegázziin oažžut veahki. Sii jáhkke ahte buohcci siellu lei joavdan <em type="italic">rohttuáibmui, </em> <em type="italic">jábmiidáibmui</em>. </p>
<p xml:lang="vep">58</p>
<p>Noaidegázziid veahkkin sáhtii noaidi friddjasieluinis viežžat ruovttuluotta buohcci sielu ja</p>
<p>dálkkodit su.</p>
<p>Noaidi sáhtii maid bidjat bijagiid dahje vahágahttit olbmuid geat ledje vašálaččat.  Dákkár noaiddi lei sierra namma: <em type="italic">Boranoaidi</em>. <em type="italic">Juovssaheaddji</em> sáhtii fas buorrin dahkat dan maid boranoaidi lei billistan dahje vahágan. Juovssaheaddji sáhtii maid vuojihit gottiid bivdiid </p>
<p>vuostá. Son sáhtii čujuhit suollaga, ja oažžut suollaga buktit ruovttuluotta dan maid lei suoládan. Juovssaheaddji sáhtii maid ráŋggáštit verrošeddjiid.</p>
<p>Doahpagat noaidevuohta ja lihkadus leat áiggiid čađa hui ollu negatiiva oainnuid ja kommentáraid gillán. Rittalaš miššonearat gohčodedje dan biruin ráđđádallat. Noaiddit</p>
<p>nammaduvvojedje maiddái villa olmmožin, jallan, primitiiva ja diehtemeahttumin. Muhtun</p>
<p>teoriijat návde ahte sámit ja eará árktalaš eamiálbmogat ledje mielaheamit, lossamielat (skábman) ja balus, ja dat fas attii sidjiide dakkár máilmmigova ja jurdagiid.</p>
<p>Maŋŋá rittalašvuođa sajáiduvvama, leat noaiddit ja noaidevuohta šaddan unohasvuohtan ja</p>
<p>dál lea noaiddi dágut uhcit eanet jávkan. Jos vel livčče ge noaiddit ja noaidevuohta, de mii</p>
<p>eat várra livčče diehtit eambbo. Noaiddi máhttu, fámut, rituálat ja attáldagat ledje dušše boahttevaš noiddiid várás.  Čiegusvuohta leamaš ja lea ain oassi oskku árbevierus, ii dušše</p>
<p>sámiid gaskkas, muhto buot álbmogiid ja oskkuid gaskkas. Lea maid jáhkkimis ahte noaiddit balle ahte sin fámut ja máhttu sáhtii geavahuvvot boastut, ja danne eai juogadan máhtu ja</p>
<p>dieđuid buohkaide.  Muhtin guvllárat, buorideaddjit ja diehtit doaimmahit ain iežaset máhtu,</p>
<p>muhto dalle dávjá risttalašvuođa namas. Maŋimuš áiggiid lea lassánan beroštupmi dákkár eallinvugiide ja earálágan jurddašanvugiide.</p>
<p xml:lang="smj"><em type="bold">Goavddis </em></p>
<p>Goavddis lei noaiddi deháleamos bargoreaidu, ja sámiid bassi čálus. Noaidi oaččui goavddi</p>
<p>bokte oktavuođa nuppi máilmmiin ja jábmán fulkkiin. Goavddis lei bassi. Muorra mas goavdá duddjojedje galggai leat sierra ja suoivanis šaddan. Ođđa noaidi árbii govdá ja das lassánii fápmu dađe mielde go áiggit vásse. Dan gieđahalle čábbát ja dat páhkkejuvvui giisái dahje</p>
<p>sierra náhkkelávkii. Bállin ja vuorbi orro sierra lávkkas. Jođidettiin orui goavddis maŋimuš</p>
<p>59 gerresis, ja lávus orui goavddis boaššus. Ovdal go ođđa goavddis sáhtii geavahišgoahtit, fertii dasa oaffaruššat ja máŋga noaiddi galge das.</p>
<p>Goavdásis ledje govat ipmiliin, elliin ja eará symbolaiguin mat ledje dehálaččat noaidái go son galggai doaimmaidis ollašuhttit. Govat ledje málejuvvon bajožii. Mála, dahje ivdni lei dahkkon suskojuvvon leaibemuorabárkkus. Dat šaddá ruoksat go dan suoská dahje njuoskada. Goavdá vuollái heŋgejedje šielaid, guovžža dávttiid, guovžža bániid ja eará ávdnasiid main sii jáhkke ledje fámut.</p>
<p>Go noaidi áiggui geavahit goavdá, de son bijai <em type="italic">vuorbbi (</em>skjebne, lodd<em type="italic">)/árppa/veaikki</em> bajožii. </p>
<p>Dasto son dearppai bajoža <em type="italic">veahčirin</em> dahje <em type="italic">bállimin</em>. Dat lei dahkkon čoarvvis.  Dat dalle jođii </p>
<p>goavdá alde ja guoskkahii daid sierralágan govaid. Dan bokte noaidi dulkui ipmiliid dáhtu.</p>
<p>Miššonearat fuomášedje fargga man dehálaš goavddis lei noaidái. Dat lei sámiid biibbal. Jos sámit galge jorgalit risttalašvuhtii, fertejedje sámiin eret váldit goavdáid. Ollu goavdát boldojedje dahje sáddejuvvojedje Stockholmii ja Københápmanii, museaide. <em type="italic">Lapponia</em> (Girji </p>
<p>sápmelaččaid birra) mii ilmmai 1673, lei jo máŋgga Eurohpálaš gillii jorgaluvvon, ja olbmot</p>
<p>háliidedje diehtit ja oahppat sámi noidošangálggaid birra. Muhtin noaiddit čihke goavdáid juovaide ja bávttiide, go dihte ahte miššonearat ledje boahtimin. Otne leat birrasii 70 goavdá davviriikkaid ja eará riikkaid museain ain áimmuin.</p>
<p><em type="bold">Luonddu bassibáikkit </em></p>
<p>Sámit jurddašedje ahte luonddus ledje vuoiŋŋat. Sii jáhkke ahte vuoiŋŋat ráđđe buot sajiin</p>
<p>luonddus. Muhtin sajit ledje eambbo bassi go eará sajit. Dat ledje sieiddit, ja geavahuvvojedje bálvvosbáikin. Sieidi sáhtii leat erenoamáš, čalbmáičuohcci stuorra geađgi,</p>
<p>várri dahje bákti. Davvisámis ledje geađgerieggát/muvrrat sieiddi birra. Sieiddi sáhtte buot siiddaolbmot, ja máŋga siidda geavahit. Muhtin bearrašiin ledje maid iežaset sieiddit. Ealli</p>
<p>mii galggai bálvaluvvot galggai sierra njuolggadusaid mielde njuovvat. Nissonat eai ožžon</p>
<p>lahkonit dan seremoniija. Oaffaruššan sáhtii máŋgga láhkai dáhpáhuvvat. Dábáleamos vuohki lei vuoššat bierggu, borrat dan ja dávttiid oaffaruššat. Muhtimin vuide geađggi várain</p>
<p>dahje (guolle)vuojain.</p>
<p xml:lang="vep">60</p>
<p>Ná sáhtii oaffaruššan dáhpáhuvvat: Isaac Olsen čilge:</p>
<p><em type="italic">Noaidegázzit oahpahit noiddiide mo oaffar galgá čađahuvvot. Álggus galgá ealli fievrriduvvot sieiddi lusa. Dasto galgá noaidi čuohpat oasáža beljiin ja seaibbis, ja oaffaruššat daid das. Dát galgá dáhpáhuvvat go ealli ain lea eallimin. Dasto galgá noaidi čugget ja njuovvat ealli. Unna bihtáš buoremus biergoasis galgá oaffaruššot. Dat mii báhcá galgá vuššot lahkosis golgi čázi. Dasto galgá noaidi gávdnat muhtin erenoamáš geđggiid maid </em></p>
<p><em type="italic">vuoidá vuojain mii govddoda málesruittus. Daid geđggiid  son galgá bidjat bálvvosbáikái. De </em></p>
<p><em type="italic">son bidjá vel muhtin vuššon biergobihtá vel bálvvosbáikái. Loahpas lea áigi boradit. Noaidi ja su lagamuččat boradit ja buot galgá borrat das. Loahpas čohkkejit buot dávttiid maid bardet </em></p>
<p><em type="italic">bálvvosbáikái ja reagaide ja fatnasiidda maid. Noaidi juoigá miehtá áigge go son dáid </em></p>
<p><em type="italic">meanuid čađaha.  </em>(Pollan 1998)<em type="italic"> </em></p>
<p><em type="italic">Vástádusat </em></p>
<p><em type="bold">Vástádusat Loga-ja-vástit gažaldagaide s 75: </em> </p>
<p>1. Min máilbmi ja nubbi máilbmi mii lei oaidnemeahttun. 2. Vuoiŋŋat ásse nuppi máilmmis. 3. Sáivui, nuppi máilbmái. 4. Luonddus. 5. Goavdá. 6. Bieggaolmmái, čáhceolmmái ja Máttaráhkká. 7. Sieidi sáhtii leat erenoamáš geađgi dahje várri luonddus.</p>
<p xml:lang="vep">61</p>
<p><em type="bold">Kommentárat Daga-ja-oahpa-eambbo bihtáide s 75 </em></p>
<p>1. Dán konteavsttas heive lohkat Áigin Lávra Bassegohpi geassi. Dat lea noaiddi ja olbmo</p>
<p>ovttastallamis sáhka. Astat čiekŋudit ja astat lohkat čáppagirjjálašvuođa lea</p>
<p>mávssolaš doaibma mii ovddida sihke vásihusaid, guottuid, oahppama ja giela. Sáhttibehtet maid ceahkis jitnosit lohkat go heive.</p>
<p>2. Láđđis sáhttá čuohppat čáppa govvosiid ja liibmet fas eará ivnnát láđđái. Šaddet</p>
<p>čáppa govat maid sáhttá rámaid sisa bidjat. Heivešii duogábeallái vel čálistit muhtin dieđuid daid sierranas luondduipmiliid birra. Dán doaimma sáhtašii</p>
<p>duodjeoahpaheddjiiguin plánet ovttas.</p>
<p>3. Girji gos gávdnojit eambbo sieide-muitalusat: Min njálmmálaš árbevierru (s 99-106). Doaim: H. Gaski, J.T Solbakk, Aa. Solbakk. Davvi girji. 2004</p>
<p>4. Dás sáhttibehtet ráhkkanit ja ságastit dan birra mo heive láhttet luonddus. (ii guođđit ruskkaid, ii váldit ja geavahit badjelmeare ollu, oahppat báikenamaid ja duovddanamahusaid din guovllus, váruhit ahte eai báze luottat, ) Soaitá dis leat</p>
<p>báikkálaš dieđut ja olbmot geat dihtet mo din guovllus lea luonddugeavaheapmi.</p>
<p xml:lang="vep">62</p>
<p><em type="italic">Lassi metodalaš tipsat oahpaheaddjái </em></p>
<p>1. Isket leat go din guovllus bassi báikkit, sieiddit, bassi várit dahje eará kulturmuittut</p>
<p>(vuorkádávvirat) gos sáhttibehtet geahčadit bálvvosbáikkiid, goavdáid</p>
<p>(meavrresgáriid) dahje eará. Soitet gávdnot olbmot geat dihtet ollu dáid birra ja sáhttet muitalit?</p>
<p>2. Prošeakta: Sámi luondduipmilat</p>
<p>3. Báikenamat leat luonddugeavaheami indikáhtorat. Báikenamma sáhttá muhtin guovllu geavahusa birra muitalit ollu. Gávdnet muhtin sámi báikenamaid din guovllus. Dutket daid ja gávnnahehket maid dat muitalit guovlluid geavahusas ja historjjás.</p>
<p>Sáhttibehtet ságastit vuorraset olbmuiguin, lohkat čállon gálduid báikki birra, gullat</p>
<p>muitalusaid báikki birra. Dutkat guovllu historjjá.</p>
<p>4. Bárbmoáhkká lei nissonipmil ja geahčai bearrái ahte bárbmolottit bohte dearvan</p>
<p>bárpmus Sápmái fas giđđat. Dan oktavuođas heive bárbmolottiid-fáttá čađahit. Evtt:</p>
<p>Lottiid namahusat sámegillii ja latiinnagillii, makkár loddejovkui gullet? gos bohtet, mo oaidnit (ivnnit, rumašoasit, ) ,maid borret, gosa sápmái bohtet, goas ja gosa mannet fas?,</p>
<p xml:lang="vep">63</p>
<p><em type="italic">Oahppogirji s 76-84 Stuorra dáhpáhusat eallimis </em></p>
<p>Buot álbmogiin ja servodagain leat iešguđetlágan vuogit mo ávvudit stuorra dáhpáhusaid</p>
<p>eallimis. Riegádahttin, náitaleapmi ja jápmin leat dákkár dáhpáhusat ja eallima badjelmanahagat maid álbmogat ávvudit iešguđet láhkai.</p>
<p xml:lang="kal"><em type="bold">Nammavierut </em></p>
<p>Nammadeapmi ja mánáriegádahttin lei maid oassi noaiddi barggus. Ovdal go mánná riegádii, de noaidi oaffarušai šaddi máná nammii. Lei dehálaš ahte mánná árrat jo čatnasii</p>
<p>vuoiŋŋaidmáilbmái. Guovddážis máná sahkaneamis ja riegádeamis lei nissunipmil <em type="italic">Sáráhkká</em>. Su ovddas galggai jugistit. Sáráhkká dahje lávgoeadni basai máná lávgočázis go son lei </p>
<p>riegádan. Lávgoeatnis lei messetriekkis gieđa birra vai bahávuoiŋŋat eai galgan bastit.</p>
<p>Namma maid mánná oaččui galggai leat muhtin jápmán fuolkki maŋis. Sii jáhkke ahte olmmoš dalle ealáskii fas máná čađa ja má</p>
<p>iešvuohta lea. Miššonáiggis galge báhpat sihkut eret máná sámi nama ja addit sutnje dáža,</p>
<p>ruoŧa, dahje suoma nama. Ođđa áiggis leamaš dábálaš addit mánáide čalbmešiela jos dat</p>
<p>gávdná juoidá mii leamaš láhppon. Son gii fuomášii máná vuosttaš bánii galggai addit mánnái bátne-šiela.   Ain guhkká maŋŋá go risttalašvuohta lei sajáiduvvan, váhnemat basse eret báhpa ja girkogástta, ja adde mánnái sámenama. Sii jáhkke ahte risttalaš gástta sáhtii buktit váralaš dávddaid ja hehttet máná ovdáneami.</p>
<p>Muđui lea Samuel Rheen (su 1615-1680)  čállán sámi bajásgeassimis ná:</p>
<p><em type="italic">Buot sámi nissonat njámahit máná dassá go mánná lea 3-4 jagi boaris. Bohccobierggu addet </em></p>
<p><em type="italic">nu árrat go vejolaš, Dan fertejit njámmat vai ožžot bibmosiid das. Go mánát stuorrulit, de galget oahppat báhčit njuolain ja dávggiin, guolástit ja ollu eará bargguid. Juohke beaivvi galget hárjehallat báhčit ja deaivat muhtin dielkku. Dielkun lea beassibihttá mii lea </em></p>
<p>64 <em type="italic">darvvihuvvon muhtin stolpui dahje soabbái. Eai oaččo borrat ovdal go lea dielkku (bliŋkka) deaivan.  </em></p>
<p xml:lang="smn"><em type="bold">Náittosvierut </em></p>
<p>Mis leat arvat dieđut sámiid soagŋovieruid birra 1600-logu rájes ovddasguvlui. Ovdal fertii sápmelaš, guhte áiggui vuolgit irggástallat, diehtit bures iežas soga birra. Ii galgan náitalit</p>
<p>lagas fulkkiin. Dát vierru gal lea rievdan áiggi mielde. Juo 1600-logus namahuvvo ahte dievdu irgidišgođii ovdal jábálaš niidii dahje nissonii, vaikko dal lei ge sihke ropmi ja gudneheapmi</p>
<p>dahje ávddaheapme. Ahki ja čáppa neahku ii orron leamen nu dehálaš. Leat ollu</p>
<p>ovdamearkkat dalá girkogirjjiin ahte nuorra bártnit náitaledje boares nieiddain dahje</p>
<p>leaskkain, gii ii šat sáhttán mánáoažžut. Dáhpáhuvai maid nu ahte nuorra nieida náitalii</p>
<p>boares ádjáin, gii lei jábálaš. Báhppa Gabriel Tuderus čilge muhtun mátkereivves Giema Sámis 1680-jagiin ahte irggástallan sáhtii bistit máŋga jagi. Sivvan dasa lea go sápmelaš ii háliidivčče náitit nieiddas ovdal go nieidda irggis lea ožžon ollu gihliid dahje gihleruđaid. Sáhtte vássit guhtta jagi ovdal go irgi lei čohkken dan meare ollu gihliid ahte vuoni- ja</p>
<p>vuohppasássa leigga duhtavaččat. Tuderus gohčodii dán <span type="quote">“garuhus vierrun”</span> ja geahččalii oažžut sápmelaččaid luohpat das.</p>
<p>Go lei soagŋus, de lei maid dáhpin funiid hállat nubbi nuppi soga birra. Irggi soagŋoolmmái ja nieidda sogalaččat gilvui futno guhtet guimmiideaset soga dan botta go nuorraguovttos</p>
<p>guldaleigga. Dát dáhpi lea bistán gitta maŋemuš áigái. Lei maid vierrun geavahit buolleviinni</p>
<p>soagŋus. Ii lean buresboahtin irgái ja su soagŋufárrui jos eai buktán buolleviinni moarsái ja su</p>
<p>váhnemiidda. Ledje dan jáhkus ahte fertii návddašit buolleviinni jos galggai nagadit čoavdit</p>
<p>soagŋoáššiid, jos galggašii jáhkkit dalá miššonearaid čilgehusaide. Okta dain boarráseamos diehtogálduin sámiid náitos birra lea dáčča erkebisma Erik Walkendorf (s. 1450-1522) gii ásai Troandimis, čállán. Son finai miššonmátkkis gitta Várggáin ja sáddii sullii 1520 miššondieđáhusa pávii. Das son čilge ahte sápmelaččat eai dovdan girku náittosmeanu.</p>
<p>Sin náitinvierru doložis lea leamaš časkit dola ditnuin náittospára oivviid badjel ovdal go ealligođiiga náittosdilis, čilge Ruoŧa girječálli Olaus Magnus 1555, ja lasiha:</p>
<p>65 <em type="italic">Dolla ja didnu čatnet oktii náittoseallima ja buktet lihku duohta náittoseallimii. Fuolkkit loktejit moarsi gean leat čiŋahan neađe- ja buoidatnáhkkebiktasiiguin, hearggi čielggi ala ja mieđuštit su goahtái dan botta go ustibat ávvudit ja rohkadallet dearvvašvuođa ja mánnáoažžunlihku.  </em></p>
<p>Dollačaskima náitalettiin čilge maid Ruoŧa professor Johannes Schefferus 1673.</p>
<p><em type="bold">Jápmin </em></p>
<p>Sihke arkeologalaš roggamiid ja čálalaš dieđuid bokte 1600-logus diehtit hui ollu dološ sámi</p>
<p>hávdádanvugiid birra. Ledje golmmalágan hávddit: <em type="italic">eanahávdi, geađgeborrahávdi ja </em></p>
<p><em type="italic">bákteloapmehávdi. </em></p>
<p>Dábáleamos lei hávdádit eatnamii goikesáddui dahje čivrii go dan gávnnai juohke sajis. Juovat ja rávttut ledje hárvásat. Muhto eanahávdesajit dađistaga eanaiduvve ja jávke go ii lea dáhpin daid ala cegget ruossa ii ge geađggi. Danne leat hui unnán gávdnan dákkár hávddiid. Dákkár hávdi lei guhkedáleš roggi ii ge eambbo go mehter čieŋu. Vai návddit eai beassan roggat jábmi rádjái ja borrat dan, de bidje vel geđggiid, mat ledje gávdnamis lahka, dan ala. Jábmi lei dábálaččat biddjon gerresa sisa, hárve kássa sisa. Dákkár hávddit leat</p>
<p>roggojuvvon orohagaid ja sieidi- dahje bassebáikkiid lahka ja jávresulluin.</p>
<p>Geađgeborrahávddit leat gávdnon miehtá sámi. Ráhkadedje hávddi dábálaš geđggiin dahje</p>
<p>rávttuin ja bidje jábmi dan sisa. Lei maid dáhpin hávdádit bákteloapmái, jos dat lei gávdnamis orohaga lahka.</p>
<p>Dálvet sáhtte maid jábmi bidjat gaskaboddii gerresa sisa vásedin jábmiidluovvái, dahje bildii, dassá go geasui ja sáhtte hávdádit albma láhkai. Maŋŋá go risttalašvuohta lei báidnigoahtán hávdádanvugiid, de lei ain vierrun hávdádit jábmi gaskaboddii boares hávdádansajiide</p>
<p>geasseorohahkii ja dasto fievrridit dálvesiivun girkogárdái. Jábmi hávdáduvvui dábálaččat</p>
<p>oktan biktasiiguin mat ledje badjelis jámidettiin. Muhtumiid gárvvohedje buoremus biktasiiguin ovdal hávdádeami. Jábmi sáhtte maid geassit gággása, ránu, duolji dahje náhki</p>
<p>sisa. Várjjagis gisse jábmi maid suonaiguin gorrojuvvon beassegokčasa sisa. Boarráseamos</p>
<p>66 lea leamaš eahpitkeahttá beasse-, duollje-, ja náhkkegovččas, danne go dát ávdnasat ledje dalá sámiin álo sadjosis.</p>
<p>Jábmi fárrui hávdái bidje vaikko makkár áđaid ja biergasiid. Lei jáhkku ahte jábmi beasai eallit</p>
<p>ain nuppi máilmmis sáivvus ja danne dárbbašii dávviriid. Miehtá Sámi leat hávddiin</p>
<p>roggojuvvon earret eará dávggit ja njuolat, gottedávttit, sabehat, geađgeákšut ja niibbit,</p>
<p>nálut ja eará juohkebeaivválaš neavvut. Leat maid gávdnan árppa dahje veaikki ja</p>
<p>goavddesveahčira dahje bállima mat vissásit leat roggojuvvon noaiddehávddis.</p>
<p>Davimus sis Sápmái ráhkadedje vuosttas risttalaš hávdeeatnamiid 1600-logu gaskkamuttus.</p>
<p>Muhto guhkká dan maŋŋá olugat hávdáduvvojedje árbevirolaš hávdádanbáikkiide</p>
<p>árbevirolaš vuogi mielde. Ruoŧa 1700-logu diggegirjjit muitalit ahte muhtun sápmelaččat gárte dikki ovdii go eai lean buktán jábmiideaset girkogárdái, muhto hávdádan meahccái.</p>
<p><em type="italic">Vástádusat </em></p>
<p><em type="bold">Vástádusat Loga-ja-vástit gažaldagaide s 85.  </em></p>
<p>1. Basai máná bassi čázis ja atti sutnje šiela go gásttašuvvui.  2. Irggástallanáigi sáhtii bistit guhká. 3. Báktelomiid dahje jávresulluide. 4. Vuoiŋŋat manne jábmiid máilbmái. 5. Sáivu</p>
<p><em type="bold">Kommentárat ja čilgehusat Daga-ja-oahpa-eambbo bihtáide s 85 </em></p>
<p>1. Dát lea jurddašuvvon njálmmálaš hárjehallanbargun. Lea dehálaš ahte oahppit dovdet doahpagiid ja sániid. Doahpagiid ja sániid sáhttá darvvihit seaidnái dahje</p>
<p>67 távvalii nu ahte dat oidnojit. Dán hárjehallanbarggu bokte besset hárjehallat geavahit sániid ja doahpagiid njálmmálaččat.</p>
<p>2. Oahppit sáhttet sániiguin čilget, dahje sárgut. Ulbmil lea ahte oahppi galggašii dovddiidit doahpagiidda ja <span type="quote">“oamastišgoahtit”</span> daid.</p>
<p>3. Dán oasis eai leat govvateavsttat, go oahppit galget ieža dahkat govaide ja illustrašuvnnaide heivvolaš teavsttaid. Si</p>
<p>máhtu ja dieđa. Dát bargobihtá heive bures geardduhanbihttán. Muhtin oahppit soitet diehtit/muitit ja čállit ollu, ja earát fas dušše veaháš.</p>
<p><em type="italic">Lassi metodalaš tipsat oahpaheaddjái </em></p>
<p>Gehččet filmma: Lávrasiid áigi.  Fitne luoikkasin: ovttas.no</p>
<p>68 <em type="bold">Oahppogirji s 86-93    Sámi luondduosku ja risttalašvuohta </em></p>
<p><em type="italic">Risttalašvuohta – bákkolaš </em></p>
<p>Risttalašvuođaosku lea áiggiid čađa lágaid ja áitagiid bokte bákkohallon álbmogiidda daid guovlluide gosa dat joavddai miššonearaid mielde. Vuosttaš miššonearat bohte nuortan, Ruoššas jo 1500-logus. 1600-logus rájes čavggai protestánttalaš-risttalaš mišoneren. Stáhtaid huksegohte ja Dánmárkku-Norgga gonagas ja Ruoŧa-Suoma gonagas ja /Ruošša eiseválddit ledje mielas dasa ahte olbmot galge álggahit eanadoalu vai olmmošlohku lassánii ja  ásaiduvve davviguovlluid mearragáttiide ja johkagáttiide. Sii geat álggahedje eanadoalu, ožžo eatnamiid eiseválddiin.</p>
<p>Báhpaid ja miššonearaid sáddejedje davás bearráigeahččat lágaid ja ásaiduvvama. Sis ledje</p>
<p>máŋggalágan doaimmat. Sis lei oahpahusovddasvástádus, sii galge geahččat bearrá gefiid dili ja gozihit olbmuid dearvvašvuođadili. Sii galge oasálastit dikkiide ja veahkehit čuvgehit</p>
<p>álbmoga eallin- ja opmodatdili. Sii galge hálddašit girkogirjjiid, čállima (merket riegádemiid, náitalemiid ja jápmimiid) ja álbmotlogahallamiid, mat gulle sin báhppasuohkanii. Sii galge</p>
<p>maid geahččat bearrái ahte olbmot čuvvo risttalašvuođameanuid ja girkostalle.</p>
<p>Dan áigge muitalii láhka ahte buot olbmot galget čuovvut risttalaš osku. Báhpat ja miššonárat ledje hui áŋgirat čuovvut lága, ja oaččuhit álbmoga jorgalit risttalašvuhtii vai eai</p>
<p>mana hevvui go jápmet. Sin bargoárjjas ii lean maid cuiggodit. (Muhtimat dieđusge eai lean nu viššal. Sii baicce jugahedje sámiid, ja ávkkástalle sin luondduriggodagaid.)</p>
<p>Lei garra gilvu eatnamiid alde. Gii galggai oamastit norgga rittu? Soađit ja garra</p>
<p>šiehtadallamat vuođđudedje riikkarájáid mat otne ain leat gustovaččat.  Risttalašvuođa</p>
<p>nannen davviguovlluin lei oassi dan barggus. Eiseválddit ja gonagasat barge searválaga ja</p>
<p>69 dahke lágaid mat čuhce garrasit olbmuid árgabeaivái ja sin eallinvugiide doppe gos bearráigeahččit ledje áŋgirat.</p>
<p>Thomas Von Westen lei báhppa Troandimis. Son oahpahii ollu miššonearaid maid son sáddii sámi guovlluide oahpahit risttalašvuođa. Datte eai buohkat máhttán bures sámegiela.</p>
<p>Eiseválddit (báhpat ja gonagas) oaivvildedje ahte sámit galge oahppat dárogiela. Almmolaš</p>
<p>agenda lei sámiid jorgalahttit risttalašvuhtii, čiegus agenda lei sámiid dáruiduhttit vai</p>
<p>gonagas bisuhii ja lasihii suverenitehta Norgga davviguovlluid badjel. Datte Thomas Von</p>
<p>Westen vuostálasttii eiseválddiid. Ollu miššonearat ohppe sámegiela ja oahpahedje risttalašvuođa ja biibbalsáni sámiide, sámegillii. Katekismus jorgaluvvui sámegillii.  Maŋŋá su jápmima, heaittihuvvui su miššonearaskuvla guktii, ja loahpalaččat jagi 1772.</p>
<p xml:lang="smj"><em type="italic">Rihppaskuvla </em></p>
<p>Rihppaskuvla álggahuvvui jagi 1736. Fágat ledje: Risttalašvuohta ja lohkan. Jurdda lei ahte</p>
<p>mánát galge oahppat lohkat vai ieža dađistaga sáhtte lohkat ja áddet biibbala ja máhttit dan</p>
<p>sisdoalu. Skuvla lei organiserejuvvon nu ahte oahpaheaddjit johte gilis gillái ja orro gilis muhtin áigodaga ovdal go fas johttájedje viidáset. Oahppit ohppe sálbmavearssaid ja</p>
<p>deháleamos biibbalsitáhtaid. Loahpas oahpahusáigodaga galge čájehit ahte máhtte biibbalis</p>
<p>lohkat ja ahte máhtte bajil mearriduvvon osiid das. Dalle ledje rihppahuvvon ja sáhtte bargagoahtit ja náitalit ja rehkenasto ollesolmmožin.   Rihppaskuvla lei guhkká áidna skuvla sámis, muhto liikká dat ii bures lihkostuvvan bargguinis mii lei jorgalahttit sámiid rist</p>
<p>čielggas ahte sámiid jorgalahttit risttalašvuhtii (dahje dáruiduvvat/suomaiduvvat/ruoŧaiduvvat), lei garrasit prioriterejuvvon eiseválddiid (gonagas</p>
<p>ja báhpaid) bealis.</p>
<p xml:lang="vep">70</p>
<p><em type="italic">Luondduoskkoldat gildo </em></p>
<p>Gieldit noaidevuođa ja noidošeami lei oassi dan barggus ahte oaččuhit sámiid jorgalit ja</p>
<p>čuovvugoahtit risttalašoskku. Ollu noaiddit gillájedje  jápminduomuid dan geažil. Dutkosat ja logut čájehit ahte erenoamáš ollu nissonat ja dievddut gillájedje dákkár duomuid sámis, eará</p>
<p>guovlluid ektui. Ollu goavdát váldojedje veagal eret sámiin ja sámiid noiddiin, ja boldojedje. Muhtin goavdáid sáddejedje riikkaid eiseválddiide vurkkodeapmái ja dutkama várás.</p>
<p>Miššonearat eai ádden/ipmirdan olus maidege noaidevuođas ja noidošeamis. Danne dat šattai balddonas sidjiide. Sii jáhkke ja gádde ahte sámit ráđđádalle biruin, ja ahte sii sáhtte</p>
<p>bijagiid bidjat sin ala.</p>
<p><em type="italic">Sámit šaddet risttalažžan  </em></p>
<p>Našunalisma lei garra fápmu mii stivrii servodatovdáneami miehtá 1800-logu. Jurdda lei ahte</p>
<p>buohkat galge hállat seammá giela ja juogadit seammá kultuvrra. Sámit galge šaddat dážan, suopmelažžan, ruoššan dahje ruoŧŧilažžan. Dat lei sidjiide buoremus čoavddus, ja dainna</p>
<p>lágiin sii šadde ollu lihkolat. Seammás lei dehálaš čájehit eará stáhtaide ahte sii ledje dážat,</p>
<p>ruoŧŧilaččat, suopmelaččat dahje ruoššat. Sámit geat háliidedje, sáhtte oažžut eatnamiid jos</p>
<p>álggahedje eanadoalu ja válde dáro sohkanama.</p>
<p>Risttalašvuohta lei almmolaš oskkoldat ja buohkat galge dan čuovvut. Miššuvdna lei oassi das ahte jorgalahttit sámiid risttalašvuhtii, ja maiddái eiseválddiid reaidu dáruiduhttit/suomaiduhttit/ruoššaduhttit/ruoŧaduhttit sámi álbmoga.  Noiddiid doaimmat</p>
<p>návccahuvve dađistaga go miššuvdna oaččui coavcci  Sámis. Loahpas eiseválddit gilde</p>
<p>bálvaleames dán oskku. Noaidevuohta šattai loahpas cielossátnin ja balddonassan. Muhto</p>
<p>noaidevuođajáhku datte eai nagodan sihkkut álfárot buot sámiid mielain ja jurdagiin. Noaiddi dáidu seaillui eambbo čihkosis ja eará hámis. Buorideapmi lea ovdamearka dasa.</p>
<p>Vaikko muhtun sápmelaččat oahpahuvvojedje báhppan, de eai hilgon álfárot noaidejáhku ja</p>
<p type="listitem">–meanuid. Okta dain lei Lars Levi Læstadius.</p>
<p>71 Læstadius lei riegádan ja bajásšaddan ruoŧabeale sámis, Gárasavvonis. Mánnán gillái áhčis jugešvuođa ja geafivuođa. Garra rahčamušaid čađa son nagodii váldit alit oahpu ja</p>
<p>vihahuvvui báhppan jagi 1825. Son šattai hui dovddusin sártniidis bokte. Sártnit šadde álgun leastadianismii. Sártnit bokte lihkahusaid olbmuide geat guldaledje su. Lihkahusaid bokte sii</p>
<p>čájehedje duohta risttalaš oskku dovddu. Lihkahusat ledje maiddái noaidevuođa dovdomearkkat. Dán láhkai Læstadius heivehii noaidevuođa risttalaš osku. Risttalaš osku</p>
<p>šattai áddehahtti ollu olbmuide ja nu dat leavai ja viidánii miehtá sámi.</p>
<p>Datte Leastadianisma áiggi mielde ja servodat rievdadusaid mielde lea bissun. Dat fas</p>
<p>mielddisbuvtti ahte ollugat guđđe Leastadianismma go dat šattai menddo konservatiiva,  ja njuolggadus ja  meanuid čuovvuleaddji osku. Ollugat čuovvoledje girkolaš ja lutherevaŋgelalaš oskku mii lei almmolaš-  ja stáhtaoskkoldat Norggas gitta miessemánu 2012</p>
<p>rádjái.</p>
<p><em type="italic">Vástádusat </em></p>
<p><em type="bold">Vástádusat Loga-ja-vástit gažaldagaide s 94.  </em></p>
<p>1. Sii mearridedje ahte buot olbmot galge guođđit luondduoskkoldaga ja jorgalit risttalašvuhtii. 2. Sii muitaledje sámiide ahte sin ipmilat eai leat duođat.  3. Rihppaskuvlla 4. Risttalašvuođa birra.  5. Dat mearkkaša ahte ii lean šat lohpi bálvalit luondduipmiliid. 6. Son lei sárdnideaddji 7. Son máhtii sámegillii sárdnidit, ja áddejedje sámit.</p>
<p xml:lang="vep">72</p>
<p><em type="bold">Kommentárat Daga-ja-oahpa-eambbo bihtáide s 94.   </em></p>
<p>1. Digaštallet. Olmmošvuoigatvuođat muitalit ahte juohke olmmoš galgá friddja</p>
<p>beassat čuovvut dan oskku maid ieš háliida.</p>
<p>2. Muhtin oahppit soitet nagodit nuoraidskuvlla girjjis: Leastadianisma. Kristiansen.</p>
<p>Čálliidlágádus. lohkat ja ohcat dieđuid Læstadiusa birra. Biografiija ii dárbbaš</p>
<p>guhkki ja sáhttet maid ollu fáktadieđut: Goas son riegádii, gos son riegádii, gos son ásai jna. Muđui čujuhit sápmi ja máilbmi (mánáidskuvla) neahttasiidduide.</p>
<p>Doppe gávdno čálus mii muitala lagabui maid biografiija galgá sisttisdoallat.</p>
<p>3. <em type="italic">http://norske-kirkebygg.origo.no/?ref=checkpoint </em>dán neahttasiiddus sáhttet </p>
<p>oahppit gávdnat ollu dieđuid girkuid birra.</p>
<p>4. Oahppit sáhttet čálalaččat dahje njálmmálaččat muitalit/ovdanbuktit maid (mo) sii vásihedje ipmilbálvalusas/čoakkalmasas. Searvegottit dábálaččat guovllu áviissaide almmustahttet goas ja gos sáhttá čuovvut ipmilbálvalusa dahje</p>
<p>čoakkalmasa.</p>
<p><em type="italic">Lassi metodalaš tipsat oahpaheaddjái </em></p>
<p>Sáhttibehtet geahččat filmma: <em type="italic">De gode hjelperne </em>maid Torill Olsen ja Harry Johansen leaba dahkan. Filbma muitala dan birra mo sámiid gaskkas ain lea dábálaš vuoiŋŋaid bokte </p>
<p>73 dálkkodit ja buoridit olbmuid. Lea jáhkku ahte muhtin olbmuin leat  fámut ja attáldagat mat</p>
<p>sáhttet nuppiid dearvvašvuođa dili buoridit.  Dološ sámiid luondduosku boahtá dán láhkai oidnosiid almmolašvuhtii. Dieđusge dat lea ollu ja garrasit digaštallon. Erenoamážit</p>
<p>luonddudutkit ja –diehtit soitet leat hui kritihkalaččat vuoiŋŋaide ja luondduveahkeheddjiide.</p>
<p>Sáhttibehtet maid digaštallat ja hállat dan birra manne olbmot eai dáhtu muitalit ja</p>
<p>almmustahttit iežaset oaiviliid, vásihusaid ja jáhkuid oskku dáfus. Lea go dat nu priváhta? Ii go dat oaččo leat priváhta?</p>
<p xml:lang="vep">74</p>
<p><em type="italic">Ávkkálaš neahttasiiddut </em></p>
<p xml:lang="nno"><em type="italic">http://www.nrk.no/skole/klippdetalj?topic=nrk:klipp/310309 </em> </p>
<p xml:lang="nno"><em type="italic">http://www.nrk.no/skole/klippdetalj?topic=nrk:klipp/791531 </em> </p>
<p xml:lang="nno"><em type="italic">http://go.nrk.no/go/e/nettvleft;siteId=185;afu=www.nrk.noa47nett</em></p>
<p><em type="italic">tva47klippa47838319/http://www.nrk.no/nett-tv/klipp/838319 </em>  (ođđasat 03.04.2012 gos čájehuvvo </p>
<p>Balto/Ravna bázzi mii ceggejuvvui Kárášjohkii. Soai leigga Nansena veahkit go čuoigga rasttildedje</p>
<p xml:lang="kal">Kalaallit Nunaata jagi 1888)</p>
<p xml:lang="nno"><em type="italic">http://www.museevirtuel-virtualmuseum.ca/sgc-cms/expositionsexhibitions/traditions/English/inuit_games.html </em> </p>
<p><em type="italic">www.ovttas.no </em> </p>
<p xml:lang="nno"><em type="italic">www.urbefolk.wordpress.com </em></p>
<p xml:lang="nno"><em type="italic">www.bellona.no </em></p>
<p xml:lang="nno"><em type="italic">www.forskning.no </em></p>
<p xml:lang="vep">75</p>
<p><em type="bold">Gáldut </em></p>
<p>Kuokkanen: Boaris dego eana. Eamiálbmogiid diehtu, filosofiija ja dutkan. ČálliidLágádus. 2009</p>
<p xml:lang="nob">Nationalmuseet København: Ånder og mennesker. 1978</p>
<p xml:lang="eng">Walter, Fridman (doaim): Shamanism. An Encyclopedia of world Beliefs, Practices, and Culture vol 1.</p>
<p xml:lang="nob">ABC-CLIO. 2004</p>
<p xml:lang="eng">Irimoto, Yamada (edit): Circumpolar Ethnicity and Identity. National Museum of Ethnology, Osaka.</p>
<p>Aikio: Olmmoš han gal birge. ČálliidLágádus.2010</p>
<p>Gaski, Harald: Nu gárvvis girdilit... Sámi girjjálašvuođa oahppogirji. Davvi Girji. 1991.</p>
<p>Kristiansen: Davviguovlluid eamiálbmogiid oskkut ja sámi dološ osku. Oahppogirji nuoraidskuvlii.</p>
<p xml:lang="smj">ČálliiLágádus. 2004</p>
<p xml:lang="vep">Pentikäinen, Saressalo, Taksami (edit): Shamanhood symbolism and epic. Akademia Kiado,</p>
<p xml:lang="est">Budapest.2001</p>
<p>Solbakk, John T. (doaim): Árbevirolaš máhttu ja dahkkivuoigatvuohta. 2007. Sámi Kopiija.</p>
<p>Solbakk. Sámi historjá 1. Davvi Girji. 1994.</p>
<p>Solbakk: Bálvvosbáikkit ja noaiddesvuohta Deatnogáttis. ČálliidLágádus. 2006</p>
<p xml:lang="nob">Solbakk: Hva vi tror på. Noaidevuohta – en innføring i nordsamenes religion. ČálliidLágádus. 2008</p>
<p xml:lang="nno">Leirvik, Røthing (doaim):  Verdier. Universitetsforlaget. 2008</p>
<p xml:lang="nob">Myrhaug: I modergudinnens fotspor. Pensumtjeneste. 2003</p>
<p xml:lang="nob">Norsk polarinstitutt, Tromsø.</p>
<p xml:lang="nob">Newth, M: Arktis, jordas navle. Omnipax. 2007.</p>
<p xml:lang="vep">76</p>
</body></document>