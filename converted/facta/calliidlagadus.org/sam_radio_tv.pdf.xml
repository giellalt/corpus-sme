<document xml:lang="sme" id="no_id"><header><title/><genre code="facta"/><author><unknown/></author><wordcount>264</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/></multilingual><origFileName>http://www.calliidlagadus.org/govat/doc/sam_radio_tv.pdf</origFileName><parallel_text xml:lang="nob" location="nor_radio_tv.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>NRK Sámi Radio ja TV visti Kárášjogas.</p>
<p>Govva: John</p>
<p>T. Solbakk.</p>
<p>Radio ja TV</p>
<p>Čakčat 1946:s álggii NRK báikkálaš kantuvrra Romssas sáddet vihttanuppelotminuhttasaš sáddagi d sámegil i . Dan rájes lea sámegielat sáddenfálaldat vi ddiduvvon vahkkosaččat badjel golmmalogi di bmui. NRK Sámi Radio ossodat ásahuvvui 1976:s, ja váldokantuvra lea Kárášjogas. NRK Sámi Radios leat dál gávcci báikkálaš kantuvrra miehtá</p>
<p>Norgga.</p>
<p>NRK Sámi Radio sádde beaivválaččat sáddagiid davvisámegillii, muhto sii ráhkadit radiosáddagiid julev ja lullisámegillii mat sáddejuvvojit dihto áiggis jeavddalaččat. Sihke julev ja lullisámegillii leat diibmobeallásaš sáddagat juohke vahku, ja ođđasat teakstaTV:s ja interneahtas. Báikkálaš kantuvra Divttasvuonas buvttada sáddagiid julevsámegillii, ja Snoasa báikkálaš kantuvra fas lullisámegillii. 2001’ čavčča, de NRK Norggas ja Sveriges Television (SVT) Ruoŧas álggahedje beaivválaččat logiminuhttasaš oktasaš TVsáddagiid sámegillii dán guovtti riikkas. Jagi maŋŋil,</p>
<p>Suoma YLE searvvai dán ovttasbargui. Odne sáddejuvvojit vihttanuppelotminuhttasaš sáddagat mat buvttaduvvot NRK Sámi Radios, masa ruoŧabealde ja suomabealde servet ođđasiiguin. Sáddagat čájehuvvojit riikaviidosaš TV:s Norggas, Suomas ja Ruoŧas. Dása lassin NRK Sámi Radio buvttada mánáidprográmma sámegillii, Sámi mánaidTV, mii maid čájehuvvo riikaviidosaš TV:s Norggas.</p>
<p>Sámi Radio stášuvnnat leat oktasaš davviriikaprošeaktan álggahan interneahttaođasfálaldaga. Dál barget viiddidit interneahttabálvalusa sihke kultuvrralaš ja guoimmuheaddji fálaldagaiguin.</p>
<p>Kommresiála radiokanálat P4 ja Kanal 24, ja kommersiála TV 2, sáddejit prográmmaid sámegil i ja sámi ášši d birra vai devdet Kulturdepartemeantta liseansagáibádusaid ja eavttuid.</p>
<p>Davviriikkaid sámeradiot ovttas Sámiráđiin ja guovllu sámi servviiguin leat čađaheamen prošeavtta man boađusin galggašii leat bistevaš radiofálaldat Guoládatnjárgga sápmelaččaide 2008 rájis. Guoládaga Sámi Radio rabai ođđa studiolanjaid Lujávrris 2005:s. Das lea maiddái ovttasbargosoahpamuš NRK Sámi Radioin, YLE Sámi Radioin, SR Sámi Radioin ja SVT</p>
<p xml:lang="nob">Sápmiin.www.nrk.no www.samiradio.org Samene – en håndbok, Karasjok 2003</p>
</body></document>
