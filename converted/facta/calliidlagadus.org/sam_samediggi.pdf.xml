<document xml:lang="sme" id="no_id"><header><title/><genre code="facta"/><author><unknown/></author><wordcount>234</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/></multilingual><origFileName>http://www.calliidlagadus.org/govat/doc/sam_samediggi.pdf</origFileName><parallel_text xml:lang="nob" location="nor_sametinget.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="listitem">Prošeaktadoaimmaheaddji: Magne Ove Varsi, Álgoálbmotvuoigatvuođaid gelbbolašvuođaguovddáš, Guovdageaidnu 2006.© Teaksta: John T. Solbakk, Kárášjohka/Karasjok.</p>
<p type="listitem">Sámás: Lena Susanne Kvernmo Gaup</p>
<p type="listitem">Design: Jasna Čubrilo, Kárášjohka/Karasjok.</p>
<p>Go Sámediggi vuođđuduvvui 1989:s, de sirdojuvvui ja biddjojuvvui Sámediggái oalle gáržžiduvvon ovddasvástádus. Norgga Sámeráđđi, maid Norgga eiseváldit ásahedje 1964:s bargat sámi guoski áššiiguin, loahpahuvvui dalle go Sámediggi ásahuvvui. Sámeráđi doaimmat sirdojuvvojedje Sámediggái. Okta dáin doaimmain lei Sámi ovdánahttinfoandda hálddašeapmi, mii dalle juolludii sullii 8 miljovnna ruvnno jahkásaččat iešguđet doaimmaide. Sámi ovdánahttinfoanddas juolludii Sámeráđđi ruđa sámi organisašuvnnaide, sámi dáidagii ja duodjái, eavttuid mielde maid Gieldadepartemeanta lei bidjan.</p>
<p>Dan rájes go Sámediggi ásahuvvui, de lea Sámediggái dađistaga sirdán guovddášhálddahusas sámi áššiid Sámediggái. Maŋŋel 1992:s lea Sámedikkis leamaš formálalaš ovddasvástádus sámegiela ovdánahttimii Norggas, oktan foandda hálddašemiin mas jahkásaččat juolluduvvojit ruđat suohkaniidda ja fylkasuohkaniidda sámi guovlluin. 1993:s oaččui Sámediggi ovddasvástádusa sámi kultuvrra ovddas Norgga kulturráđis, masa gulai Sámi kulturfoandda hálddašeapmi. Maŋŋel 1994:s sirdojuvvui Norgga Birasgáhttendepartemeanttas, Stáhta kulturmuitoráđis ja Romssa museas ovddasvástádus Sámediggái bearráigeahččat sámi kulturmuittuid. Jagi 2000:s válddii Sámediggi badjelasas Sámi oahpahusráđi doaimmaid Girko, oahpahus ja dutkandepartemeanttas. Sámedikkis lea ovddasvástádus ovdánahttit ja ráhkadit sámi oahpponeavvuid, ja jahkásaččat juolludit ruđaid sámi oahpponeavvodoaimmaide.</p>
<p>Sámedikki váldohálddahus lea Kárášjogas. Sámedikkis leat maid báikkálaš kántuvrrat Guovdageainnus, Unjárggas, Gáivuonas, Divttasvuonas ja Snoasas. Leat oktiibuot sullii 115 bargi</p>
<p>Sámedikkis (2006). Sámedikki ollislaš bušeahtta 2006:s lei sullii 260 miljovnna ruvnno.www.samediggi.no www.galdu.org Samene – en håndbok, Karasjok 2003</p>
<p>Norggas hálddahuslaš orgánan</p>
<p>Sámedikki váldohálddahus lea Kárášjogas. Ođđa Sámediggevisti rahppui jagi 2000:s.</p>
<p>Govva: John</p>
<p>T. Solbakk.</p>
<p>Sámediggi</p>
</body></document>
