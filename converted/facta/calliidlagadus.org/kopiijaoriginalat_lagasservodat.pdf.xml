<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>1834</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.calliidlagadus.org/govat/doc/kopiijaoriginalat_lagasservodat.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>čilge geografiija-máhtuin gos dat lea. 2.  Sárggo du gieldda/suohkana gieldavearjju.  3.  Makkár mearrádusaid lea gielda/suohkanstivra dahkan daid maŋemuš mánuid mat sáhttet mearkkašit dutnje? Sáhtát dutkat gielda/suohkanstivrračoahkkimiid beavdegirjjiid (eanaš gielddaid beavdegirjjiid gávnnat gieldda ruovttusiiddus) dahje váldde oktavuođa muhtin politihkkáriin.  4.  Gielda/suohkan lea stuorra bargoaddi. Mearkkaša ahte das leat olusat barggus. Gávnna ovdamearkkaid daid iešguđet gieldda/suohkana bargosajiid birra ja galle bargi leat daid bargosajiin. 5.  Ráhkat gihppaga dahje seaidneáviissa masa čohkkebehtet dieđuid gieldda/suohkana birra. Váldde mielde areála, álbmot ja ekonomiija fáktadieđuid. Ráhkat maiddái kártta mii čájeha meara, jogaid, váriid, geainnuid, stuorra bargosajiid, oaidnámušaid (dovddus báikkiid) ja gielddalaš ásahusaid nugo skuvllat, dearvvašvuođaásahusat, valáštallanrusttegiid ja eará maid oaivvildehpet leat dehálaččat.  6.  Čuovo mielde báikkálaš áviissa muhtin vahku. Makkár áigeguovdilis áššiid digaštallet? Man láhkai soitet dát áššit dutnje čuohcat? 7.  Ráhkat jearahallanguorahallama olbmuid gaskkas makkár bargguid oaivvildit gielda/suohkan berre vuoruhit buorebut, ja makkár suorggis oaivvildit gielda bargá bures. 8.  Gávnna nu olu go vejolaš ahkečohkkehusa birra gielda/suohkanstivrras. Galle áirasa leat vuollil 25 jagi? Makkár bellodaga ovddastit? Makkár áššiid vuoruhit? 9.  Galle áirasa leat du gielda/suohkanstivrras, ja makkár bellodaga ovddastit? 10. Mii lea sátnejođiheaddji namma, ja makkár bellodaga ovddasta son? 11. Ollu gielddat/suohkanat leat váldán báhtareddjiid vuostá. Guorahala dili du gielddas/suohkanis:  A) Galle olbmo leat báhtareaddjin dahje ožžon        orrunlobi humaniteara siva geažil du        gielddas/suohkanis? Á) Gallásis sis leat mánát? B) Makkár riikkas bohtet sii? C) Maid lea gielda/suohkan dahkan integreret sin        báikkálašservodahkii?</p>
    <p>
      <em type="bold">Rahpat čoahkkima  </em>
    </p>
    <p>Čoahkkinjođiheaddji šlubbe šluppohiin. Čoahkkin lea rahppon. (Celko hui jitnosit).</p>
    <p>
      <em type="bold">Čuorvut namaid </em>
    </p>
    <p>Muitaluvvo geat áirasat leat cealkán ahte eai searvva čoahkkimii, ja geat servet sin sajis.</p>
    <p>
      <em type="bold">Dohkkehit gohččuma – čoahkkin rahppon </em>
    </p>
    <p>Sátnejođiheaddji loahpaha digaštallama go dadjá: <em type="italic"><span type="quote">“Digaštallan lea loahpahuvvon.”</span></em> Šluppuhastá šluppohiin.  </p>
    <p>
      <em type="bold">Mearrádus evttohus </em>
    </p>
    <p>Sátnejođiheaddji čujuha gohččumii ja jearrá leat go mearkkašumit dasa. Jos eai leat mearkkašumit, de sátnejođiheaddji šluppohastá šluppohiin. Son cealká gohččuma dohkkehuvvon ja čoahkkima lobálaččat rahppon. (Mearkkaša ahte buot leat dahkkon njuolggadusaid mielde).</p>
    <p>
      <em type="bold">Áššemeannudeapmi </em>
    </p>
    <p>Áirasat ovddidit evttohusaid sárdnestuolus ja addet čálalaččat sátnejođiheaddjái. Buot evttohusat mat leat ovddiduvvon čálalaččat, jienastuvvojit.</p>
    <p>
      <em type="bold">Jienasteapmi </em>
    </p>
    <p>Jienasteami olis ferte sátnejođiheaddji čielgasit muitalit maid áigot jienastit, jienastanfáttá, man láhkai jienastuvvo ja jienastanvuohki. Bohtosa ferte sátnejođiheaddji almmuhit.</p>
    <p xml:lang="smj">
      <em type="bold">Jienastanráidu </em>
    </p>
    <p>Sátnejođiheaddji cealká ahte ášši meannuduvvo ja lohká áššiid nummiriid ja namahusaid. Buot áššiin lea nummir ja namahus, ovdamearkka dihtii <em type="italic"><span type="quote">“politihkalašášši (PS) nr. 7, Ruhtaohcan skuvlamátkái”</span></em>. Go lea politihkalašášši, de mearkkaša ahte politihkkárat mearridit ášši čoahkkimis. Dán áššis mearridit omd. juolluduvvo go ruhta skuvlamátkái ja olu dahje ahte eai juollut ruđa.  Go leat jienastan ja loahpahan ášši, de meannudišgohtet boahtte ášši áššelisttus.  </p>
    <p>
      <em type="bold">Digaštallan dahje sáhkavuorru </em>
    </p>
    <p>Sii geat háliidit sáni áššái, geigejit gieđa. Sátnejođiheaddji čálista sin sárdnidanlistui dan vuoru mielde go dieđihit, nu guhká go sáhkavuorru bistá.</p>
    <p>
      <em type="bold">Vuorrosátni dahje replihkka </em>
    </p>
    <p>Replihkka addo maŋŋá ságastalli sáhkavuoru ja ovdal go boahtte ságastalli sárdnidanlisttus. Replihka sisdoallu galgá leat maŋemuš ságastalli sáhkavuoru áššái.</p>
    <p>
      <em type="bold">Sárggis </em>
    </p>
    <p>Sátnejođiheaddji sáhttá evttohit sárgá go ášši lea digaštallojuvvon vuđolaččat. Sárggis mearkkaša loahppasárggis sárdnelistui, ja ii leat šat vejolaš bidjat iežat sárdnidanlistui. Dan almmuha omd. dan láhkai ahte <span type="quote">“bijan sárgá áššái maŋŋá dán sáhkavuoru. Sii, geat háliidit sáhkavuoru áššái, galget geiget gieđa dan botta go dát sáhkavuorru lea.”</span></p>
    <p>-  Go lea okta evttohus jienasteamis, de mearriduvvo go jienastuvvo evttohusa beali dahje vuostá.  -  Jos  leat  guokte  evttohusa,  de  biddjojuvvojit dábálaččat  vuostálagaid.  Ovdamearkka  dihtii dán láhkai: <em type="italic"><span type="quote">“Sii geat dorjot evttohusa A, čohkkájit. Sii geat dorjot evttohusa Á, čuožžilit. Dás jienastuvvo.”</span>  </em> -  Jos  leat  golbma  evttohusa, de sáhttá vuos dahkkot  <em type="italic">geahččalanjienasteapmi</em>  ja  <em type="italic">loahpalaš jienasteapmi</em> maŋŋá.   Buot áirasiin, geat leat sajis, lea geatnegasvuohta jienastit. Válggaid ja virgáibidjama olis sáhttá dáhpáhuvvot <em type="italic">čálalaš jienasteami</em> bokte, muhto ii fal eará áššiin.   </p>
    <p>
      <em type="bold">Čoahkkima loahpaheapmi </em>
    </p>
    <p>Go áššelistu lea meannuduvvon, namalassii go buot áššit leat digaštallon ja jienastuvvon, de loahpahuvvo čoahkkin dan láhkai ahte sátnejođiheaddji julggašta/cealká: <span type="quote">“Čoahkkin lea loahpahuvvon.”</span> Šluppohastá šluppohiin.</p>
    <p>
      <em type="bold">Eará dehálaš dajahusat </em>
    </p>
    <p>
      <em type="bold">Áššemeannudanvuohkái </em>
    </p>
    <p>Go muhtin áirras geige gieđa (guvttiin gieđain čájeha mearkka T) ja dadjá <span type="quote">“áššemeannudanvuohkái”</span>, de oažžu sáni olggobeale dábálaš sárdnelisttu. Dán láhkai sáhttá evttohit oanidit sárdnidanáiggi, evttohit loahpahit digaštallama dahje cuiggodit meannudanvuogi.</p>
    <p>
      <em type="bold">Beavdegirjelasáhus </em>
    </p>
    <p>Lea erenoamáš mearkkašupmi uhcitlogus jos háliidit oažžut ovdan su oainnu beavdegirjái dahje referáhtii. Dalle ovddidit čálalaččat <span type="quote">“beavdegirjelasáhusa”</span> áššái.</p>
    <p>Uhccán nuorat servet báikkálašpolitihkkii. Guokte juohke 25 nuoras, gaskal 18 ja 25, servet báikkálašpolitihkkii. Lea go nu ahte nuorat mobiliserejit jos oidnet ávkki áššis? Mii lea politihkka? Leago servodatgažaldat-politihkka? Man boaris fertet leat ovdal go beasat searvat politihkkii? Jearahallan ovtta Norgga nuoramus politihkkáriin.</p>
    <p>
      <em type="bold">Nuorat garvet báikkálašpolitihka </em>
    </p>
    <p>Muhtin Norsk institutt for by- og regionforskning (NIBR) raportta dutkanbohtosat: -  20 % Norgga álbmogis leat gaskal 18 ja 30 jagi -  Dušše 8 % Norgga nuorain, geat leat gaskal 18 ja 30 jagi, servet báikkálašpolitihkkii -  Ovtta viđa gielda/suohkanstivrrain eai leat áirasat vuolil 30 jagi boaris</p>
    <p>
      <em type="bold">Arvvahis nuorat? </em>
    </p>
    <p>ja sii geat čohkkájit Stuorradikkis, dahket, ii fal juoga maidda nuorat sáhttet váikkuhit ja main beroštit.   Eaktodáhtolaš nuoraidorganisašuvnnat leat dehálaš demokratiija hárjehallanlatnja ja oahpahussadji. Dát sajit leat ain dehálaččat, muhto leat uhcit nuorat geat servet daidda. Nuoraid beroštupmi johtala. Politihkalaš doaibmaminsttar rievdá eanet akšuvdna-lágan beroštupmin. Hástalussan lea hutkat sajiid ja kanálaid mat dustejit daid ollu jienaid. Dát lea hástalussan politihkalaš bellodagaide ja maiddái demokratiijii. Ødegård oaivvilda politihkka lea váttisvuohta nuoraide danin go dat gehččet nuoraid dušše politihkalaš oahpahallin ja ii ge politihkkárin.</p>
    <p>
      <em type="bold">Norgga nuoramus politihkkár </em>
    </p>
    <p>Geassemánu 6. beaivve 2012 searvvai 15-jahkásaš Alexander Ski Aasbers Råde gieldda/suohkana bajásšaddan- ja kulturlávdegottečoahkkimii. Gurut-áirras soaitá leat Norgga nuoramus politihkkár. – Illudan, muhto lean searvan ovdal politihkalaš čoahkkimiidda, vástida Alexander Ski Aasberg <em type="italic">www.f-b.no </em>neahttaáviisii. - Lean otne Nuoraid fylkaráđi nubbinjođiheaddji, lean Råde nuoraidráđis, lean Råde Nuoraid Gurut jođiheaddji ja ledjen maid dán jagi miessemánu 17. beaivve lávdegottis. Dasa lassin dieđán olu nuoraid dili birra Rådes, dadjá Alexander mojunjálmmiin ja deattuha ahte searvá doibmii vuollegašvuođain. – Leat dieđusge beaivelottit čoavjjis, dadjá son. Alexanderis ii leat áigi dikšut nu olu astoáiggedoaimmaid olggobeale politihkalaš doaimmaid. – Lean ovttas verddiiguin, doalan FFK ja guldalan molssaeavttu rock, dadjá son.    Láhka addá dan vejolašvuođa nuoraide vuollil 18 jagi searvat lávdegottiide ja ráđiide, muhto fertejit leat badjel 18 jagi beassat searvat gielda/suohkanstivraválggaide. 2011 gielda/suohkanstivraválggaide lei gielddain/suohkaniin vejolaš ohcat Gielddalaš- ja regionáladepartemeanttas beassat searvat iskanortnegii nu ahte 16-jahkásaččat beasašedje searvat jagi 2011 gielda/suohkanstivraválggaide. 20 gieldda/suohkana serve. Bargiidbellodat háliida joatkit  ortnegiin, muhto Bargiidbellodat 2013 jahkečoahkkin eanetlohku jienastii vuostá ahte ortnet galgá šaddat bistevažžan.   </p>
    <p>Dutki Guro Ødegård lea dutkan servodatáŋgirvuođa nuoraid gaskkas Norggas. Okta daid balddonas ovdamearkkain lei ahte nuorat eai áŋgiruššan servodatášši dáhpáhussii miessemánu 31. beaivve 2001. Dan eahkeda lei sihke loahpagilvu dan vuosttaš <span type="quote">“duohtavuođashowas”</span> <span type="quote" xml:lang="nob">“Big Brother”</span> – ja Attac vuođđudančoahkkin Álbmot viesus. 700 ledje čoahkkanan vuostálastit ođđaliberalismma, ja seamma áiggi jienastedje 2,5 miljovnna duohtavuođa-nástti. Buohtastahttin dihte čohkkájedje 800 000 ruovttus válgabeaivvi, 4 mánu ovdal.   Ødegård oaivvilda amerihkálaš presideantaválga lea buorre ovdamearka ahte nuorat leat gos dáhpáhuvvá. Sii organiserejedje ja jienastedje, ja váikkuhedje dasa masa olusat oaivvildedje lea veadjemeahttun – jienastit ja oažžut Obama presideantan. Dát presideantakampánnja  lea ovdamearka ahte nuorat máhttet mobiliseret jos oidnet das ávkki. Dákkár mobiliseren eaktuda ahte guldalit nuoraid, ja sidjiide addo vejolašvuohta ovddidit áššiid.</p>
    <p>
      <em type="bold">Mii lea politihkka? </em>
    </p>
    <p>2/3 oassi nuorain vástidedje Ødegård dutkosis ahte uhccán beroštit politihkas. Seammás vástidedje bealli ahte beroštit servodatgažaldagain. Ødegård oaivvilda ahte nuorat geain lea beroštupmi servodatgažaldagaide, eai oainne ieža dan <span type="quote" xml:lang="smj">“politihkkan”</span>.</p>
    <p>1.  Galle proseantta báikkálašpolitihkkáriin leat gaskal 18 ja 30 jagi? 2.  Man stuorra oassi Norgga álbmogis leat gaskal 18 ja 30 jagi? 3.  Maid gávnnahii dutki Guro Ødegård go dutkkai servodatáŋgirvuođa nuoraid gaskkas? 4.  Mii lea politihkka? 5.  Man boaris lei Alexander Ski Aasbers go válljejuvvui Råde gieldda/suohkana bajásšaddan- ja kulturlávdegoddái? 6.  Man boaris ferte leat ovdal go sáhtát válljejuvvot politihkalaš doaimmaide?</p>
    <p>Dát logi gažaldaga vuolábealde sáhttet geavahuvvot ságastallamis muhtin báikkálašpolitihkkáriin.  1.  Maid sáhttá gielda/suohkan dahkat geasuhit eanet ođđa doaimmaid? 2.  Mo lea skuvlafálaldat dán gielddas/suohkanis buohtastahttin dihte kránnjágielddaiguin/suohkaniiguin?   3.  Jos dáhpáhuvvá duođalaš lihkohisvuohta min gielddas/suohkanis, man guhkes áigi manná ovdalgo politiija, doavttir ja buollinčáskadeaddjit leat sajis? 4.  Makkár lágan visttiid háliidat ahte galget huksejuvvot gielddas/suohkanis? (ásodagat blohkas, ráidodálut, bearašviesut). 5.  Maid sáhttá gielda/suohkan dahkat geasuhit eanet turisttaid?  6.  Mii lea erohus du bellodagas/listtus eará bellodagain/listtuin gieldda/suohkanstivrras?  7.  Leago du mielas gieldda/suohkana vearroproseanta menddo allat, muttát dahje menddo vuollin? 8.  Man láhkai sáhttá gielda/suohkan du oainnu mielde buoridit nuoraid dili gielddas/suohkanis? 9.  Oaivvildat go ahte stáhta dahje fylkkagielda/suohkan  mearrida menddo olu du gieldda/suohkana badjel? 10. Galle diimmu vahkkui geavahat leat gieldda/suohkanpolitihkkárin, ja manne leat searvan politihkkii?</p>
    <p>Fágaidrasttideaddji fáddá servodatfágas, sámegielas, OEE:s ja matematihkas gieldda/suohkanválgga birra.</p>
    <p>
      <em type="bold">Buot oahppit </em>
    </p>
    <p>-  Dát lea joavkobargu, ja buohkat galget oassálastit seamma olu. -  Fertebehtet lohkat buot bargguid ovdalgo juohkibehtet gaskaneaset. Bargobihttá 5  fertejit guokte oahppi čoavdit, bargobihtáid 1, 2, 3, 4 ja 6 juohkibehtet gaskaneaset.  -  Bargobihttá 7 Sokrates birra galgabehtet vástidit ovttasráđiid. -  Juohke joavku galgá ovdanbuktit fáddábargguid bohtosiid <em type="italic">seaidneáviissa</em> hámis.  </p>
    <p>
      <em type="bold">Bargobihttát </em>
    </p>
    <p>Buohkat galget háhkat válgaávdnasiid ja váldit mielde áviissaid ruovttus. Juohke joavku galgá bargat dainna politihkalaš bellodagain maid leat ožžon bargun. Geavahehket válgaávdnasiid ja áviissaid  vástidit gažaldagaid.  1.  Mii lea bellodaga deháleamos ášši? 2.  Geat leat guokte bajimusa evttohasa gieldda/suohkanstivrii? 3.  Sárggo bellodatsymbola. 4.  Čuohpa gova dahje sárggo gova bellodatjođiheaddjis.  5.  Ráhkat jearahallaniskosa bellodaga birra. Ráhkat  vástidanskovi  masa  čállibehtet  dan golbma gažaldaga bajimus árkkas. Galgabehtet  jearahallat  15  skuvlla  oahppis. Geavahehket bottuid jearahallat. Dan skovvái čálistehpet  maid  juohke dan 15 skuvlla oahppis vástidit.</p>
    <p>o Mii lea bellodatjođiheaddji namma?</p>
    <p>o Mo lea bellodatsymbola?</p>
    <p>o Makkár  bellodaga  livččet  jienastan čavčča gieldda/suohkanválggas? 1.  Ovdanbuktet jearahallaniskosa bohtosa ovtta dahje  eanet  stoalpodiagrámmain  oktan čilgejumiin ja govvateavsttaiguin vuolábealde. 2. Sokrates  jearai  gažaldagaid  olbmuin  dan láhkai  ahte  oažžut  sin  áddet  mii  lea  sidjiide buoremus.  Jos  Sokrates  livččii  ain  eallimin otne, maid jáhkkibehtet livččii jearrat Norgga álbmogis  čavčča  gieldda/suohkanválgga birra?  Ráhkadehket  guokte  gažaldaga  maid jáhkkibehtet  Sokrates  mielas  livččii  jearrat. Galgabehtet  Ovdanbuktit  daid  ceahkkái  ja digaštallat daid birra ceahkis.</p>
    <p>1.  Man guhká leamaš báikkálaš iešstivrejupmi Norggas?  2.  Galle gieldda/suohkana leat Norggas?  3.  Gii, gieldda/suohkana politihkalaš válljejuvvon áirasiin, lea jođiheaddji gieldda/suohkanstivrras?  4.  Gii lea gielda/suohkanhálddahusa jođiheaddji?  5.  Mii lea Norgga uhcimus gieldda/suohkana namma olmmošlogu vuođul?  6.  Mat leat gieldda/suohkana sisaboađut? a) á) b)  7.  Maid mearkkaša álggariekteláhka (initiativrett)?   8.  Gii sáhttá jienastit gieldda/suohkanválggas?</p>
    <p xml:lang="smj">
      <em type="bold">birra  </em>
    </p>
    <p>1.  Čális daid sániid dan bajilčállaga vuollái gosa gullet. Muhtin sánit eai heive gosage:  Rámmadoarjja – mánáidsuodjalus – mánáidoadju -  sátnejođiheaddji – buorideapmi (renovasjon) – buohcceviessu – astoáigeklubba – ráđđeolmmái – gieldda/suohkanvearru – ovdagoddi – gávpotstivra – álbmotválljejuvvon – divadat – almmolaš kommunikašuvdna – sadjásašsátnejođiheaddji – valáštallanrusttet – girkut Gieldda/suohkanstivra: Gieldda/suohkanhálddahus: Gieldda/suohkan barggut: Gielddalaš/suohkanlaš sisaboađut:  2.  Ráhkat listtu mas boahtá ovdan mat leat gielddalaš dahje suohkanlaš bálvalusat a) maid don geavahat otne á) maid don boađát geavahit boahtte       áiggis                               <em type="bold">birra  </em></p>
    <p>Loga kapihttala álggahusa, loga Máilmmijulggaštusa (Verdenserklæringen), siviila ja politihkalaš vuoigatvuođaid konvenšuvnna (Konvensjon om sivile og politiske rettigheter), ekonomalaš-, sosiála- ja kultuvrralaš vuoigatvuođaid konvenšuvnna (Konvensjon om økonomiske, sosiale og kulturelle rettigheter) ja ON- mánáid vuoigatvuođaid konvenšuvnna kapihtttala.   1  Mannet daidda joavkkuide maid oahpaheaddji lea ráhkadan (gánddat ja nieiddat) 2  Válljejehket joavkojođiheaddji  3  Juohke oahppi čiekŋuda ovtta dan njealji ON-dokumeanttas.   4  Gávdnet muhtin teavstta geafivuođa birra. Buohkat joavkkus lohket seamma teavstta ja čálistehpet dan birra makkár artihkal rihkkojuvvo iešguđet ON-dokumeantta vuođul 5  Vuođđun lea du gieldda/suohkana dilli. Man láhkai lea ON-konvenšuvdna ollašuhtton du gielddas/suohkanis? 6  Vuođđun lea geafes mánáid dilli muhtun riikkas Afrihkás, Ásias dahje Latin-Amerihkás.  Buohtastahte sin dili du gieldda/suohkana mánáid ja nuoraid diliin. Ráhkat listtu erohusaid gaskkas.   Joavku vállje guokte artihkkala ON mánáid vuoigatvuođa konvenšuvnnas joavkku oktasaš seaidnepláhkáhiiii.  A Čállet artihkkaliid pláhkáhii Á Ákkastallet njálmmálaččat manne oaivvildehpet dát artihkkalat leat deháleamosat buoridit mánáid eallineavttuid   ÁIMMAHUŠŠET MAID LEHPET ČÁLISTAN MAŊŊELAŠ  GEAVAHEAPMÁI</p>
  </body>
</document>
