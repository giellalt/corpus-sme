<document xml:lang="sme" id="no_id"><header><title/><genre code="facta"/><author><unknown/></author><wordcount>8308</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/filosofiija_ja_etihkka_ravagirji.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">Oahpaheaddjiráva: Heidi Guttorm Einarsen </em></p>
<p><em type="bold">Sisdoallu </em></p>
<p><em type="italic">Mo lea oahpaheaddjiráva huksejuvvon ............................................................................. 5 Mo geavahit oahppogirjji ...................................................................................................... 5 Oahpahit OEE-fága vuođđoskuvllas .................................................................................... 6 Oahpahit OEE – lea guottuidhuksemis sáhka ............................................................... 6 Friddjacealkin ..................................................................................................................... 6 </em></p>
<p><em type="italic">Filosofiija ja etihkka   ohppiidgirji s 8-20 .................................................................................... 7 Maid dadjá ML06S? ................................................................................................................ 7 </em></p>
<p><em type="italic">Váldooassi: Filosofiija ja etihkka ................................................................................ 7 </em></p>
<p xml:lang="est"><em type="italic">INTRO Oahpaheaddjái ............................................................................................................ 8 Filosofiija ............................................................................................................................ 8 Sokrates .............................................................................................................................. 9 Platon ................................................................................................................................. 9 Aristoteles ........................................................................................................................ 10 Álgoálbmotfilosofiija ........................................................................................................ 11 Etihkka .............................................................................................................................. 12 </em></p>
<p><em type="italic">Guovddáš fágadoahpagat dán oasis, oahppogirjjis: .................................................. 13 Mo álggahit oahpahusa .................................................................................................... 13 </em></p>
<p><em type="italic">Gažaldagat oahppogirjetekstii ....................................................................................... 13 </em></p>
<p><em type="italic">Vástádusat ...................................................................................................................... 14 </em></p>
<p><em type="italic">Gažaldagat digaštallamii ................................................................................................. 15 </em></p>
<p><em type="italic">Bargobihtát ohppiide....................................................................................................... 15 </em></p>
<p><em type="italic">Filosofalaš fáttát  ohppiidgirji s 20 – 35 ................................................................................... 16 </em></p>
<p><em type="italic">Maid dadjá ML06S? .......................................................................................................... 16 Váldooassi: Filosofiija ja etihkka .............................................................................. 16 INTRO Oahpahea</em></p>
<p><em type="italic">Gažaldagat oahppogirjetekstii ....................................................................................... 20 </em></p>
<p><em type="italic">Vástádusat ...................................................................................................................... 21 </em></p>
<p><em type="italic">Gažaldagat digaštallamii ................................................................................................. 22 </em></p>
<p><em type="italic">Gos sáhttá oahpaheaddji lohkat eambbo? .................................................................. 23 </em></p>
<p xml:lang="vep">2</p>
<p><em type="italic">Muhtun ehtalaš gažaldaga    ohppiidgirji s 26 – 46 .................................................................. 23 </em></p>
<p><em type="italic">Maid dadjá ML06S? .......................................................................................................... 23 Váldooassi: Filosofiija ja etihkka .............................................................................. 23 </em></p>
<p><em type="italic">INTRO oahpaheaddjái .......................................................................................................... 24 Etihkka .............................................................................................................................. 24 Olmmošárvu ..................................................................................................................... 25 </em></p>
<p><em type="italic">Olmmošvuoigatvuođat - universála ................................................................................. 25 Álgoálbmotvuoigatvuođat................................................................................................ 25 </em></p>
<p><em type="italic">Ovttaárvosašvuohta ......................................................................................................... 26 Ovttadássásašvuohta ....................................................................................................... 26 </em></p>
<p><em type="italic">Guovddáš fágadoahpagat dán oasis: ............................................................................. 27 Mo álggahit oahpahusa .................................................................................................... 27 </em></p>
<p><em type="italic">Gažaldagat oahppogirjetekstii ....................................................................................... 27 </em></p>
<p><em type="italic">Vástádusat ...................................................................................................................... 28 </em></p>
<p><em type="italic">Gažaldagat digaštallamii ................................................................................................. 29 </em></p>
<p><em type="italic">Gos sáhttá lohkat eambbo? ............................................................................................. 29 </em></p>
<p><em type="italic">Árvoválljen    ohppiidgirji s 47 - 67 ........................................................................................... 30 </em></p>
<p><em type="italic">Maid dadjá ML06S? .......................................................................................................... 30 Váldooassi: Filosofiija ja etihkka .............................................................................. 30 INTRO Oahpaheaddjái ..................................................................................................... 30 </em></p>
<p><em type="italic">Mii lea buorre eallin? ....................................................................................................... 30 Sosiálalaš ja ekologalaš ovddasvástádus .......................................................................... 31 Teknologalaš ovdáneapmi ................................................................................................ 32 Ráfibargu ................................................................................................................</em></p>
<p><em type="italic">Guovddáš fágadoahpagat dán oasis: ............................................................................. 34 Mo álggahit oahpahusa .................................................................................................... 35 </em></p>
<p><em type="italic">Gažaldagat oahppogirjetekstii ....................................................................................... 36 </em></p>
<p><em type="italic">Vástádusat ...................................................................................................................... 36 </em></p>
<p><em type="italic">Gažaldagat digaštallamii ................................................................................................. 37 </em></p>
<p><em type="italic">Oskkoldagat, eallinoaidnu ja dieđa    ohppiidgirji s 68 – 81 ..................................................... 37 </em></p>
<p><em type="italic">Maid dadjá ML06S? .......................................................................................................... 37 </em></p>
<p xml:lang="vep">3</p>
<p><em type="italic">Váldooassi: Filosofiija ja etihkka .............................................................................. 37 INTRO Oahpaheaddjái ..................................................................................................... 38 </em></p>
<p><em type="italic">Diehtaga – ii oskkoldaga ................................................................................................... 38 Oskkoldaga  - ii diehtaga .................................................................................................. 38 </em></p>
<p><em type="italic">Dieđa ja oskkoldat leaba goappát suorggit mat eaba sáhte vuostálaga árvvoštallot ..... 39 </em></p>
<p><em type="italic">Mo árvvus atnit olbmuid oskku ja eallinoainnuid? .......................................................... 39 </em></p>
<p><em type="italic">Guovddáš fágadoahpagat dán oasis: ............................................................................. 40 Mo álggahit oahpahusa .................................................................................................... 40 </em></p>
<p><em type="italic">Gažaldagat oahppogirjetekstii ....................................................................................... 41 </em></p>
<p><em type="italic">Vástádusat ...................................................................................................................... 41 </em></p>
<p><em type="italic">Gažaldagat digaštallamii ................................................................................................. 42 </em></p>
<p xml:lang="vep">4</p>
<p><em type="bold">Mo lea oahpaheaddjiráva huksejuvvon </em></p>
<p>Oahpaheaddjirávagirji galgá doaibmat reaidun oahpahussii. Das leat ML06S máhttoulbmilat,</p>
<p>duogášdieđut oahpaheaddjái buot fáttáide, gažaldagat oahppogirjeteavsttaide/kapihttalgažaldagat, digaštallan-gažaldagat, bargobihtát ja kopiijaoriginálat. Lean maiddái evttohan man láhkai oahpaheaddji sáhttá álggahit kapihttala/fáttá.  Lassin leat čujuhusat das gos</p>
<p>oahpaheaddji sáhttá gávdnat lassi dieđuid ja čujuhusat maiddái heivvolaš neahttasiidduide.</p>
<p>Ohppiidgirjji sáhttá bláđet maiddái neahtas. Neahttasiidduin gávdnojit maiddái govat maid oahpaheaddji sáhttá geavahit álggaheami ja/dahje geardduheami olis.</p>
<p>Visot dáid sáhttá oahpaheaddji geahčadit/logadit ja árvvoštallat man láhkai son daid geavaha</p>
<p>iežas oahpahusas.</p>
<p><em type="bold">Mo geavahit oahppogirjji </em></p>
<p>Oahppogirjji struktuvra lea huksejuvvon osiide main leat vuolit bajilčállagat ja loahpas čoahkkáigeassu. Oahppogirjjis leat govat mat dorjot girjji teavstta.  Leat iešguđet vuogit mo oahpaheaddji sáhttá válljet geavahit oahppogirjji. Son ferte dan dieđusge árvvoštallat dan mielde makkár oahppijoavku sus lea, ja man ollu áiggi son bidjá fáttá čađaheapmái. Čoahkkáigeasut gokčet ML06S máhttoulbmiliid, nu ahte muhtin fáttáid ma</p>
<p>Muđui lea čielggas ahte buot maid oahppit leat fáttás árvvoštallan,ságastallan, gullan ja gieđahallan ovdal go galget lohkat oahppogirjeteavstta, lea sidjiide buorre. Dalle leat maiddái fágalaš doahpagat ja dieđut čielggaduvvon.  Oahppogirjeteaksta šaddá álkit áddet go leat váras duogášdieđut orrumin sadjosis. Oahppit sáhttet geavahit reaidduid čorget ja rátkit dieđuid logadettiin. Dat gávdnojit lágádusa neahttasiidduin. Dieđusge gáibiduvvo ahte oahppit leat hárjánan dákkár reaidduide, ovdal go sáhttet daid iešheanálaččat geavahit ruovttubargguid oktavuođas.</p>
<p xml:lang="vep">5</p>
<p><em type="bold">Oahpahit OEE-fága vuođđoskuvllas </em></p>
<p><em type="bold">Oahpahit OEE – lea guottuidhuksemis sáhka </em></p>
<p>Osku, eallinoaidnu ja etihkka ii leat duššefal máhttofága. OEE lea dat fága mii eanemusat váikkuha guottuid ovddideamis ja doaibmá maid dego deaivvadansadjin ohppiide geain leat sierranas oainnut ja oskkoldagat.</p>
<p>Oahpahit iešguđet oskkoldagaid ja eallinoainnuid, mearkkaša seammá go oahpahit eará olbmuid oskkuid, jáhkuid ja bassi áššiid birra. Dákkár áššit leat ollu olbmuide dehálaččat eallimis. Lea dalle čielggas ahte oahpahit oskkoldagaid birra addá stuorra morálalaš</p>
<p>ovddasvástádusa oahpaheaddjái. Oahpahus lea mielde hábmemin ohppiid guottuid eará olbmuid oskkuid ektui. Ii dušše dan, muhto maiddái hábme guottuid olbmuid birra geat oskot. Dát guoská maiddái mielohppiid ektui – geat sáhttet leat leastadiánarat, hellodatustibat, jehova vihtanat, adventisttat, juvddálaččat,  risttalaččat, muslimat,</p>
<p>buddhisttat, hinduisttalaččat, luondduoskkolaččat dahje  humanetihkkárat.</p>
<p>Oahpaheaddji gii gilvá negatiiva guottuid muhtin oskkoldaga ektui,  lea seammás mielde váikkuheamen ja  hábmemin negatiiva guottuid olbmuid ektui geat čuvvot oskkoldaga. Dán</p>
<p>birra berre oahpaheaddji smiehttat ja leat diđolaš ovdal go oahpahišgoahtá fága. Son berre guottuidis árvvoštallat, ja láhčit oahpahusa nu bures go vejolaš vai ii soardde ohppiid ja</p>
<p>váhnemiid. Áigumuš lea ahte oahpahus galgá ovddidit áddejumi, árvvusatnima ja dialoga</p>
<p>olbmuid gaskkas geain leat iešguđetlágan oskkoldagat ja oainnut oskkoldatgažaldagaide.</p>
<p>Dattege skuvla ii goasse sáhte beassat eret das ahte muhtin oahpaheaddjit soitet rihkkut</p>
<p>oahppolága, danne go oahpaheaddjit dábálaččat leat olbmot.</p>
<p><em type="bold">Friddjacealkin </em></p>
<p>OEE galgá fátmmastit ja čohkket buot ohppiid, beroškeahttá das makkár oskuduogáš sis lea.</p>
<p>Danne ii galggašii váhnemiin leat dárbu cealkit mánáid friddjan. Fága galgá ovddidit</p>
<p>árvvusatnima, dialoga, áddejumi ja gierdevašvuođa áššiide mat gusket oskkoldagaide ja</p>
<p>6 eallinoainnuide. Seammás galgá fága addit máhtu ja dieđuid oskkoldagaid ja eallinoainnuid árbevieruid, oskku čađaheami, iešvuođaid, máŋggabealatvuođa, morála ja etihka birra.</p>
<p>Sihke oahppoláhka ja máhttolokten deattuha ahte sárdnideapmi ja oskkolaš meannudeamit eai galgga dáhpáhuvvat oahpahusas. Jos dat galget dáhpáhuvvat, de galget váhnemat sáhttit</p>
<p>mánáidasaset cealkit friddjan/eret daid dáhpáhusain. Omd. Jos oahppit galget ipmilbálvalusas oassálastit. Sálbmalávlun ja rohkadallan maid sáhttet dakkár dilálašvuođat main váhnemat dáhttut friddjacealkinvuoigatvuođa geavahit. Fitnat girkus (go ii leat ipmilbálvalus) ii leat seammá go oassálastit ipmilbálvalusas. Áican, geahččan ja oahppan ii leat seammá go aktiivvalaččat oassálastit. Friddjacealkinvuoigatvuođa ii sáhte áicama ja geahččama oktavuođas geavahit. Oahpaheaddji/skuvla galgá dákkár vuoigatvuođaid</p>
<p>ruovttuide álmmuhit, vai sii sáhttet árvvoštallat galget go vuoigatvuođa ja goas galget</p>
<p>vuoigatvuođa geavahit. Oahpaheaddji galgá de iežas oahpahusa dan mielde plánet.</p>
<p>Friddjacealkin ii gáibit ahte váhnen galgá ákkastallat dan ovddas.  Ii leat vejolaš</p>
<p>friddjacealkinvuoigatvuođa geavahit olles fága ektui.  Skuvla ferte datte leat gárvvis das ahte muhtimin sáhttá geavvat nu ahte oahppit ja joavkkut juhkkojit muhtin dilálašvuođain. Datte galgá oahpaheaddji láhčit dili nu ahte dát dáhpáhuvvá uhcimus lági mielde. Buorre</p>
<p>diehtojuohkin ja buorit fágalaš ákkastallamat plánaid ektui sáhttet eastadit juohkima ja maiddái friddjacealkima.</p>
<p>Eambbo friddjacealkimis,  ja njuolggadusaid ja lágaid dan birra gávnnat dás:</p>
<p xml:lang="nno"><em type="italic">http://www.regjeringen.no/Upload/KD/Rundskriv/2007/Rundskriv_F_15_07_informasjon_e</em> </p>
<p xml:lang="nno"><em type="italic">ndringer_KRL_faget.pdf </em><em type="bold"> </em></p>
<p><em type="bold">Filosofiija ja etihkka   ohppiidgirji s 8-20 </em></p>
<p><em type="bold">Maid dadjá ML06S? </em></p>
<p><em type="bold">Váldooassi: Filosofiija ja etihkka </em></p>
<p>Oahpahusa mihttomearri lea ahte oahppi galgá máhttit</p>
<p xml:lang="vep">7</p>
<p type="listitem">• Ovdandivvut muhtin mearkkašanveara filosofaid ja digaštallat sin jurdagiid</p>
<p type="listitem">• selvehit doahpagiid etihkka ja morála</p>
<p><em type="bold">INTRO Oahpaheaddjái </em></p>
<p><em type="bold">Filosofiija </em></p>
<p>Filosofiija lea imašteapmi. Mii imaštat ja jurddašat ja geahččalit gávdnat vugiid das mo eallit</p>
<p>buoremusat,  ja buriid vástádusaid iežamet eallingažaldagaide.  Go mii ohcat vástádusaid ja</p>
<p>árvvoštallat iežamet válljemiid, de min eallin šaddá buoret, ja mii smiehttat dárkileabbot</p>
<p>ovdal go válljet dahkat juoga. Juohkehaš ferte ieš árvvoštallat ja jurddašit ja oaivvildit áššis.</p>
<p>Dávjá sáhttet leat máŋga vástádusa, ja olmmoš ferte de árvvoštallat guđe vástádus lea</p>
<p>buoremus. Ii leat álo álki smiehttat ja árvvoštallat. Dan ferte hárjehallat.</p>
<p>Filosofiija gieđahallá gažaldagaid maid ferte jurddašit, árvvoštallat ja smiehttat ovdal go vástida. Dákkár gažaldagat sáhttet leat omd: Manne lean mun? Dákkár gažaldagaide ii sáhte gávdnat vástádusa leksikonain. Gáibiduvvo ahte olmmoš smiehttá ja árvvoštallá ovdal go gávdná vástádusa mii sutnje lea vuohkkaseamos. Galgá maid leat vejolaš ođđasit smiehttat ja rievdadit oainnu ja vástádusa. Go mii eará olbmuiguin ovttastallat ja ságastallat, de mii oahppat mo sii smihttet ja jurddašit. Mii sáhttit maiddái lohkat maid earát leat čállán ja teavsttain ohcat dieđuid ja viissisvuođa. Ulbmil filosofiijain lea ohcat ja gávdnat buriid vástádusaid eallimii ja  máhttit ákkastallet iežat oaiviliid ja daguid ovddas. Oarjemáilmmi filosofiija deattuha ahte filosofiija lea ráhkistit viisodaga ja dieđu. Dieđalaš jurddašeami vuođđun lei olbmo lokten luonddu bajábeallai ja stivret luonddu. Luondu lei passiiva ávnnas maid olmmoš galggai aktiivvalaččat ja aggressiivagaccat vuoluštit ja oamastit. Olmmoš galgá ohcat nu ollu dieđuid go vejolaš ja eambbo diehtu lea álo buoret ja das eai gávdno ráját.</p>
<p>Eamiálbmogiid filosofiija meroštallá olbmo oassin luonddus.  Eamiálbmogiid filosofiija deattuha baicce ahte gávdnojit áššit maid olmmoš ii dárbbaš, dahje gánnát diehtit.</p>
<p xml:lang="vep">8</p>
<p xml:lang="est"><em type="bold">Sokrates </em></p>
<p>Sokrates riegádii ja šattai bajás Athenas. Son lei náitalan Xantippen, gean birra muitaluvvui</p>
<p>ahte son lei bahánihkkán. Sokrates  jođii gáhtaid mielde ja ságastii olbmuiguin. Son ságastii ja gažadii olbmuid filosofalaš gažaldagaiguin. Loahpas son áššáskuhttui ja dubmejuvvui</p>
<p>jápmimii. Son fertii mirkkocearkki jugistit.</p>
<p>Sokrates ii čállán maidege, muhto son ságastii ja su beroštupmi lei olmmoš ja olmmošlaš gaskavuođat. Son oaivvildii ahte olbmot dahke rivttes daguid jos sis lei</p>
<p>rivttes/doarvái/heivvolaš máhttu. Son háliidii ahte buot olbmot galge oažžut máhtu ja oahpu vai sii sáhtte árvvoštallat daguideaset ja válljet rivttes dagu.  Danne son ságastii vai olbmuin</p>
<p>galggai bohciidit sáhkkitvuohta ja dan bokte maiddái máhttu ja dieđut.  Sokratesa vuođđoguottut ledje; “Olmmoš ii galgga gopmirdit ja dohkkehit celkon vástádusaide, muhto</p>
<p>álo ieš jearrat ođđa gažaldagaid” Dat mearkkaša ahte olmmoš galgá álo ohcat ođđa</p>
<p>duohtavuođa.</p>
<p>Dan áigge go Sokrates elii Athenas (birrasii 450 o. Kr) lei dábálaš ahte olbmot osku ja bálvaledje báikkálaš/guovllu Ipmilii dego Zevs, Poseidon, Hera ja earáid. Sis ledje gárvves</p>
<p>vástádusat ja moralalaš njuolggadusat mat ledje guhkes áiggiid badjel ceaggan servodahkii. Almmolaš ákkastallamat dehálaš servodatlaš áššiid birra ii lean lohpi. Sokrates lei kritihkalaš</p>
<p>daidda ja son geavahii jierpmi ja jearggálašvuođa go árvvoštalai servodatáššiid. Dát dieđusge</p>
<p>šattai áittan eiseválddiide. Sokrates ákkastalai kritihkalaš jirpmiin. Juohkehaš fertii</p>
<p>árvvoštallat mii lei riekta ja boastut. Bealuštansártnistis son celkkii ahte duohtavuohta ii leat</p>
<p>juoga maid mii oamastit, muhto juoga maid mii fertet ohcat kritihkalaš ságasteami bokte.</p>
<p xml:lang="est"><em type="bold">Platon </em></p>
<p>Platon rehkenasto okta daid stuorámus máilmmi filosofain. Son šattai bajás Atenas</p>
<p>antihkkaáiggis ja su bearaš lei rikkis ja fámolaš. Jurdda lei ahte son maid galggai oažžut fámolaš virggi gávpogis. 20 jahkásažžan son deaivvai Sokratesa. Sokrates lei su oahpaheaddji</p>
<p>ja váikkuhii garrasit dasa ahte Platon šattai filosofan. Son čuvodii Sokrates 9 jagi. Son vásihii maiddái ahte Sokrates oahpahisvugiidis ja jurdagiiddis ovddas áššáskuhttui ja gillái jápminduomu. Platon mearridii viidáset fievrridit Sokratesa oahpu ja jurdagiid.  Son ásahii</p>
<p>skuvlla dahje universitehta (Akademiija) gos son oahpahii studeanttaid. Ollu olbmot ohppe</p>
<p>9 dan skuvllas seammá maid Sokrates lei Platonii oahpahan. Platon ozai ja geahččalii gávnnahit vástádusaid filosofalaš gažaldagaide dego: Mii gávdno? Mo mii sáhttit oažžut dieđu dan birra</p>
<p>mii gávdno? Mii lea buorre servodat?</p>
<p xml:lang="est"><em type="bold">Aristoteles </em></p>
<p>riegádii Makedonias. Su áhčči lei gonagasa doavttir. 7 jahkásažžan son vulggii Atenii</p>
<p>studeret Platona universitehtas. Doppe son bisui 20 jagi.  Maiddái son ásahii skuvlla ja dasa</p>
<p>lassin vel stuorra girjerádjosa. Go Platon jámii, son dutkagođii luonddu. Son oaivvildii ahte olmmoš ferte dutkat, áicat ja iskat ja ii dušše navdit ja jáhkkit, gávdnan dihte duohtavuođa.</p>
<p>Sus lei empiriijalaš jurddašeapmi. Dat mearkkaša ahte buot diehtu ja dan maid mii máhttit huksejuvvo dutkama, iskama ja áicama mielde. Son oaivvildii ahte olbmot galget máilmmi ja duohta eallima oahppat dovdat dáidduset bokte.</p>
<p>Olmmoš lea sosiála ja ferte eallit earáiguin ovttas jos galgá leat lihkolaš. Olmmoš sáhttá ja</p>
<p>máhttá jurddašit ja plánet. Datte leat olbmos maiddái dovddut ja anistupmi (begjær).</p>
<p>Aristoteles oaivvildii ahte jurdagat ja árvvoštallamat galget mearridit dovdduid ja anistumi</p>
<p>badjel. Aristoteles oaivvildii ahte juohke olmmoš ohcá ja geahččala gávdnat lihkolašvuođa ja buoremus eallima. Dan son gávdná go čuovvu Aristotelesa rávvagiid dasa ahte válljet</p>
<p>gaskkameari. Omd lea duostilvuohta, dahje roahkkatvuohta gasku árgodaga (feighet) ja</p>
<p>roastilvuođa (dumdristighet). Dalle berre válljet duostilvuođa dahje roahkkatvuođa go galgá dahje šaddá dáid gaskkas válljet eallindilálašvuođas.</p>
<p>Aristoteles oaivvildii ahte luondu stivre buot ja luonddu rievdamis lea álo man nu lágan</p>
<p>ulbmil ja áigumuš. Buot luonddugáhppálat mannet/rivdet iežaset áigumuša mielde. Datte olmmoš sáhttá smiehttat ja sáhttá válljet ii čuovvut iežas luonddu (muhtin muddui). Son oaivvildii ahte luonddu bealis leat  nissonat albmáid vuolitárvosažžan, ja ahte muhtin</p>
<p>álbmogat galget, ja heivejit buoremusat leat earáid bálvvát.</p>
<p>Platona ja Aristotelesa jurdagat šadde ge vuođđun oarjemáilmmi (anglo-amerihkálaš)</p>
<p>modearna ja analyhtalaš filosofiijan. Lea dát filosofalaš árbevierru mii gohčoduvvo filosofiijan, ja maid mii dovdat ja jurddašat go gullat sáni <span type="quote">“filosofiija”</span>.</p>
<p xml:lang="vep">10</p>
<p xml:lang="nno">Ođđaset áigge filosofat leat Thomas Aquinas, Muhammad al-Ghazali, William av  Ockham,</p>
<p>Voltaire,  Immanuel Kant, John Stuart Mill,  Søren Kierkegaard, Hannah Arendt, Áillohaš (Nils Aslak Valkeapaa),  Arne Næss, Nils Jernsletten, Nils Oskal ja Jan H Keskitalo.</p>
<p><em type="bold">Álgoálbmotfilosofiija </em></p>
<p>Juohke álbmot ja servodagat leat huksen iežaset máilmmiáddejumi dahje govvádusa,  ja meroštallan gažaldagaid dego; manne mii leat dahje makkár rolla mis lea máilmmis. Sámiid dieđut leat áiggiid čađa olgguštuvvon go sii leat lundui gullevaččat ja danin vuolitárvosaččat.</p>
<p>Sámit leat <span type="quote">“primitiivvalaš dásis”</span> dan ektui mo Eurohpá filosofat meroštalle iežaset/Eurohpá</p>
<p>álbmoga. Ieža ledje <span type="quote">“ovddabealde”</span> ovdáneami dáfus, dan ovddit olmmošlaš dásis. Sámit</p>
<p>ledje sin mielas ain dan ovddit olmmošlaš dásis. Go eamiálbmogat leat meroštallon lundui</p>
<p>gullevažžan, sii leat šaddan olmmošgotti olggobeallái oktan eará vuolitárvosaččaiguin. (Kuokkanen.2009: 94) Dattege lea eamiálbmogiid filosofiija ja rolla eamiálbmot servodagain dehálaš</p>
<p>ovddideames ja iešmearrideame ollašuhttimis. Eamiálbmogiid filosofiijat čujuhit dihtolágan</p>
<p>vugiide diehtit, dulkot, dovdat ja áddet/ipmirdit máilmmi maid eamiálbmogat leat hábmen historjjá čađa.</p>
<p>Buot kultuvrralaš joavkkut hábmejit golbma meroštallama maid ala sii huksejit buot eará</p>
<p>meroštallamiid dan máilmmis gos ellet. Vuosttaš lea máilmmi govvádus, nubbi lea mii</p>
<p>mearkkaša leat olmmožin ja goalmmát lea olbmo rolla dán máilmmis. Sámiid máilmmiáddejumi dahje kosmologiija <span type="quote">“kárta”</span> leamaš árbevirolaččat oaidnimis goavdásis,</p>
<p>masa lei sárgojuvvon áddejupmi gomuvuođas ja dan deháleamos govvosat/symbolat.</p>
<p>(Pentikäinen 1987). Sámiid filosofiija leat eambbo holistalaš go oarjemáilmmi filosofiija árbevierut.</p>
<p>Dat mearkkaša ahte dat váldet mielde buot aspeavttaid ja beliid olbmo doaimmaid luonddus.</p>
<p>Eamiálbmogat eai jurddaš máilmmi dego olgguldas objeaktan mainna olbmot sáhttet</p>
<p><span type="quote">“rássat”</span> ja bargat dahje doaimmahit. Máilbmi rievdá ja ođasmahtto ovttas olbmuin.</p>
<p xml:lang="vep">11</p>
<p>Olbmuid, máilmmi ja buot eallima oktiigullevašvuohta lea guovddážis eamiálbmot</p>
<p>máilmmiáddejumis. Mii leat buohkat fulkkežat.</p>
<p>Filosofiija ja dan sisdoallu lea rievdan dan mielde makkár gažaldagat leamaš relevánta dihto áigodagas. Maŋimuš áiggiid leat olbmo eambbo ja eambbo fuomášan ahte <span type="quote">“buorre eallin”</span> lea duođaige sorjavaš eatnama ja luonddu buresbirgejumis. Sámi vuođđoárvvut das mo olmmoš galgá eallit buorre eallima sisttisdollet rehálašvuođa, vuoiggalašvuođa, gutnálašvuođa ja gudnejahttima, masa gullá maiddái luonddubirrasis vára váldit. Boazolihkku</p>
<p>ja guollelihkku- doahpagat leat čatnon dasa. Dat muitala makkár olmmoš don leat ja mo don</p>
<p>ealát iežat eallima. Dus lea dalle dássedeaddu ealus (eai leat menddo ollu miesit áldduid ektui omd).  Jos nu lea, de daddjo ahte eallu lea <span type="quote" xml:lang="isl">“fasti”</span>. Guollelihkku lea olbmos gii ii badjelgeahča guliid ja guollejávrriid, ja divššut dan maid gottát.</p>
<p xml:lang="smj"><em type="bold">Etihkka  </em></p>
<p>Etihkka lea mo mii jurddašat ovdal, birra ja maŋŋá daguid maid leat dahkan. Etihkka gokčá teorehtalaš sisdoalu sánis, ja morála fas čilge konkrehta daguid. Šaddá buorre morála jos</p>
<p>smiehttá ja reflektere ovdal go dahká juoidá. Lea dehálaš skuvllas veahkehit ohppiid</p>
<p>dihtomielalašvuhtii dan ektui. Etihkka čilge mo mii galggašeimmet eallit ja morála fas muitala mo mii duođai eallit. Etihkka ásaha njuolggadusaid dasa maid heive dahkat ja maid ii heive dahkat. Buot olbmuin leat jurdagat dan birra mii lea riekta ja boastut. Buot servodagain leat</p>
<p>njuolggadusat ja lágat goddima, veahkaváldima, gielisteami, suoládeami ja seksuála daguid</p>
<p>ektui. Mii oaivvildit gal seammá, muhto mis leat iešguđet ákkat ja čilgehusat dasa manne</p>
<p>áššit leat nu mo leat. Datte ii leat doarvái ahte mis leat njuolggadusat ja lágat, muhto mii galgat reflekteret ja jurddašit dan birra ahte maid heive dahkat ja mii lea riekta ja boastut.</p>
<p>Etihkka gieđahallá olmmošlaš gaskavuođaid ja mo mii dárbbašat guđet guoimmi. Mii čájehat ovddasmorraša ja váldit vuhtii guđet guoibmámet dárbbuid. <em type="italic">Galggat earáide dahkat dan </em></p>
<p><em type="italic">maid sávat earát dutnje dahket. </em>Juohke háve ovdal go válljet juoidá dahkat, galggat </p>
<p>árvvoštallat: Mo vásiha son geasa dát dahku guoská dahje čuohcá? Jos vel leat ge</p>
<p>12 njuolggadusat, de ferte álo ieš árvvoštallat dagu. Njuolggadusat ja lágat sáhttet rievdaduvvot, go daid leat olbmot dahkan. Dat sáhttet rievdaduvvot ja sihkkojuvvot go ii leat daidda šat dárbu.</p>
<p><em type="bold">Guovddáš fágadoahpagat dán oasis, oahppogirjjis: </em></p>
<p>Filosofiija, jurddašeaddji, etihkka, oaidnu, ovddasvástádus, vuollegašvuohta (ydmyk),</p>
<p>antihkkaáigi, čilget, luonddufilosofiija (mii máilbmi lea ja mo dan áddet), jurddašanvuohki,</p>
<p>gávnnahit, eamiávnnas (juoga mii lei álggus ja mas buot leat oktii vuolgán), agálaš (bissovaš, rievddakeahtes)  duohtavuohta, geahčemeahttun (uendelig), áicat, jierpmálaš, proseassa,</p>
<p>rievdan/earáhuvvan, atom, objeakta, čádjádus (bortkommenhet, forvillelse), vuođđudeaddji,</p>
<p>borgár (ássi), dovddiidus (erkjennelse), vádjolit, muittuhit, hálešteaddji, cuiggodit,</p>
<p>beahttaleaddji, ákkastallan, návccaheapme, váilevaš, konklušuvdna, <span type="quote">“riegádahttit”</span>, viisát,</p>
<p>máhtolašvuohta (máhttu, dieđa), diehtemeahttunvuohta, dialoga, jurddaoahppa</p>
<p>(tankelære), hápmi, ii ávnnaslaš (ikke fysisk), jápmemeahttun (udødelig),  idealisma, siellu,</p>
<p>dávvir (ting), ollašuhttit, ulbmil, eallinnákca (livskraft), beasakeahttá (uløselig)</p>
<p><em type="bold">Mo álggahit oahpahusa </em></p>
<p>Sáhttibehtet ovttas geahččat filmma: Sofies Verden, dahje lohkat osiid girjjis. Ságastehket ja</p>
<p>digaštallet sisdoalu.  Dát addá buorre vuođu kapihttala čađaheapmái, go dalle lea oahppis  kognitiiva  vuogádagas áŋkorastinčuolddat mat sáhttet dustet ođđa oahpu.</p>
<p><em type="bold">Gažaldagat oahppogirjetekstii </em></p>
<p>1. Mii lea filosofiija? 2. Maid bargá filosofa? 3. Man láhkai filosofiijafága sáhttá veahkehit min?</p>
<p xml:lang="vep">13</p>
<p>4. Gos lea filosofiijafága vuolgán álggus? 5. Makkár filosofiijas beroštedje álgo filosofat? 6. Mii lei erohus Thales, Anaximandera ja Demokrita čilgehusain? 7. Maid mearkkaša sátni <em type="italic">atom</em>? 8. Čilge maid Heraklit čuoččuhii! 9. Čilge maid Parmenides oaivvildii! 10. Sokratesis lei erenoamáš vuohki mo oažžut olbmuid jurddašit ja oahppat. Makkár vuohki? 11. Maid lei Delfi orakel cealkán Sokratesii? 12. Manne Sokrates dubmejuvvui jápmimii? 13. Maid Platon oaivvildii duohtavuođa birra? 14. Čilge mii lei Platona <em type="italic"><span type="quote">“juoga nu”</span></em> ? 15. Mo Aristoteles áiggui gávdnat duohtavuođa? 16. Maid oaivvildii Aristoteles go dajai ahte juohke dávviris lea su iežas ulbmil? 17. Mii earuhii Platon ja Aristoteles beroštumiid? </p>
<p><em type="bold">Vástádusat </em></p>
<p>1. Ráhkesvuohta viissisvuhtii 2. Ohcá dieđuid ja áddejumi 3. Sáhttá veahkehit min jurddašit čielgasit ja nu ahte jurdda addá</p>
<p>geahččetmeahttun. Dat buvttada buot maid mii sáhttit oaidnit. Dađis dat dušše fas dohko. Demokrit oaivvildii ahte gávdnojit ollu iešguđet vuođđoávdnasat  mat oktiibuot dahket eatnatvuođa máilmmis.</p>
<p>7. Juogekeahtes 8. Son čuoččuhii ahte buot rievdá. Rievdan lea bissovaš proseassa mii guoská olles</p>
<p>máilbmái. Son čuoččuhii maiddái ahte olbmo áiccut eai sáhte áddet duohtavuođa.</p>
<p>9. Parmenides oaivvildii ahte máilbmi ii rievdda ja ahte dat lea bissovaš.  10. Sokrates vuohki lei gažadit olbmuid gažaldagaiguin mat gáibidedje dađistaga</p>
<p>čiekŋalet dovddiidusa.</p>
<p>11. Ahte son lea viisámus buot olbmuid gaskka.</p>
<p xml:lang="vep">14</p>
<p>12. Su gažadeapmi šattai giksin olbmuide ja eiseválddit oaivvildedje ahte son billistii</p>
<p>nuorra albmáid/dievdduid miela nu ahte eai šat oskun stáhta ipmiliidda.</p>
<p>13. Ahte duohtavuohta lei gokčojuvvon/čihkkojuvvon juohke ávdnasa siskkožii ja danne</p>
<p>mii eat dieđe mii dat albma duohtavuohta lea.</p>
<p>14. Siellu mii lea giddejuvvon rupmašii. Siellu dulko midjiide máilmmi duohtavuođa, muhto dat šaddá dušše speajalgovva duohtamáilmmis. Dan fertet dohkkehit ja ohcat</p>
<p>ja gávdnat iežamet duohtavuođa.</p>
<p>15. Áicat, duktat ja gávnnahit mii mearrida juohke dávvira.  16. Ahte juohke šattolaš ávdnasis lea eallinfápmu rievdadit hámis vai sáhttá ollašuhttit</p>
<p>iežas ulbmila dahje iežas áigumuša su eallimis.</p>
<p>17. Platon beroštii das mii ii rievdan ja lei bissovaš, Aristoteles fas dutkkai luonddu ja mo buot ávdnasat olles áiggi rivdet.</p>
<p><em type="bold">Gažaldagat digaštallamii </em></p>
<p>Mii lea viissisvuohta? Mii lea jierpmálašvuohta? Mii lea ráhkesvuohta?</p>
<p><em type="bold">Bargobihtát ohppiide </em></p>
<p>Oahppit sáhttet lohkat sámi máidnasiid ja árvvoštallat dain filosofalaš beali. Máidnasat mat heivejit dán oktavuhtii: Rievssat, Áhkku gii manai viežžat čázi, Bajándálkki birra, Mun muittán</p>
<p>heajos jagi, Ustibaččan. Buot dát máidnasat leat girjjis: Boađe lohkat. Fag og Kultur. Laila</p>
<p>Stien. Eará máidnasat: Lávrrakaš, Jiehtanas šaddá geađgin beaivváža ovddas, Bárdi dájuha stálu. Dát máidnasiid gávdnabehtet girjjis: Min njálmmálaš árbevierru. Davvi Girji. 2004.</p>
<p>Doaim: Gaski, Solbakk.</p>
<p><em type="bold">Gos sáhttá oahpaheaddji lohkat eambbo? </em></p>
<p xml:lang="est">Hegel: Åndsfilosofien. Vidarforlag. 2013.</p>
<p xml:lang="nob">Svendsen: Hva er filosofi. Universitetsforlaget. 2003.</p>
<p xml:lang="vep">15</p>
<p><em type="bold">Filosofalaš fáttát  ohppiidgirji s 20 – 35 </em></p>
<p><em type="bold">Maid dadjá ML06S? </em></p>
<p><em type="bold">Váldooassi: Filosofiija ja etihkka </em></p>
<p>Oahpahusa mihttomearri lea ahte oahppi galgá máhttit</p>
<p type="listitem">• reflekteret filosofalaš fáttáid birra mat leat čadnon identitehtii ja eallindulkomii,</p>
<p>lundui ja kultuvrii, eallimii ja jápmimii, riektavuhtii ja boasttuvuhtii</p>
<p type="listitem">• Geavahit ehtalaš analiissa man vuolggasadjin leat vuođđo ehtalaš jurddašanvuogit</p>
<p><em type="bold">INTRO Oahpaheaddjái </em></p>
<p>Máhttolokten 2006 S (ML06S) deattuha ahte oahppit galget jurddašeami (reflekterema) bokte oahppat, ii dušše filosofiija ja filosofiija historjjá birra, muhto maiddái eará fágalaš beliid. Jearahallama, jurddašeami ja ságasteami bokte galget oahppit ovddidit sihke giela ja máhtu, ja fas viidáset ja čiekŋaleabbo jurddašeami. Dát buktá stuorra vejolašvuođa oahppamii, oahpahussii ja jurddašeapmái. Buot dutkan čájeha ahte oahppit muitet ja ohppet buoremusat daid áššiid maid leat digaštallan, ságastan ja čiekŋalabbot jurddašan.</p>
<p>16 Ságastallamat sáhttet leat friddja dahje čavgadeabbot. Čavgadat ságasteapmi dieđusge gáibida ákkastallama, čielggadeami ja čielga váikkuhus analiissa. Dán oktavuođas lea dehálaš ahte oahpis leat sajis doahpagat ja ahte ceahkis leat oktasaš áddejupmi sániid ja doahpagiid sisdoalus.  Da</p>
<p type="listitem">• <em type="bold">Čuoččuhus </em></p>
<p type="listitem">• <em type="bold">Čilgehus </em></p>
<p type="listitem">• <em type="bold">Ágga </em></p>
<p><em type="italic">Filosofalaš ságasteami ráva </em></p>
<p><em type="bold">1. Liekkadeapmi </em></p>
<p type="listitem">• Smiehttat ovttas</p>
<p type="listitem" xml:lang="deu">• Fokus</p>
<p><em type="bold">2. Čuoččuhus </em></p>
<p type="listitem">• Čuoččuhus, gažaldat, govva, čuolbma, muitalus, dahje eará</p>
<p><em type="bold">3. Smiehttanáigi </em></p>
<p>(Lea dehálaš ahte smiehttanáigi lea doarvái ja áinnas guhkki álggus go lea filosofalaš ságastanvuogi/málle hárjehallamin. Dás sáhttet oahppi smávit joavkkuin ságastit ja áinnas čállit jurdagiid.)</p>
<p><em type="bold">4. Ságasteapmi </em></p>
<p>Buohkat galget oažžut áiggi ságastit, ja ságasteapmi galgá bissut rámaid siste. Lea vuogas ásahit geađggi dahje eará ávdnasa maid oahppi sáhttá doallat don botta go lea su vuorru cealkit/muitalit juoidá. Muhtin oahppit eai liiko hállat jitnosit earáid</p>
<p>ovddas. Daid ii galgga bágget cealkit/muitalit. Oahpaheaddji sáhttá gažadit jos</p>
<p>17 ságasteapmi orru bisáneamen. Son sáhttá maid hástalit sin čilget ja ákkastallat čuoččuhusaidis ovddas.</p>
<p>Veahkkegažaldagat:</p>
<p type="listitem">• Manne jáhkat nu lea?</p>
<p type="listitem">• Makkár ágga lea dus dása?</p>
<p type="listitem">• Sáhtát go ovdamearkkaiguin čájehit ahte nu lea?</p>
<p type="listitem">• Čilge manne it leat ovttaoaivil, dahje leat ovttaoaivil?</p>
<p type="listitem">• Sáhtát go eará láhkai čilget? Sáhttá go eará sániiguin čilget?</p>
<p type="listitem">• Gii háliida lasihit juoidá dáid čuoččuhusaide?</p>
<p><em type="bold">5. Smiehttanboddu ja loahpaheapmi </em></p>
<p>Veahkkegažaldagat:</p>
<p type="listitem">• Leat go oahppan ođđa áššiid? (maid?)</p>
<p type="listitem">• Lei go juoga man birra it leat ovdal smiehttan? (mii?)</p>
<p type="listitem">• Lei go juoga maid imaštit, lei go miellagiddevaš, somá?</p>
<p type="listitem">• Guđe ákkat ja čilgehusat ledje du mielas buorit?</p>
<p type="listitem">• Háliidat go eambbo ja viidáset bargat dáinna áššiin?</p>
<p>Loahpas sáhttet oahppit čállit iežaset ja earáid gažaldagaid, assosiašuvnnaid, čuoččuhusaid ja</p>
<p>ákkaid. Sáhttet maid čállit maid sii leat oahppan, ja gažaldagaid mat leat báhcán vel. Čállin</p>
<p>sáhttá dáhpáhuvvat juohke dásis ságasteamis.</p>
<p><em type="bold">Filosofalaš ságastanvuogi njuolggadusat </em></p>
<p type="listitem">• Mii astat guldalit maid earát hállet ja muitalit<em type="bold"> </em></p>
<p type="listitem">• Mii árvvoštallat ja smiehttat dan maid earát hállet ja muitalit</p>
<p xml:lang="vep">18</p>
<p type="listitem">• Buot jurdagat, idéat ja evttohusat galget árvvus atnot ja daid ii leat lohpi cuiggodit</p>
<p>jallan dahje duššin</p>
<p type="listitem">• Eai gávdno álkes/rivttes vástádusat gažaldagaide</p>
<p>Digaštallan lea dábálaš šáŋŋer skuvllas. Mii digaštallat ja čuvgehit dehálaš beliid áššiin ja geahččalit juksat ovttaoaivilvuođa. Digaštallamis ja ságasteamis dáhpáhuvvá oahppan sihke</p>
<p>ohppiid gaskkas ja juohke ovttas. Giella ovdána ja sátneriggodat viidána go ođđa doahpagat</p>
<p>njáhket ja sajáiduvvet gillii. Go oahppit njálmmálaš giela bokte hábmejit máhtu, de sin giella</p>
<p>ovdána ja šaddá dehálaš oahpporeaidun skuvllas.</p>
<p>Lea dehálaš ahte oahpaheaddji dahje sága jođiheaddji muitá geardduhit dađis maid dii</p>
<p>lehpet gávnnahan vai sága álbmi ii láhppo ja bieđgan. Áigi berre leat duppaldiibmu. Berre</p>
<p>maid atnit muittus ahte oahppit 8. ceahkis eai soaitte nu bures láddan dákkár doaimmaide go oahppit 10.  ceahkis.</p>
<p><em type="bold">Guovddáš fágadoahpagat  dán oasis, oahppogirjjis: </em></p>
<p>Identitehta, iešvuohta (egenskap), oktagaslaš identitehta (individuell identitet, egenidentitet), naššuvnnalaš </p>
<p>(avhengig), sierranasvuohta, hukset,  kultuvra,  joavku, servodat, oaidnu,  eallinoaidnu, vuođđudit (grunnlegge), soabatčoavdda (kontrakt), oskkolaš, sekuleara (máilmmálaš), reaidu, vuođđu, heakkalaš, njuolgavuohta, sárdnut, áiccut, vuoiŋŋalaš dilli, agálaš, soaiggus (skremmende), vuorru, ballu, čuoldit ( utelate, ta bort, stenge ute), dohkkehit, morála,</p>
<p xml:lang="nob">etihkka, oarjeetihkka, bagadus,  norbma,  njuolggadus, dárbmenjuolggadus (universal-regel som gjelder uavhengig av tid, sted og rom),  ovddasvástádus, geatnegasvuohta, eahpegudnejahttin (vanære), gustot (formidle), sorjjakeahttá (uavhengig), searvevuohta,</p>
<p>miellahttu, prinsihppa, láhkarihkkun, giddagas, čielggadit áššiid, mielladilli (mental tilstand),</p>
<p>19 fuolla, oktagaslašvuohta (individualisme), geatnegasvuođaetihkka (pliktetikk), utilitarisma, lihkku, váikkuhus, višuvdna (ønske, ønsketenkning)</p>
<p><em type="bold">Mo álggahit oahpahusa </em></p>
<p><em type="bold">Gažaldagat oahppogirjetekstii </em></p>
<p>1. Mii lea identitehta? 2. Mii lea oktagaslaš identitehta? 3. Mii lea almmolaš identitehta? 4. Mo mii hukset iežamet identitehta? 5. Mii lea eallinoaidnu? 6. Guđe guovtti jovkui lea dábálaš juohkit eallinoainnu? 7. Mat leat eallindulkoma guovddáš oamit? 8. Maid mearkkaša sátni <em type="italic">kultuvra</em>? 9. Sámi kultuvra ja luondu leaba nannosit oktii čadnon. Čilge! 10. Oskkoldagain ja eallinoainnuin leat iešguđetlágan evttohusat das mii dáhpáhuvvá </p>
<p>olbmuin go jápmet. Čilge muhtin evttohusaid.</p>
<p>11. Manne ollugat ballet jápmimis? 12. Mo sáhttá čilget eallima? 13. Eallin ja jápmin gažaldahkii ii gávdno fasihttavástádus. Mo dalle galgat sáhttit eallit dáid</p>
<p>gažaldagain?</p>
<p>14. Mii lea morála? 15. Mii lea etihkka? 16. Mii lea norbma? 17. Mii lea dárbmenjuolggadus? 18. Čilge mo Navajo álbmot meannuda searvevuođa norbma-rihkolaččaid!</p>
<p xml:lang="vep">20</p>
<p>19. Mii lea geatnegasvuođaetihkka? 20. Mii lea utilitarisma?</p>
<p><em type="bold">Vástádusat </em></p>
<p>1. Iešvuođat mat dovddahit du ja eai ollus rievdda áiggiid čađa.  2. Mo don áddet iežat ja mo earát áddejit du. 3. Muitala makkár joavkkuide mii gullat, Omd makkár politihkalaš joavkkus lea aktiiva, dahje friddjaáiggedoaimmaid main liiko oasálastit, dahje makkár olmmoščerdii dahje sohkabeallái lea šaddan.  4. Identitehta lea boađus das maid mii oažžut (sohkabealli, váhnemat, ruovttubáiki) ja</p>
<p>das maid ieža válljet (skihpárat, oahppu, friddjaáiggedoaibma).</p>
<p>5. Iežat oaidnu dan birra maid don jáhkát eallima ja máilmmi birra.  6. Oskkoldatlaš ja sekuleara. 7. Mo mii áddet máilmmi, olbmo ja daid vuođđu árvvuid. 8. Gilvit ja muohkkadit.  9. Sámi kultuvra lea vuolgán luonddus ja luonddubargguin, omd  duodji, luohti,</p>
<p>málesteapmi, muitaleapmi. Sámi kultuvra čájeha sámi eallinvugiid áiggiid čađa.</p>
<p>10. Risttalaččat jáhkket ahte buot jápmán risttalaččat bohtet albmái maŋŋá jápmima ja</p>
<p>ahte doppe lea agálaš eallin. Buddhisttat ja Hinduisttalaččat jáhkket ahte olmmoš riegáda ođđasit eará hápmásažžan. Sámi dološ osku čilgii ahte jápmán olbmo siellu čákŋá njuorat máná rupmašii.</p>
<p>11. Danne go ii oktage dieđe ja máhte čilget áibbas sihkkarit mii dáhpáhuvvá go olmmoš lea jápmán. 12. Evttohus: Eallin álgá go riegáda ja nohká go jápmá. Eará: Eallin lea Ipmila skeaŋka.</p>
<p>Riegádeami ja jápmima ráidu masa olbmot ohcet čiegusvuođa vástádusa.</p>
<p>Luondduproseassa. Jápmin ja eallin lea seammá.  13. Ieš jurddašit ja árvvoštallat ja jurdagiid vuođul hábmet iežat jurdagiid mat dutnje leat</p>
<p>dohkálaččat.</p>
<p>14. Morála leat norpmat maid mielde mii eallit. 15. Etihkka lea teoriija ja jurddašeapmi daid vejolašvuođaid birra mat mis leat. 16. Norbma lea njuolggadus mii guhkit áigge badjel lea šaddan dábálaš ja maid buohkat</p>
<p>dovdet, dohkkehit ja čuvvot.</p>
<p>17. Lea norbma dahje njuolggadus mii heive dahje gusto buohkaide olles máilmmis, álo.  18. Rihkolaš galgá čuovvut muhtin rituálaid go olles bearaš čuovvu ja veahkeha su</p>
<p>buoridit mielladili ja šaddat buoret olmmožin.</p>
<p>19. Geatnegasvuođaetihkka leat eallinnjuolggadusat maid olgguldas autoritehta (Ipmil,</p>
<p>eiseválddit) lea ásahan olbmuide čuovvut. Omd. gárvodit dihto njuolggadusaid mielde, go bassi čállosat gáibidit dan.</p>
<p>21 20. Utilitarisma muitala ahte olbmot galget dahkat dan mii lea ávkkáleamos ja buoremus eanaš olbmuide.</p>
<p><em type="bold">Gažaldagat digaštallamii </em></p>
<p>Mii lea eallin?</p>
<p>Goas álgá eallin?</p>
<p>Mii lea jápmin?</p>
<p>Goas álgá jápmin?</p>
<p>Mii lea olmmoš?</p>
<p>Gii lean mun?</p>
<p>Mii lea mu identitehta?</p>
<p>Lea go mus álo seammá identitehta?</p>
<p>Lean go mun seammá olmmoš dál, go dalle go ledje unni? Manne?, dahje manne in?</p>
<p>Lea go vejolaš <span type="quote">“gávdnat iežas”</span>?</p>
<p>Goas, dahje mo lean mun <span type="quote">“ieš”</span>?</p>
<p>Mii lea oahppu?</p>
<p>Mii lea duohta?</p>
<p>Manne mis leat dovddut?</p>
<p>Mo mii sáhttit dovdat?</p>
<p>Mii lea friddjavuohta?</p>
<p>Goas lean mun friddja?</p>
<p xml:lang="vep">22</p>
<p>Mii lea ovddasvástádus?</p>
<p>Na, ba lihkolašvuohta?</p>
<p>Goas lean mun lihkolaš?</p>
<p>Mii dahká mu lihkolažžan?</p>
<p><em type="bold">Gos sáhttá oahpaheaddji lohkat eambbo? </em></p>
<p xml:lang="nno"><em type="italic">http://www.buf.no/prosjekter/skole/?page=start </em> </p>
<p xml:lang="nno">Svare: Den gode samtalen. Kunsten å skape dialog. Pax. 2008.</p>
<p><em type="bold">Muhtun ehtalaš gažaldaga    ohppiidgirji s 26 – 46 </em></p>
<p><em type="bold">Maid dadjá ML06S? </em></p>
<p><em type="bold">Váldooassi: Filosofiija ja etihkka </em></p>
<p>Oahpahusa mihttomearri lea ahte oahppi galgá máhttit...</p>
<p type="listitem">• guorahallat etihkalaš gažaldagaid mat leat čadnon olmmošárvvuide ja</p>
<p>olmmošvuoigatvuođaide, eamiálbmot vuoigatvuođaide, ovttaárvosašvuhtii ja</p>
<p>ovttadássásašvuhtii, earret eará váldit vuolgaga oahpes ovdagovaiguin</p>
<p xml:lang="vep">23</p>
<p type="listitem">• reflekteret ehtalaš gažaldagaid birra mat gusket olbmuidgaskasaš oktavuođaide,</p>
<p>máŋggakultuvrralaš jurddašeapmái, bearrašii ja ustibiidda, bajásgeassimii,</p>
<p>ovttaseallimii, heterofiliijii ja homofiliijii, nuoraidkultuvrii ja rumaškultuvrii</p>
<p><em type="bold">INTRO oahpaheaddjái </em></p>
<p xml:lang="smj"><em type="bold">Etihkka  </em></p>
<p>Etihkka čilge mo mii galggašeimmet eallit ja morála fas muitala mo mii duođai eallit, geavatlaččat. Etihkka ásaha njuolggadusaid dasa maid heive dahkat ja maid ii heive dahkat. Buot olbmuin leat jurdagat dan birra mii lea riekta ja boastut.</p>
<p><em type="italic">Etihkalaš jurddašanvuogit </em></p>
<p>Filosofat leat rátkán etihkalaš jurddašanvugiid iešguđet osiide (modeallaide). Geatnegasvuođaetihkka ja váikkuhusetihkka leat váldooasit maid dán oktavuođas heive</p>
<p>namuhit.</p>
<p>Geatnegasvuođaetihkka lea čatnon dasa ahte olmmoš vállje doaibmat dahje čoavdit gažaldaga/hástalusa dan mielde makkár njuolggadusat leat dillái čatnon. Omd Ii sáhte leat</p>
<p>olgun guhkkelii go 10 áigái, go njuolggadus lea nu.</p>
<p>Váikkuhusetihkka ávžžuha olbmuid smiehttat ja árvvoštallat makkár váikkuhusat leat su dagus. Mo váikkuha munnje ja earáide jos mun lea olgun guhkkelii go 10 rádjái?</p>
<p>Min áigi čuovvu váikkuhusetihka eambbo go geatnegasvuođaetihka. Geatnegasvuođaetihkka lea eambbo čatnon konservatiivvalaš  oskkoldatlaš servodagaide. Olbmot dahket dihto láhkai danne go njuolggadus muitala dan. Eatnašat dán áigge mii árvvoštallat iežamet daguid dárkilit ja válljet dan mii midjiide ja earáide lea buoremus váikkuhus. Dat dieđusge gáibida</p>
<p>ahte mii diehtit buot beliid áššiid ja váikkuhusaid birra maid galgat árvvoštallat ovdal go válljet rivtte</p>
<p xml:lang="vep">24</p>
<p xml:lang="smn"><em type="bold">Olmmošárvu </em></p>
<p><em type="bold">Olmmošvuoigatvuođat - universála </em></p>
<p>Álbmogat miehtá máilmmi rahčet iežaset vuođustuvvon olmmošvuoigatvuođaid ja ovttaárvosaš meannudeami ovddas. Olmmošvuoigatvuođat ja olmmošlaš vuođđodárbbut</p>
<p>leat seammá miehtá máilmmi. Buohkat dárbbašit fysiologalaš dárbbuid gokčot ja dovdat oadjebasvuođa ja sihkkarvuođa ja ráhkesvuođa ja sosiála čanastaga dárbbu gokčojuvvot.  (Maslowa dárbupyramiida) Huškojuvvot dego pakistánar dahje duiskalaš lea seammá. Guktot dovdaba seammá bákčasiid ja vuollástuvvoma. Seammá guoská maiddái árvvusatnin-, ráhkesvuođa- ja badjelgeahččanvuođadovdui.</p>
<p><em type="bold">Álgoálbmotvuoigatvuođat </em></p>
<p>Álgoálbmogat miehtá máilmmi leat áiggiid čađa gillán vealaheami ja koloniserema. Sin</p>
<p>eallinvuogit, gielat ja kultuvra galggai jávkaduvvot ja álgoálbmogat galge assimilerejuvvot ja</p>
<p>ealligoahtit ja oahppat kolonisttaid máhtu. Motiivat leamaš iešguđetláganat. Muhtimat miššuvnna geažil, earát fas resurssaid  ja eatnamiid geažil, fas earát ges danne go duođaid háliidedje veahkehit sin eret primitiiva ja fuones eallindilis.  Álgoálbmogat leat guhkká rahčan ja ain rahčet vuoigatvuođaidis ovddas.</p>
<p>Čakčamánu 13. B jagi 2007 ásahuvvui álgoálbmotjulggaštus UNDRIP (United Nations</p>
<p xml:lang="eng">Declaration on the Rights of Indigenous People). Álgoálbmot julggaštus čilge mo ráđđehusat</p>
<p>miehtá máilmmi galget suodjalit álgoálbmogiid vuoigatvuođaid – maiddái álgoálbmotnuoraid</p>
<p type="listitem">– vuoigatvuođaid. Dat guoská álgoálbmogiidda – sihke ovttaskas álgoálbmotolbmui ja</p>
<p>álgoálbmotjoavkkuide. Álgoálbmotjulggaštus lea vuosttaš politihkalaš láhkareaidu mii</p>
<p>fátmmasta máilmmiviidosaččat, ja nu lea ávkin buot álgoálbmogiidda máilmmis.</p>
<p>Julggaštus lea čállon álgoálbmotnuoraid várás ja dan sáhttá lohkat dás:</p>
<p><em type="italic">http://www.galdu.org/govat/doc/galdu_cala_nr_2_2013_samegillii.pdf </em> </p>
<p xml:lang="vep">25</p>
<p><em type="bold">Ovttaárvosašvuohta </em></p>
<p>Buot olbmot leat iešguđetláganat. Mii ássat iešguđet guovllus ja mis leat iešguđetlágan</p>
<p>hámit, ja mii máhttit iešguđetlágan áššiid. Jos vel leat ge iešguđetláganat, de dat ii mearkkaš</p>
<p>ahte muhtin olbmuin lea eambbo árvu go earáin. Buot olbmuin lea seammá árvu – sii leat ovttaárvosaččat. Dat lea gustovaš (gjeldende), ledjet dal gánda, nieida dahje  sápmelaš vai dáža. Datte lea nu ahte muhtin olbmuin bargguid, virggiid ja ámmáhiid dáfus lea eanet</p>
<p>fápmu go earáin. Omd lea nu ahte doaktára ja pasieantta deaivvadeamis, lea doaktáris fápmu pasieantta badjel, dan dáfus go soai eaba leat ovttadássásačča. Son ferte de</p>
<p>árvvoštallat iežas fámu ja geavahit dan buoremusat pasieantta rivttiid ollašuhttit ja</p>
<p>veahkehit. Dávjá oaidnit ja sáhttit lohkat mediain gos ovttaárvosašvuođa prinsihpat rihkkojit ja olbmot gillájit sihke buohccedivššáriid, doaktáriid, oahpaheddjiid, ja eará almmolaš ámmátolbmuid geat vearrut geavahit fámu sihke jurdagiin, daguin ja sániin,  ja njulgestaga dulbmet ja vuollástit nuppi olbmo.</p>
<p><em type="bold">Ovttadássásašvuohta </em></p>
<p>Ovttadássásašvuođain oaivvildat ahte buot olbmuin galget servodagas leat seammá vejolašvuođat ja vuoigatvuođat beroškeahttá das makkár sohkabealli, fysalaš attáldagat,</p>
<p>etnisitehta, oskkoldat, seksuála gullevašvuhtii ja sosiála duogážiid son gulaš. Jagi 1978</p>
<p>ásahuvvui ovttadássásašvuođa láhka Norggas. Láhka muitala ahte sihke nissoniin ja</p>
<p>dievdduin galget seammá vejolašvuođat oahpahussii,bargui, bálkái ja ovddádussii. Datte ollu nissunat ain vásihit ahte sii vealahuvvojit sihke virggálaš dilálašvuođain ja ruovttuin. Lea ain nu ahte sisafárrejeaddjit ja eará olbmot geain lea eará etnisitehta go dáž</p>
<p xml:lang="vep">26</p>
<p><em type="bold">Guovddáš fágadoahpagat dán oasis: </em></p>
<p>guorahallat (undersøke), čuvget (belyse), oktagaslaččat (individuelt), olmmošárvu, vuoruheapmi (dás: ovdánandássi (utviklingsstadie), mihtidit, vuođđojurdda, nálli (rase),</p>
<p>sirret, nuoskkidit (dás: , seahkanit (blande), joavku, reserváhta, áitta, meannudit,</p>
<p xml:lang="nob">doaibmabidju (tiltak), geanoheapmi (svak), vákšun (overvåkning), vuoigatvuohta, máddodat (opprinnelse, stamme fra), seahttu (herkomst), borgár,  sorjjasmeahttun (uavhengig), vealaheapmi (diskriminering), suodjalus, konvenšuvdna, gáhttet, heađuštit (forhindre),</p>
<p xml:lang="nob">báhkkodus (uttalelse), doahttalit (adlyde, ta hensyn til), eallineaktu (livsvilkår), bággofárren, mielmearridanvuoigatvuohta,  ealihit (forsørge), gaskavuohta, vuoluštit, patriarkalaš, sohkabealli, oarjeservodat, ovttadássásašvuohta, dásseárvu (likeverd), dásseárvoláhka, veahkaválddálašvuohta, unniduvvon (nedsatt), doaibmanákca (funksjonsevne),</p>
<p xml:lang="nno">čearddalašvuohta, seaksaeallin iešláhki (seksuell orientering), badjelgeahččan, olggušteapmi,</p>
<p xml:lang="dan">beasatlašvuohta (adgang, tilkommenhet), reaidudit (utstyre), áittardeaddji (tilsynsmyndiget),</p>
<p><em type="bold">Mo álggahit oahpahusa </em></p>
<p>Oahpes ovdagovat geat iešguđet láhkai leat rahčan olmmošvuoigatvuođaid ja</p>
<p>ovttaárvosašvuođa ovddas leat earret eará Elsa Laula Renberg, Ole Henrik Magga, Nelson</p>
<p xml:lang="nob">Mandela, Rosa Parks, Martin Luther King jr, An Suang Sui Kyy, Mother Theresa, Mahatma</p>
<p xml:lang="isl">Gandhi,</p>
<p>Oahppit sáhttet válljet muhtin dáid olbmuid gaskkas ja ohcat sin birra dieđuid ja áinnas fokuseret dasa ahte man láhkai sii leat bargan ovddidit olmmošvuoigatvuođaid ja ovttaárvosašvuođa.</p>
<p><em type="bold">Gažaldagat oahppogirjetekstii </em></p>
<p>1. Man láhkai dolin mihtidedje olbmuid ovdánandási?</p>
<p xml:lang="vep">27</p>
<p>2. 2. Máilmmisoađeáigge eiseválddit (duiskalaččat) digaštalle mo sámiin rássat. Makkár evttohusat ledje sis dasa? 3. Maid cealkiba ON olmmošvuoigatvuođaid vuosttaš ja nubbi artihkkalat olmmoš árvvu ektui? 4. Maid ON ásahii  jagi 1982?  5. Mii das lei boađusin? 6. Makkár árbevierut ledje albmáin ja nissoniin daid buolvvain geat elle ovdal min? 7. Manin gohčoduvvo servodat mii stivrejuvvon albmáin? 8. Goas oaččui ovttadássásašjurdaga ovdáneapmi Eurohpás ja Davvi-Amerihkás, leavttu? 9. Goas dohkkehuvvui dásseárvoláhka Norggas? 10. Manne lei dehálaš nissoniid vuoigatvuođaid deattuhit, álggus? 11. Ovttadássásašvuohta sátni geavahuvvo viidát áddejumis, makkár? 12. Makkár hástalusaid buktá dásseárvo- ja ovttadássásašvuođa láhka servodahkii?</p>
<p><em type="bold">Vástádusat </em></p>
<p>1. Mihtidedje oaiveskálžžuid ja árvvoštalle olbmo hámi ja mo sii ledje oaidnit. 2. Sirret sin eret eará álbmogiin ja ásahit reserváhtaid gos sii sáhtte ássat, sáddet sin</p>
<p>bargoleairraide (nu mo juvddálaččaid), diktit sin ráfis eallit.</p>
<p>3. Vástádus lea s 39 ja 40 ohppiidgirjjis. Oahppit sáhttet dan lohkat ja digaštallat mii</p>
<p>oaivvilduvvo. Buot olbmuin lea seammá olmmošárvu, ja buohkain leat seammá vuoigatvuođat beroškeahttá das makkár nállái, ivdnái, sohkabeallái, gillii, oskui, politihkkii dahje eará dillái/máddodahkii gullá.</p>
<p>4. Bargojoavkku mii galggai lagabuidda geahčadit eamiálbmotáššiid. 5. ILO K-169, maid Norgga ráđđehus dohkkehii jagi 1990. 6. Albmát galge ealihit bearraša (bargat ja dinet ruđa) ja nissonat galge ruovttus mánáid dikšut ja dállodoalu fievrridit. Nisu lei albmá vuolit ja galggai su dáhtu mielde doaibmat. 7. Patriarkalaš servodat. 8. 1970 –logu rájes 9. Jagi 1978. 10. Go dat lei sin dilli mii galggai buoriduvvot. 11. Ahki, čearddalašvuohta, doaibmanákca, osku ja seksaeallin iešláhki.  12. Servodat galgá reaiduduvvot buot joavkkuide vai sii sáhttet doaibmat iežaset eavttuid mielde sihke</p>
<p xml:lang="vep">28</p>
<p><em type="bold">Gažaldagat digaštallamii </em></p>
<p>Leat go buot álbmogat ovttaárvosaččat?</p>
<p>Mii lea rasisma?</p>
<p>Manne, jáhkát don, muhtin olbmot eai hálit dovddastit ahte sis lea sámi duogáš?</p>
<p><em type="bold">Gos sáhttá lohkat eambbo? </em></p>
<p>Gáldu nr 2/2013: ON julggaštus álgoálbmotvuoigatvuođaid birra, álgoálbmot nuoraid várás:</p>
<p><em type="italic">http://www.galdu.org/govat/doc/galdu_cala_nr_2_2013_samegillii.pdf </em> </p>
<p xml:lang="nob">Thomas Hylland Eriksen: Det som står på spill. Aschehoug. 2012. Dát girji lea jurddašuvvon</p>
<p>nuoraide.</p>
<p>Solbakk: Sápmi ja máilbmi Nuoraidskuvlahistorjá 3. Čálliidlágádus. 2010: s  71-82  -  sáhttá</p>
<p>lohka eambbo oaiveskálžžuid mihtideami birra.</p>
<p xml:lang="nob">Filosofiske samtaler med barn: Guro Hansen Helskog. Fágakonsuleanta Modum Bad.</p>
<p xml:lang="nno"><em type="italic">http://www.google.no/url?sa=t&amp;rct=j&amp;q=filosofiske%20sp%C3%B8rsm%C3%A5l&amp;source=we</em> <em type="italic">b&amp;cd=13&amp;ved=0CEYQFjACOAo&amp;url=http%3A%2F%2Fwww.skal</em></p>
<p xml:lang="nob"><em type="italic">skalikke.no%2Fdoc%2Fvenstreside%2Fressurser%2FFilosofi%2520med%2520barn%2520og%</em> </p>
<p xml:lang="nno"><em type="italic">2520ungdom%2520Trondheim%25200407.ppt&amp;ei=HskpUrfFL4Wm4AS5j4BY&amp;usg=AFQjCNH</em> <em type="italic">MRQcy8Y3x9O-1txQLCpknJdnaRA </em> </p>
<p xml:lang="vep">29</p>
<p><em type="bold">Árvoválljen    ohppiidgirji s 47 - 67 </em></p>
<p><em type="bold">Maid dadjá ML06S? </em></p>
<p><em type="bold">Váldooassi: Filosofiija ja etihkka </em></p>
<p>Oahpahusa mihttomearri lea ahte oahppi galgá máhttit...</p>
<p type="listitem">• ságaskuššat árvoválljemiid ja áigeguovdilis fáttáid báikkálaš ja máilmmiviidosaš</p>
<p>servodagas; sosiálalaš ja ekologalaš ovddasvástádus, teknologalaš hástalusat,</p>
<p>ráfibargu ja demokratiija</p>
<p><em type="bold">INTRO Oahpaheaddjái </em></p>
<p><em type="bold">Mii lea buorre eallin? </em></p>
<p>Etihkka lea ollu viidát go beare: <span type="quote">“Mii lea riekta ja boastut?”</span>. Dábálaččat dát lea etihka váldogažaldat, muhto <span type="quote">“Mii lea buorre eallin?”</span> - atno filosofaid gaskkas dávjá deháleabbon. Lea  maŋimuš áiggiid digaštallon ja dutkojuvvon ollu dan birra mii <span type="quote">“buorre eallin”</span> lea. Eanaš</p>
<p>olbmot leat vásihan ja leat ovttaoaivila dasa ahte ruhta, ávdnasat ja dávvirat (materiálalaš árvvut) iešalddis eai buvtte lihku dahje buorre eallima. Olbmo vásihusat, ovttaseallin,</p>
<p>vuoigatvuođat, vuoiggalašvuohta, oadjebasvuohta, ovttadássásašvuohta,</p>
<p>ovttaárvosašvuohta, dearvvašvuohta, sosiála čanastagat ja fierpmádat,  ja áigi, dilli ja luondu</p>
<p>(vuoiŋŋalaš árvvut) buktet lihkulašvuođadovddu ja buorre eallima. Datte lea nu ahte mii beroštat dušše lihkulašvuođadovddu ovddidit persuvnnalaš dásis. Mii eat muitte geahččat mo min doaimmat ja teknologalaš ovdáneapmi váikkuha máilmmálaččat.</p>
<p xml:lang="vep">30</p>
<p><em type="bold">Sosiálalaš ja ekologalaš ovddasvástádus </em></p>
<p>Stuorra oassi eanaspáppa eatnamiin geavahuvvo buvttadit gálvvuid oarjemáilmmiássiid</p>
<p>dárbbuide. (Oljobohkan, diamántaruvket, golleruvket, silbaruvket, ruovderuvket,  duhpátšattu šaddadeapmi, viidna, bummolullu, gáffe, šattut, arvevuovddit čullojit dahkan</p>
<p>dihte guohtuneatnamiid mat geavahuvvojit biepmat šibihiid vai mii sáhttit biffaid borrat,</p>
<p>jna). Riikkaid ráđđehusat ja fitnodagat (dávjá maiddái korrupšuvdna) leat váldán eatnamiid</p>
<p>atnui.   Dát dahká ahte stuorra oassi goalmmátmáilmmi riikkain, ja eamiálbmogiid guovlluin ii leat vejolašvuohta ásahit iešheanalaš ealáhusaid ja eallinvugiid. Sii leat ceaggan dákkár</p>
<p>sorjavaš dillái ja fertejit dohkkehit fuones bálkká ja gávpedilálašvuođaid. Eamiálbmogat ja</p>
<p>goalmmátriikkaid álbmogat gillájit fámolaš ekonomalaš beroštumiid geažil, ja sis eai leat</p>
<p>vejolašvuođat, fámut ja máhttu ovddidit servodaga iežaset eavttuid mielde, omd skuvllaid,</p>
<p>buohcceviesuid ja  sosiála ortnegiid ásahit, jna.</p>
<p>Eamiálbmogiid árbevirolaš máilmmioainnu mielde eanan lea fysalaš ja vuoiŋŋalaš ollisvuohta mas olmmoš lea dušše okta oassi. Olbmot leat sosiála ovttadagat ja leat sorjavaččat eará olbmuin, eatnamis ja olles gomuvuođas, mas iešguđet osiid gaskkas ii leat hierarkiija, mii meroštallá nuppi nuppi bajábeallái. Sierraláganvuođat leat buorit ja  dásseárvosaš eallevaččaid gaskkas  galgá sierraláganvuođaid dohkkehit, ja atnit dain ávkki. Dásseárvu mearkkaša ahte ii oktage sáhte mearridit earáid badjel dahje gohččut earáid. Juohkehaš lea</p>
<p>autonomalaš mii meroštallo iešheanalašvuohtan ja iešbirgejupmin. (Kuokkanen 2009: s 104).</p>
<p>Dákkár jurddašeapmi berre leat vuođđun go ságasta, digaštallá ja viggá gávdnat buriid čovdosiid olmmošárvu, olmmošvuoigatvuođa, eamiálbmogiid vuoigatvuođa, ovttaárvosašvuođa ja ovttadássásašvuođa gažaldagaide. Jearaldat lea dušše ahte duostat go</p>
<p>mii dákkár jurddašeapmái čiekŋudit? Leat go mii gárvásat vuostálastit kapitalisttalaš fámu ja jurddašeami ja  unnidit geavaheami ja gálvolassáneami, ja baicce juogadeami,</p>
<p>vuoigatvuođaid ja vuoiggalašvuođa ovddidit miehtá máilmmi? Politihkkárat geat dákkár</p>
<p>jurdagiid ja stuorra rievdadusaid ovddastit, eai goasse beasa posišuvdnii go sii leat uhcán</p>
<p>populára oarjemáilmmis (gos fápmu lea).</p>
<p xml:lang="vep">31</p>
<p><em type="bold">Teknologalaš ovdáneapmi </em></p>
<p>Teknologiija ja dan ovdáneapmi lea ge juste dat mii earuha min elliin. Mii hábmet ja dahkat</p>
<p>reaidduid mat galget min árgabeaivvi ja váttisvuođaid ja hástalusaid čoavdit ja dahkat</p>
<p>álkibun. Olbmot huksejedje ja dahke fatnasiid go oidne dárbbu beassat jogaid ja jávrriid ja</p>
<p>mearaid ala oaggut dahje rasttildit. Buot álbmogat čovde dán iežaset dárbbuid mielde ja dahke fatnasiid mat heivejedje sin dillái ja lundui. Hutkás olbmot leat áiggiid čađa fuomášan</p>
<p>reaidduid mat leat šaddan ávkin ja buorrin olles máilmmi álbmogiid. Dát lea dahkkon reaidduid,  guhkes proseassaid ja máhtu bokte. Teknologalaš reaiddut ja máhttu lea buorre, muhto sáhttá maid leat vahágin servodahkii. Teknologiijas lea fápmu go dan váikkuhusat sáhttet leat ollu viidát go áigumuš álggus lei. Skuvlla bargu lea ge ohppiid oahpahit kritihkalašvuhtii teknologiija ektui. Teknologiija ii leat dušše matematihka ja luonddufágalaš fáddá, muhto maiddái servodatfága ja filosofiija ja etihka fáddá.</p>
<p xml:lang="rmf"><em type="bold">Ráfibargu </em></p>
<p>Okta ON:a váldobargguin leage sihkkarastit ráfi máilmmis. Sii geahččalit eastadit riidduid, ja</p>
<p>sáddejit soalddáhiid riikkaide gos lea soahti. ON soalddáhat galget suodjalit riikka álbmoga</p>
<p>soalddáhiid ja soađi váikkuhusaid vuostá. Eará láhkai sii movttiidit riikkaid njunnošiid ja</p>
<p>eiseválddiid ságastit, gulahallat ja ovttas bargat. Dákkár doaimmat dagahit ahte riikkat eai hálit soahtat. Maiddái ON:a barggut buoridit ja ovddidit olmmošvuoigatvuođaid ja unnidit</p>
<p>geafivuođa leat doaimmat mat váikkuhit ráfi ovdáneapmái.</p>
<p>ON:a sihkkarvuođaráđis lea váldoovddasvástádus bisuhit ráfi olles máilmmis. Sii galget ovttasráđiid riikkain geahččalit čoavdit riidduid mat bohciidit. Sihkkarvuođaráđđi sáhttá maid</p>
<p>dohkkehit ja geavahit ekonomalaš, diplomáhtalaš ja soahtefámolaš sankšuvnnaid.</p>
<p>Sihkkarvuođaráđđi lea áidna ON ásahus mas lea lohpi geavahit soahtefámu, ja buot ON</p>
<p>riikkaid miellahtut leat geatnegahtton čuovvulit sin mearrádusaid ja gáibádusaid.</p>
<p>Muhto mii lea ráfi? Ráfi ii leat ovdal go buohkat ellet friddjavuođas ja vuoiggalašvuođas,</p>
<p>oaivvildit muhtimat.</p>
<p xml:lang="vep">32</p>
<p><em type="italic">Antirasisttalaš barggut </em></p>
<p>Antirasisttalaš searvvit ja organisašuvnnat iešguđet láhkai vuostálastet rasismma servodagas.</p>
<p>Muhtin organisašuvnnat fuomášit ja dokumenterejit rasismma. Organisašuvnnat barget nu</p>
<p>bures go sáhttet muddet min miellaguottuid ja maiddái juogadit dieđuid rasisttalaš vealáheami birra. Olbmot geain lea máŋggakultuvrrat máhttu galggašedje oažžut</p>
<p>ovdamuniid ja sin máhttu ja áddejupmi galggašii buorrin boahtit servodahkii ja servodaga ovdáneapmái. Antirasisttalaš organisašuvnnaid njunnošat leat dávjá mediain ja oasálastet dávjá servodaga digaštallamiin rasisttalaš guottuid ektui. Sii leat mielde hábmemin guottuid</p>
<p>mat galget vuostálastit rasismma. Sii dollet ságastanbottuid ja ráhkadit infočállosiid sihke</p>
<p>skuvllaide, eiseválddiide ja earáide. Jos vásihat rasisttalaš cealkámušaid neahtas dahje eará</p>
<p>báikkis, sáhtát tipset KRIPOS.  Dákkár cealkámušat ráŋggáštuvvojit giddagasain.  Mađe</p>
<p>eambbosat dán dahket, dađe johtileappot dat šaddá dohkketmeahttun, ja loahpas jávká.</p>
<p>Maŋŋá suoidnemánu 22.b. terrorfalleheami lea skuvllaide ja oahpaheddjiide čielga gáibádus</p>
<p>ahte sii galget eastadit rasismma ja eahpe-demokráhtalaš guottuid  leavvama mánáid ja nuoraid gaskkas. <em type="bold"> </em></p>
<p><em type="bold">Demokratiija </em></p>
<p>Demokratiija lea dat ideála stivrenvuohki. Dat mearkkaša álbmotstivren mii fas mearkkaša ahte olles álbmot riikkas lea mielde hábmemin riikka stivrejumi ja politihka. Dan mii dahkat válljema bokte. Mii válljet dan olbmo gii min oainnuid ja áigumušaid galgá ovddastit ja sus</p>
<p>lea de fápmu daid čađahit. Válga lea čiegus.</p>
<p>Dutki Robert A. Dahl lea gávnnahan makkár čuoggát berrejit leat sajis jos servodat galgá sáhttit gohčodit iežas ovddasteaddji demokráhtalaš:</p>
<p type="listitem">• Dehálaš politihkalaš mearrádusat galget dahkkot válljejuvvon áirasiin.</p>
<p type="listitem">• Áirasat válljejuvvojit dávjá (Norggas juohke 4. jagi) ja  vuoiggalaččat.</p>
<p type="listitem">• Buot ollesolbmuin/rávisolbmuin lea jienastanvuoigatvuohta</p>
<p type="listitem">• Buot ollesolbmot/rávisolbmot sáhttet válljejuvvot muhtin vervii</p>
<p type="listitem">• Olbmot sáhttet cealkit oainnuideaset riikka politihka birra, balakeahttá</p>
<p>oaguhuvvomis</p>
<p xml:lang="vep">33</p>
<p type="listitem">• Olbmot sáhttet iešguđetlágan diehtogálduid (mediaid) geavahit. Diehtogáldut galget</p>
<p>suodjaluvvot lága bokte.</p>
<p type="listitem">• Olbmuin lea vuoigatvuohta organiseret iežaset dainna ulbmiliin ahte rievdadit riikka</p>
<p xml:lang="krl">politihka.</p>
<p>(Gáldu: NDLA- Samfunnsfag)</p>
<p>Demokratiija lea vuoigatvuohta, muhto maiddái geatnegasvuohta. Vurdo ahte olbmot</p>
<p>čuvvot mielde servodatlaš áššiin ja politihkas ja servet válggaide. Jos olbmot eai searvva, de</p>
<p>demokratiija uhkiduvvo ja dušše muhtin olbmot (politihkalaš elita) ožžot mearridanválddi  ja fámu olles riikkas.</p>
<p>Demokratiija lea lassáneaddji stivrenvuohki miehtá máilbmi. Ollu riikkaid eiseválddit</p>
<p>gohčodit ja nammadit iežaset demokratiijan, muhto datte eai doaimma dan mielde praktihkalaččat. Ii leat doarvái ahte báhpiris čuožžu ahte olbmuin leat demokráhtalaš vuoigatvuođat, jos duohta eallimis ii leat nu.</p>
<p><em type="bold">Guovddáš fágadoahpagat dán oasis: </em></p>
<p>materiálalaš dilli, báikkálaš árvu (lokal verdi), máilmmálaš árvu (global verdi),</p>
<p>ovttavásttolašvuohta (solidaritehta), ovttadatskuvla (enhetsskolen), fágaovttastus (fagforening), badjebáza (overskudd), árvvolaš eallin, suddjet, soahtedagut (krigshandlinger),</p>
<p>galbma soahti, geatnegasvuohta, asylpolitihkka, váidut (distansere), riidoguovlu</p>
<p>(konfliktområde), bádargohttehat (flyktningeleir), báhtareaddji, sirdinbáhtareaddji,</p>
<p xml:lang="nob">ruovtturiika, julggaštit (erklære, kunngjøre), eahpestivrejupmi, ránnjáriika, bivttashaddi, sisafievrrideapmi (innføre (konkret)), buvttadeapmi (produksjon), bargodilálašvuohta, biraslihkadus (miljøbevegelsen), birassuodjaleaddjit (miljøvernere), bupmol, čuozahussátni, riikkaidgaskasaš, ekologiija, lotnolas (gjensidig), váikkuhus, heakkalaš (levende vesen), láhttet, veahkkevárri (hjelpemiddel), olmmošgeardi, geahčemeahttun (endeløs), ávusskiipa</p>
<p>(romskip) duhtadit, dárbu, buođđut, elrávdnji, guohtuneana, máilmmioaidnu, morihahttit,</p>
<p>34 gieldit, eallišládja (art), revolušuvdna, gálvu, teknologiija, industriija teknologiija, ráfi,</p>
<p>ráfibargu, heađuštit (forhindre), riidu, dáiddolašvuohta (sanselighet), miellaguottut (holdninger), beali váldit, laskadit (øke), gulahallan, máhtolašvuohta (kunnskap), soahpat, riidočoavdin, demokratiija, álbmotstivren, jienastanvuoigatvuohta (stemmeberretiget), áirras, bellodat, ráđđehus, láhka, váldi (makt), rihkkot, hállanluđolašvuohta (ytringsfrihet), álbmotdáhttu, gižžudeapmi (krangel), ovddastuslaš (representativ), ráđđeaddi, giddevaš,</p>
<p xml:lang="nno">parlamentarisma, luohttevašvuohta (tillit),</p>
<p><em type="bold">Mo álggahit oahpahusa </em></p>
<p>Sáhttibehtet geahččat filmma: Avatar,<em type="bold"> </em>maid James Cameron lea dahkan. Son doarju álgoálbmogiid eanangáhttenrahčamušaid.  Muhtin planehtas leat vuovdnás (grådige) fitnodagat. Sin áigumuš lea dinet ruđa, ja eaige sii smiehta mo sin speadjan (ødeleggelse, </p>
<p>plyndring) váikkuha planehtii. Filmma sáhttit čatnat otná dillái gos ollu</p>
<p>álgoálbmotservodagat rahčet dainna go eiseválddit dohkkehit luonddubillistemiid sin</p>
<p>árbevirolaš ássanguovlluin.</p>
<p>Sáhttibehtet geahččat filmma: Gulabi Gang (nissonat Indias gáibidit vuoiggalašvuođa,</p>
<p>vuoigatvuođaid ja suodjalusa). Dása gávdno bargobihttá:</p>
<p xml:lang="nno"><em type="italic">http://lesesenteret.uis.no/getfile.php/SAF/Bilder/FILMSTUDIEARK%20GULABI%20GANG.pdf </em> </p>
<p xml:lang="deu">Filbma Gulabi Gang:</p>
<p xml:lang="nno"><em type="italic">http://www.piraya.no/#/films/gulabi-gang </em> </p>
<p xml:lang="vep">35</p>
<p><em type="bold">Gažaldagat oahppogirjetekstii </em></p>
<p>1. Makkár árvvu mielde lea Norgga servodat huksejuvvon? 2. Man láhkai Norgga álbmot ja Norgga eiseválddit čájehit ovttavásttolašvuođa iežas ja eará álbmogiid ektui? 3. Mii oaivvilduvvo čuozahussániin: Jurddaš máilmmálaččat, bargga báikkálaččat? 4. Maid mearkkaša <span type="quote">“ruoná”</span> - sátni dán áigge? 5. Man láhkai sáhttit mii čájehit ekologalaš ovddasvástádusa eallimis? 6. Man láhkái lea teknologiija dahkan olmmošlaš bargonávccaid dárbbašmeahttumin? 7. Man láhkái sáhttá teknologiija leat buorre olbmuide? 8. Man láhkái sáhttá teknologiija leat vahágin olbmuide? 9. Manne lea olbmo eallinoaidnu dehálaš go áigu árvvoštallat ođđa teknologalaš reaidduid? 10. Ráfibarggus leat golbma dehálaš ášši maid ferte gozihit jos galgá lihkostuvvat. Mat leat dat? 11. Mii lea demokratiija? 12. Mo doaibmá demokratiija praktihkalaččat? 13. Namut golbma eará stivrenvuogi, ja čilge!</p>
<p><em type="bold">Vástádusat </em></p>
<p>1. Ovttavásttolašvuođa árvvu mielde.  2. Dustejit báhtareddjiid ja asylohciid. Ekonomalaččat ja olmmošlaš resurssaid bokte</p>
<p>dorjot prošeavttaid mat ovddidit olmmošvuoigatvuođaid ja dearvvašvuođa geafes</p>
<p>riikkain.  Vuostálastet givssideami skuvllain. Fuomášahttet mo mánáid ja olbmuid</p>
<p>bargodilálašvuođat ja eallindilálašvuođat leat miehtá máilmmi.</p>
<p>3. Ahte mii galgat smiehttat mo min báikkálaš dagut váikkuhit máilmmálaččat.  4. Ekologalaš 5. Ii geavahit/borrat eambbo go dárbbaša. Ii billistit ja muhttit eatnamiid, jogaid ja jávrriid.  6. Buvttadeapmi lea mekaniserejuvvon ja dalle eai dárbbašuvvo olbmot šat buvttadeapmái.  7. Sosiála gulahallan álkiduvvo, lossa barggut ša</p>
<p>teknologiija guođđá nuoskkideami mii duođalaččat váikkuha lundui.</p>
<p>36 9. Danne go lea olmmoš mii galgá hálddašit ja mearridit masa ja mo teknologiija geavahit. Su eallinoaidnu váikkuha dasa mo son geavaha dan. 10. Diehtu riiddu birra. Dáiddolašvuohta čoavdit riiddu. Miellaguottut mat ovdehit ráfibarggu. 11. Álbmotstivrejupmi. 12. Olbmot válljejit sin geat galget buohkaid ovddas stivret riikka. 13. Leat vihtta iešguđetlágan stivrenvuogi namuhuvvon s 64. Oahppi sáhttá válljet daid gaskkas golbma.</p>
<p><em type="bold">Gažaldagat digaštallamii </em></p>
<p>Mii lea solidaritehta?  Mii lea oktasašvuohta?</p>
<p><em type="bold">Gos sáhttá oahpaheaddji lohkat eambbo? </em></p>
<p xml:lang="nob">Gibran: Profeten. Stenersen forlag.   2008. Jorgalan dárogillii: Johann Grip.</p>
<p><em type="bold">Oskkoldagat, eallinoaidnu ja dieđa    ohppiidgirji s 68 – 81 </em></p>
<p><em type="bold">Maid dadjá ML06S? </em></p>
<p><em type="bold">Váldooassi: Filosofiija ja etihkka </em></p>
<p>Oahpahusa mihttomearri lea ahte oahppi galgá máhttit...</p>
<p type="listitem">• reflekteret oskku, eallinoainnu ja diehtaga oktavuođa</p>
<p type="listitem">• ságastallat movt sáhttá árvvus atnit olbmuid oskku ja eallinoainnuid</p>
<p xml:lang="vep">37</p>
<p><em type="bold">INTRO Oahpaheaddjái </em></p>
<p>Servodagas jorret  njeallje iešguđet váldooainnu ja oaivila dasa mo oskku ja diehtaga</p>
<p>oktavuođat galget leat. Muhtimat oaivvildit ahte mii dušše dieđalaš máhtu ala sáhttit hukset eallima. Earát fas oaivvildit ahte dieđalaš máhttu lea boastut jos dat muitala eará go dan mii oskkoldaga bassi čállosiin celko. Fas earát oaivvildit ahte oskkoldat ja dieđa leat goappát</p>
<p>suorggit ja eaba sáhte buohtastahttot ja vuostálaga árvvoštallot. Muhtimat oaivvildit ahte</p>
<p>oskkoldatlaš dieđa ja modearna dieđa lea seammá. Dás čiekŋudat dan golbma vuosttaš</p>
<p>oidnui.</p>
<p><em type="bold">Diehtaga – ii oskkoldaga </em></p>
<p>Olbmot geat čuvvot dán oainnu, huksejit eallinoainnuset luonddudieđalaš bohtosiidda. Sii čuvvot  nu gohčoduvvon luonddudieđalaš eallinoainnu. Sii oaivvildit ahte áidna jáhkehahtti</p>
<p>duohtavuohta mii gávdno máilmmis lea dat maid mii sáhttit áicat ja iskat dieđalaš vugiiguin. Dán eallinoidnui ii leat ollenge sadji oskkoldatlaš jurddagovaide. Sii oaivvildit ahte buot oskkoldagat leat boastut ádden eallima ja máilmmi, ja luonddudieđalaš bohtosat meroštallojit <span type="quote">“boasttuvuohtan”</span> ja dat lea dušše návdosat. Sii jáhkket ja oaivvildit ahte buot osku lea jáhkkit ja čuovvut vuoiŋŋalaš fámuid ja diiddaid. Omd šiella.</p>
<p><em type="bold">Oskkoldaga  - ii diehtaga </em></p>
<p>Olbmot geat čuvvot oskkoldagaid čilgehusa eallimii ja eallima álgui, oaivvildit ahte luonddudieđa lea boastut jos dat čájeha eará bohtosiid go dan maid oskkoldaga bassi čállosat, dahje eamimuitalusat (opprinnelsesmyter) muitalit. Sii oaivvildit ahte čállosat ja</p>
<p>muitalusat addet rivttes vástádusaid ja visot mii doppe čuožžu lea riekta, go dan lea Ipmil ieš cealkán, dahje dat lea árbediehtu mii lea eallán álggu rájes. Olbmot eai sáhte áddet dan ollislaš gova maid dat muitalit. Dan diehtá dušše Ipmil, dahje máttut/vuoiŋŋat. Oskkoldatlaš fundamentalisttat vuostálastet servodaga rievdadusaid/ovdáneami nu mo sekularismma ja feminismma. Dákkár ovdáneapmi lea áittan sin oskkoldatlaš ovdáneapmái ja lassáneapmái. Seammás go dat lea morálalaš billašupmi. Oskkoldatlaš fundamentalisttat  leat maiddái</p>
<p>Darwina teoriijaid ja cealkámušaid vuostá. Sii lohket bassi čállosiid bustávalaččat ja čuvvot</p>
<p>daid teavsttaid maiddái eallimis bustávalaččat.  Sii oaivvildit ahte Ipmil lea</p>
<p>38 ollislaš/buotveagalaš  ja dan eai sáhte olbmot áddet, muhto galget luohttit ja čuovvut su</p>
<p>cealkámušaid jearakeahttá čilgehusaid. Danne sii oaivvildit ahte oskkoldagat galggašedje</p>
<p>dohkkehuvvot dego dieđalaš teoriijan.</p>
<p><em type="bold">Dieđa ja oskkoldat leaba goappát suorggit mat eaba sáhte vuostálaga árvvoštallot </em></p>
<p>Eatnašat iluin dustejit ođđa dieđuid mat dutkit gávnnahit sihke fysihkas, kemiijas, geologiijas</p>
<p>dahje biologiijas. Dat ovddidit olbmuid duohtavuođaáddejumi ja viiddidit sin oainnu eallima</p>
<p>hárrái. Seammás lea maid nu ahte eatnašat leat oaivvildit dasa ahte leat ollu dehálaš</p>
<p>eallingažaldagat maid luonddudieđalašvuohta ii máhte vástidit. Eallima áigumušat, mo galggašeimmet eallit, eallin maŋŋá jápmima ja gávdno go ipmillaš fápmu leahkima duohken, leat muhtin dákkár gažaldagat. Luonddudieđa iská mo gomuvuohta ja eallin lea šaddan ja ovdánan, muhto ii sáhte vástidit leahkima gažaldagaid. Oskkoldagat guorahallet bassi</p>
<p>teavsttaid ja mo dat boktet jurddašeami ja hástalit olbmuid dovdduid. Dat gokčet eará</p>
<p>dárbbuid olbmo eallimis go dan maid dieđa sáhttá gokčat. Go dieđa ja oskkoldat rasttildeaba</p>
<p>goappat guoimmi rájáid, šaddá riidu jos mii eat dieđe ja dohkket ahte dieđa ii sáhte čilget etihka, eallinoainnu ja oskkoldaga. Seammás lea nu ahte luonddudieđalašvuohta lea sierra</p>
<p>fágasuorgi mas leat su vuogit ja gáibádusat dasa ahte dieđalaš gávdnosii ii sáhte <span type="quote">“dulkot”</span> oskkoldaga čuovggas. Mii leat buohkat oasálastit iešguđet sosiála proseassain mat váikkuhit</p>
<p>dasa mo mii dulkot eallima gažaldagaid.</p>
<p><em type="bold">Mo árvvus atnit olbmuid oskku ja eallinoainnuid? </em></p>
<p>Rabasvuohta, sáhkkitvuohta ja máhttu iešguđetlágan oskkoldagaid ja eallinoainnuid birra lea čoavdda dasa ahte hukset ustitlašvuođa ja áddejumi iešguđet álbmogiid, eallinoainnuid ja</p>
<p>oskkoldagaid gaskka. Máhttu ja áddejupmi dahká ahte olbmot árvvus atnigohtet ja álkibut</p>
<p>dohkkehit iešguđet eallinoainnuid,  oskkoldagaid ja eallinvugiid. Skuvlla OEE-fága berre</p>
<p>viiddiduvvot ja nannejuvvot dan ektui mo otne lea, ja buot máilmmi oskkoldagat ja eallinoainnut galggašedje oažžut seamma stuorra saji oahpahusas.</p>
<p xml:lang="vep">39</p>
<p><em type="bold">Guovddáš fágadoahpagat dán oasis: </em></p>
<p xml:lang="nob">oskkoldat (religion), eallinoaidnu (livssyn), dieđa (vitenskap), gaskavuohta (forholdet mellom), ložžet, oskkolaš (troende), oskulkeahtes (ikke-troende), pluristalaš, sorjavaš, luondduáddejupmi, áicagat (observasjoner), máilmmigovva, ávvu (universet), mekanihkka, fuomášupmi, vuosteháhku (motvilje), dieđalašsearvi, ovdánanhistorjá (utviklingshistorie), dulkot, sivdnádushistorjá (skapelsesberetningen), teoriija, radikála, sajáiduvvannákca</p>
<p>(tilpasningsevne), ceavzit, gustot (dás; gjelde), árvvolaš, njunuš, ovdánanteoriija (utviklingsteori), imaštit, beroštit, ođđaoskkolaš (nyreligiøs), kreašunisma (eallinoaidnu mii lea huksejuvvon dan oainnu ala ahte ávvu ja máilbmi lea šaddan nu mo biibbalis čuožžu), árvvusatnit, dohkkehit, vuođđudeaddji soabalašvuohta (forsoning, enighet, forlik, dahttu</p>
<p>gierdat), soahpameahttunvuohta (uenighet, uforsonlighet, ii dáhtu gierdat), gudnehahttin</p>
<p>(ærekrenkelse), duolbmat,  olggušteapmi, gierdat, miellaguottut, moaitit, ášševuđolaš (saklig), eatnatvuohta (mangfold), eallinoainnu-organisašuvdna, ovdamunni (fordel),  olmmošvuoigatvuođajulggaštus, oskkoldatčađaheapmi (religionsutøvelse), geatnegahttit, ráŋggáštit, bákkolaš (påbud, tvang), cuiggodeaddji (kritiker), friddjavuohta,</p>
<p><em type="bold">Mo álggahit oahpahusa </em></p>
<p>Oahpaheaddji árvalit muhtin fáttáid (omd: leavssuid vai guhkit skuvllabeivviid?, giddagas vai servodatávkkálaš bargu?,  elliid biebmat bivttasteami várás?  biergu vai šattut?, gosa vuolgit skuvlamátkái?, makkár doaimmaid ásahit bottuide?)</p>
<p>Oahppit smihttet ja sáhttet maiddái noteret iežaset oainnuid/jurdagiid áššiid ektui. Dasa sáhttet oažžut 10-15 min. Dasto čohkkedit riekkisin. Čohkkádettiin riekkisin galget h</p>
<p xml:lang="vep">40</p>
<p>Hállet dan birra ahte juohkehaččas lea vuoigatvuohta jáhkkit, oaivvildit ja oskut masa</p>
<p>háliidat. Mii galgat gierdat ja árvvusatnit earáid jurdagiid ja oaiviliid, jos vel eat ieža oaivvil ja jurddaš seammá ášši birra. Dalle leat mii mielde doalaheamen ja bisuheamen buohkaid</p>
<p>vuoigatvuođa jáhkkit, oaivvildit ja oskut masa háliidat.</p>
<p>Sáhttibehtet joatkit sága ja digaštallat iešguđet oaiviliid. Dalle beassá iežas jurdagiid iskat, ja seammás beassá hárjehallat čuollat ášši, iige olbmo.</p>
<p><em type="bold">Gažaldagat oahppogirjetekstii </em></p>
<p>1. Mii oskkoldagaid leamaš Norgga stáhtaoskkoldat gitta dássážii? 2. Manin mii gohčodat otná Norgga servodaga? 3. Mii dáhpáhuvai 1600- ja 1700-logus? 4. Gii lei Gunnerus? 5. Makkár váttisvuođat šadde go Charles Darwin álmmuhii iežas olmmošoainnu ja ovdánanhistorjjá teoriijaid? 6. Oskkoldaga, eallinoainnu ja diehtaga gaskavuođa juohkit njealji jovkui.  Čilge mottiin</p>
<p>cealkagiin maid iešguđet joavku oaivvilda!</p>
<p>7. Manne lea muhtimin váttis dohkkehit earáid oainnuid? 8. Manne lea dehálaš ahte mii astat dárkilit guldalit maid earát dadjet ja lohkat maid</p>
<p>earát čállet oskku ja eallinoainnuid birra?</p>
<p>9. Manne fertet mii gierdat earáid oaiviliid ja miellaguottuid? 10. Lea go lohpi bargat buot maid háliida? Ii go olbmuin leat vuoigatvuohta bargat buot mii sin eallinoainnuin soahpá?  11. Manne (jáhkát don) OEE-fága lea okta daid deháleamos fágain skuvllas?</p>
<p><em type="bold">Vástádusat </em></p>
<p>1. Evangelielaš-luhterlaš osku. Risttalašvuohta. 2. Pluralistalaš (eatnatvuođa) servodahkan. 3. Dalle bohciidii dieđa ođđa hámis. Luondduáddejupmi ja áican šattai dábálaš vuohki</p>
<p>háhkat dieđuid.</p>
<p xml:lang="vep">41</p>
<p>4. Troanddima Bisma gii beroštii diehtagis ja ávžžuhii olbmuid geavahit diehtaga bohtosiid omd buoridit gilvvaeatnamiid bohtosiid ja mo šattuid geavahit dálkkasin. 5. Darwina jurdagat eai soahpan biibbala čállosiin dan ektui ahte mo máilbmi ja</p>
<p>máilmmi heakkalaččat leat šaddan ja ovdánan dan dássái mo dál leat. Šadde guokte</p>
<p>joavkku; Darwina bealušteaddjit ja Girku  bealušteaddjit.  6. Vástádus čuožžu oahppogirjjis, vuolibuččas s 72.  7. Go dat leat apmasat (guhkkin eret iežamet árvvuin) ja sáhttet dagahit balu ja</p>
<p>eahpesihkkarvuođa.</p>
<p>8. Mii ovdánat olmmožin ja áddejupmi oskku- ja eallinoainnu gažaldagain rievdá.  9. Danne go mii ieža vuordit ahte earát girdet min oaiviliid ja miellaguottuid.</p>
<p>Juohkehaččas lea persovnnalaš  vuoigatvuohta jáhkkit ja oskut dan máid háliida.</p>
<p>Datte eat dárbbaš leat ovttaoaivil singuin, ja mis lea lohpi moaitit nu guhkká go bissut áššis.  10. It sáhte iežat vuoigatvuođaid geavahit duolbmat earáid vuoigatvuođaid. Ii ge leat lohpi lága rihkkut. Omd gudnehahtti cealkámušaid ovddastit.  11. Oahppi galgá ieš árvvoštallat. (Oahppat earáid eallinoainnuid ja oskkoldagaid birra. Oahppat dohkkehit ahte earáin lea eará árvvut, oaivilat ja jurdagat eallingažaldagaid</p>
<p>hárrái go mus. Ieš ovdánit olmmožin ja dohkkehit maiddái ahte olmmoš sáhttá</p>
<p>rievdadit oainnus ja áddejumi)</p>
<p><em type="bold">Gažaldagat digaštallamii </em></p>
<p><em type="bold">Gos sáhttá oahpaheaddji lohkat eambbo?</em> </p>
<p xml:lang="fkv"><em type="italic">http://www.richarddawkins.net/ </em> </p>
<p xml:lang="nno"><em type="italic">http://www.dagsavisen.no/nyemeninger/alle_meninger/cat1003/subcat1018/thread251226</em> <em type="italic">/#post_251226 </em> </p>
<p xml:lang="nob">Sheldrake: Vitenskapens vrangforestillinger. Flux. 2012.</p>
<p xml:lang="nno"><em type="italic">http://www.bokkilden.no/SamboWeb/produkt.do?produktId=8007165&amp;rom=MP </em> </p>
<p xml:lang="nob">Rose: Taushetens tyranni. 2011. Cappelen Damm.</p>
<p xml:lang="nob"><em type="italic">http://www.bokkilden.no/SamboWeb/enkeltSok.do?enkeltsok=Taushetens+tyranni+Flemmi</em> <em type="italic">ng+Rose&amp;button=S%C3%B8k </em> </p>
<p xml:lang="vep">42</p>
<p xml:lang="nob">Sjøberg: Naturfag som allmenndannelse. Gyldendal. 2009.</p>
<p xml:lang="nno"><em type="italic">http://www.bokkilden.no/SamboWeb/produkt.do?produktId=3754421&amp;rom=MP </em> </p>
<p xml:lang="vep">43</p>
</body></document>