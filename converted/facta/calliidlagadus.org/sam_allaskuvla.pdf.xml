<document xml:lang="sme" id="no_id"><header><title/><genre code="facta"/><author><unknown/></author><wordcount>238</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="sme"/><language xml:lang="nob"/></multilingual><origFileName>http://www.calliidlagadus.org/govat/doc/sam_allaskuvla.pdf</origFileName><parallel_text xml:lang="nob" location="nor_allaskuvla.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámi allaskuvla</p>
<p>Sámi allaskuvla ásahuvvui Guovdageidnui 1989:s nannen ja ovddidan dihte árbevirolaš ja ođđaáigásaš sámi gelbbolašvuođa.</p>
<p>Odne lea Sámi allaskuvla áidna alitoahppo ja dutkanásahus mii čuovvola sámi servodaga gáibádusaid. Sámi allaskuvla ja sámi dutkanásahus, Sámi instituhtta, ovttastahttojuvvuiga 2005:s. Oktiibuot leat Sámi allaskuvllas ja Sámi instituhtas gávccilogi dieđalaš ja hálddahuslaš bargi. Allaskuvlla stivrra ulbmil lea ahte Sámi allaskuvla ja Sámi instituhtta šattašeigga dieđalaš universitehtan ovdal jagi 2011’.</p>
<p>Sámi allaskuvlla bargogiella lea sámegiella, sihke oahpahusas, hálddahusas ja bargiid ja studeanttaid gaskkas. Sámi oahpahus ja dutkan lea allaskuvlla dieđalaš ja profešunella dovdomearka. Sámi allaskuvllas lea davviriikalaš, sámi ja riikkaidgaskasaš perspektiiva ja masa bohtet studeanttat buot njealji riikkain gos sámit orrot; Suomas, Norggas, Ruoššas ja</p>
<p>Ruoŧas. Sámi allaskuvla maiddái ovttasbargá eará álgoálbmotásahusaiguin, mas deattuhuvvo ovttasbargu sirkumpolára guovlluin.</p>
<p>Oahpahus ja dutkan iešguđetlágan fágasurggiin allaskuvllas, nu go journalistihkas, teáhteroahpus, juoigan ja sámi muitalanárbevierus, sámegielas, boazodoalus, duojis ja álgoálbmotkultuvrras. Eanas oahput leat čoakkálmasoahpahusat, gos studeanttat ožžot oahpahusa čoakkálmasain. Allaskuvllas leat sullii 200 studeantta jahkásaččat.</p>
<p>Olbmot sáhttet oahppat sámegiela jus čuvvot sámegiela álgokurssa mii lágiduvvo geasset, ja de lea dan maŋŋel vejolaš joatkit lohkat sámegiela dutkandási rádjái.</p>
<p>Ođđa oktasaš dieđagárdin galgá ceggejuvvot Guovdageidnui. Das galgá Sámi allaskuvlla dáiguin seamma goavddi vuollái: Davviriikkaid Sámi Instituhtta, Sámedikki giella ja oahpahusossodat, Álgoálbmotvuoigatvuođaid gelbbolašvuođaguovddáš, Boazodoalu riikkaidgaskasaš fága- ja gaskkustanguovddáš ja Sámi arkiiva.www.samiskhs.no Samene – en håndbok, Karasjok 2003</p>
<p>Allaskuvlla ođđa gárdin. Arkiteakta govva.</p>
<p type="listitem">Prošeaktadoaimmaheaddji: Magne Ove Varsi, Álgoálbmotvuoigatvuođaid gelbbolašvuođaguovddáš, Guovdageaidnu 2006.© Teaksta: John T. Solbakk, Kárášjohka/Karasjok.</p>
<p type="listitem">Design: Jasna Čubrilo, Kárášjohka/Karasjok.</p>
</body></document>
