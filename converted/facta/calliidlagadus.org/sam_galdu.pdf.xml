<document xml:lang="sme" id="no_id"><header><title/><genre code="facta"/><author><unknown/></author><wordcount>186</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="sme"/><language xml:lang="nob"/></multilingual><origFileName>http://www.calliidlagadus.org/govat/doc/sam_galdu.pdf</origFileName><parallel_text xml:lang="nob" location="nor_galdu.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Gáldu –</p>
<p>Álgoálbmotvuoigatvuođaid gelbbolašvuođaguovddáš</p>
<p>Gáldu – Álgoálbmotvuoigatvuođaid gelbbolašvuođaguovddáš lea ásahuvvon oassin Norgga eiseválddiid olmmošvuoigatvuođapolitihkkii ja sámepolitihkkii, ja lea lasáhussan Norgga olmmošvuoigatvuođabirrasii. Gáldu višuvdna lea dat ahte galgá leat sorjjasmeahttun, áigeguovdil ja luohtehahtti gáldun álgoálbmogiid vuoigatvuođaide ja sámi vuoigatvuođaide.</p>
<p>Guovddáža váldoáigumuš lea dat ahte lasihit dieđu ja áddejumi sámi ja álgoálbmotvuoigatvuođaid birra. Guovddáš lea iešmearrideaddji ásahus, ja galgá buvttadit ja gaskkustit dokumentašuvnna ja dieđu sámi vuoigatvuođaid ja álgoálbmotvuoigatvuođaid birra. Juohkehaš gii ohcala dieđu álgoálbmogiid vuoigatvuođaid birra riikkasis ja riikkaidgaskasaččat, sáhttá ávkkuhit guovddáža. Guovddáš lea Guovdageainnus, ja das leat golbma bargi.</p>
<p>Gáldu neahttabáikkis www.galdu.org gávdná varas ođđasiid ja eará dieđuid máilmmi álgoálbmogiid birra. Neahttabáiki lea maiddái gáldun riikkaidgaskasaš ja riikkasis konvenšuvnnaide, julggaštusaide, proseassaide ja eará áššiide mat gusket álgoálbmogiidda. Guovddáš almmuha sierra áigečállaga, Gáldu Čála, álgoálbmot vuoigatvuođaid birra. Das leat áigeguovdilis fáttát mat meannuduvvojit fágalaččat alla dásis.</p>
<p>Guovddáža diehtopáhkka <span type="quote">«Mii leat sápmelaččat»</span> sisttisdoallá faktaárkkaid ja</p>
<p>DVD vuođđodieđuiguin sápmelaččaid birra. Daid sáhttá álkidit geavahit dakkár oktavuođain gos galgá sámi diliid birra čuvget. www.galdu.orgwww.dep.no/aidwww.dep.no/ud</p>
<p>Govva: Min ÁiGi.</p>
<p>Govva: Min ÁiGi.</p>
<p>Govva: Mihkku Solbakk.</p>
<p type="listitem">Prošeaktadoaimmaheaddji: Magne Ove Varsi, Álgoálbmotvuoigatvuođaid gelbbolašvuođaguovddáš, Guovdageaidnu 2006.© Teaksta: John T. Solbakk, Kárášjohka/Karasjok.</p>
<p type="listitem">Design: Jasna Čubrilo, Kárášjohka/Karasjok.</p>
</body></document>
