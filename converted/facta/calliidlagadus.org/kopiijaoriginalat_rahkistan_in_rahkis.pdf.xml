<document xml:lang="sme" id="no_id"><header><title/><genre code="facta"/><author><unknown/></author><wordcount>621</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/kopiijaoriginalat_rahkistan_in_rahkis.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">16 jagi ja…. maid de…? </em>«Ol u lihkku stuorra beaivái! 16 jagi. Dat lea stuorra dáhpáhus.” <em type="bold">Buohkat geat leat deavdán 16 jagi, leat dan </em><em type="bold">gullan ja vásihan juste dán. Ii leat álki deavdit 16 jagi. </em></p>
<p><em type="bold">Das čuvvot sihke buorit ja bahát vejolašvuođat. </em>16 jagi.. don sáhtát mopedavuodjenkoartta váldit, ja sáhtát maid geahppa mohtorsihkkeliin vuojašit. </p>
<p>Sáhtát maid biillain hárjehallat vuodjit. Fertet rávisolbmohatti máksigoahtit busses, ja don leat geargan nuoraidskuvllas. Man hávski. Ovtta lávkki lagat rávisolbmuid máilmmi. Ii das doarvái, don leat bajábealde seksuála vuolleagi. Dat mearkkaša ahte dus lea lága mielde lohpi anašit. Dan birra mun áiggun ge dás lagabui čilget – vejolašvuođa duođaid návddašit su geasa lea ráhkásmuvvan. Merke sáni vejolašvuohta. Vejolašvuohta lea eará go dat ahte dus lea lohpi.</p>
<p>Ahte don leat dál 16 jagi – ja leat ožžon dan nu gohčoduvvon <span type="quote" xml:lang="nno">“seaŋgakoartta”</span>, ii mearkkaš dan seammá go ahte don galggat, dahje ahte dus lea bággu anašit. Muhtimin orru nu. Dáid áiggiid ii galgga vuordit dassá go náitala. In mun eisege oaivvil ahte galgá mannat girkui ovdal go oažžu anašit, muhto otná servodagas orru leamen buohkain nu hoahppu, ja buohkat dáhttot iskat, oahppat ja máhttit nu ol u dan birra. Muhtin gánddat jitnosit rámpojit liige ollu jos leat nieiddain ovttastallan.</p>
<p>Muhtimat leat vásihan ollu jo go leat 16-17 jahkásaččat. Muhto gávdnojit maiddái sii geat eai leat vásihan maidege. Muhtimat illá leat nuppi sohkabeali oba gieđas ge vel doallan ja guhkkin eret cummestan. Ii dat leat boastut dahje imaš. Luohte alccesis ja iežat dovdduide! Vástit Ii, jos meinnet Ii.</p>
<p>Gii bat háliida čevllohallat dainna ahte lea anašan 50 amas olbmuin ovdal go deavddát 30? It dárbbaš heahpanaddat dainna ahte ii leat oktage cummestan du, ja ii leamaš irgi dahje moarsi go deavddát 16 jagi – dahje 18 jagi. Maiddái don deaivvat muhtin beaivve su gii galgá šaddát du ráhkkáseamos. Dalle don buriin oamedovdduin sáhtát návddašit dan vejolašvuođa maid Norgga láhka attii dutnje go devdet 16 jagi.</p>
<p xml:lang="vep"><em type="bold">Kristine </em></p>
<p>Aftenposten suoidnemánu 5. B. 2005.</p>
<p>Sámegil i jorgalan: Čál i dlágádus. 2.2.1 Kopiijaoriginála</p>
<p type="listitem">Fágaidgaskasaš bargobihttá 1.  Loga Ráhkistan, in ráhkis s 46-61,  Etihkka - osiid OEE girjjis ja sámegielgirjjis dan  birra mo lohkkireivve galgá hábmet.  2.  Čohkkejehket nieida- ja gándajoavkkuide. 2-3 juohke joavkkus. 3.  Lohket čuovvovaš čuolmmaid:</p>
<p type="listitem">Muhtin norpmat ja njuolggadusat eai leat čállon láhkan. Muhtin dáid norpmain ja njuolggadusain gusket buot olbmuid ovttaseallimii.</p>
<p type="listitem">Ovdamearkka dihtii ii galgga bávččagahttit nuppi olbmo. Ollugat oaivvildit danne ahte lea eahpemorálalaš dahkku anašit prevenšuvnna haga, jos ii leat ráhkkanan ja gárvvis dasa ahte dikšut dan máná mii sáhttá vuolggahuvvot. Maid don oaivvildat?</p>
<p type="listitem">Eatnašat leat maid ovttaoaivilat dasa ahte ii galgga gielistit. Lea go eahpemorálalaš dahkku geahččalit oaččuhit nuppi anašit dainna lohpádusain ahte ráhkista su, jos vel ii leatge duohta ahte ráhkista su?</p>
<p type="listitem">Dávjá bohciida gažaldat: Goas oažžuba/sáhttiba guokte olbmo anašit? Máŋga oaivila dán hárrái vuhttojit mediain ja olbmuid gaskka. Muhtimat oaivvildit ahte anašeapmi dahje seksuála ovttastallan galgá dáhpáhuvvat dušše náitalan olbmuid gaskka, ja muhtimat oaivvildit fas ahte ovttasássan ja  lohpiduvvon  irgi ja moarsi sáhttiba ovttastallat seksuálalaččat. Earát fas oaivvildit ahte buohkat geat háliidit sáhttet ovttastallat seksuálalaččat. Maid don oaivvildat?</p>
<p>Makkár eavttut galget ollašuvvot ovdal go olbmot sáhttet anašit, dahje ovttastallat seksuálalaččat? (luohttevašvuohta, ovddasvástádus, náittus, ovttasássan, ráhkesvuohta, ráhkásmuvvan)? 4. Digaštallet dáid čuolmmaid joavkkus ja noterejehket ákkaid. 5. Geavat ákkaid ja čále lohkkireivve. 6. Digaštallet lohkkiidreivviid ceahkis. 2.2.2 Kopiijaoriginála</p>
<p><em type="bold">Oanehisvástidaniskkus </em>1. Maid mearkkaša <span type="quote">“Vuosttaš geardde seksa?”</span> 2. Mii lea veagalváldin? 3. Mii lea inseasta? 4. Mii lea hallikdoaibma? 5. Mii lea prostitušuvdna? 6. Man boaris ferte leat ovdal beassá náitalit, </p>
<p>Norggas? 7. Makkár sáni geavahit dan dili birra go olbmot ásset ovttas muhto eai leat náitalan? 8. Mii lea searvválašvuohta? 9. Manin gohčodit dan náittosdili man váhnemat šiehtadit? 10. Mii earuha girkolaš ja borgárlaš náitaleami? 11. Maid galgá bearašgáhttenkantuvra bargat jos earru šaddá? 12. Makkár sivat leat earráneapmái? 2.2.3 Kopiijaoriginála</p>
</body></document>
