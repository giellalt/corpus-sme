<document xml:lang="sme" id="no_id"><header><title>Covid-19 epidemiija: Bagadus mo njoammunsuodjalusfágalaččat lea dohkálaš bargat gávpedoaimmain gos lea oktavuohta guovtti olbmo gaskkas, nu mo vuoktačuohppit, rumašdikšu jna.</title><genre code="facta"/><author><person firstname="" lastname="Helsedirektoratet" sex="unknown" born="" nationality=""/></author><year>2020</year><wordcount>2295</wordcount><conversion_status type="standard"/><availability><license type="standard"/></availability><multilingual/><origFileName>https://www.helsedirektoratet.no/english/corona/Samisk%20-%20Veiledning%20virksomheter%20med%20e%CC%81n-til-e%CC%81n-kontakt%20som%20fris%C3%B8rer%20kroppspleie%20mv.pdf/_/attachment/inline/9e78fcbe-212f-4089-874f-2ba6fca81309:2c2aabf882abcd4b0949c4c5178be6d1fb63e11b/Samisk%20-%20Veiledning%20virksomheter%20med%20e%CC%81n-til-e%CC%81n-kontakt%20som%20fris%C3%B8rer%20kroppspleie%20mv.pdf</origFileName><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">Bagadus </em></p>
<p>Covid-19 epidemiija: Bagadus mo njoammunsuodjalusfágalaččat lea dohkálaš bargat gávpedoaimmain gos lea oktavuohta guovtti olbmo gaskkas, nu mo vuoktačuohppit, rumašdikšu jna.</p>
<p>Cuoŋománu 23. b. 2020</p>
<p><em type="bold">IS-2909 </em>Almmuhan: D </p>
<p>Álggahus Ođđa koronavirusa (SARS-CoV-2) leavvan, mainna šaddá vuoiŋŋahatvuolši covid-19, sáhttá bistit guhká dan duohken makkár njoammunsuodjalusdoaibmabijut dahkkojit servodagas. Leat leamaš hui garra njoammunsuodjalusdoaibmabijut ja mii fertet leat ráhkkanan dasa ahte maiddá ovddasguvlui leat doaibmabijut. Go servodat fas rahppo de dat dahkko veahážiid mielde ja bearráigeahčuin. Fitnodagat mat fállet vuoktačuohppibálvalusaid, liikedivššu, ruvvema ja rumašdivššu, tatoveremiid, ráigama (piercing) ja sullasaš fálaldagaid, leat leamaš gitta covid-19-láhkaásahusa vuođul. Ráđđehus lea mearridan ahte dát besset rahpat gávpedoaimmaid fas jus čuvvot gáibádusaid njoammunsuodjalussii. Álbmotdearvvašvuođainstituhtta (FHI) rávve mo fitnodagat sáhttet organiseret barggu ja áimmahuššat njoammunsuodjalusa nu bures go vejolaš. Ráđđehus árvvoštallá strategiija ja doaibmabijuid jeavddalaččat, ja dat sáhttet rievdat fáhkka. Geaidda guoská bagadus? Bagadus guoská vuoktačuhppiide, doaimmaide mat fállet liikedivššu, tatoveremiid, ráigama (piercing) ja eará fitnodagaide maidd a Láhkaásahus buhtisvuođagáibádusaid birra vuoktačuohppi,- liikedivššu-, tatoveren- ja ráigandoaimmaide jna. guoská. Láhkaásahus gusto maiddá eará doaimmahagaide main čugge liikki čađa ja destruere liikki, ovdamearkka dihte dain doaimmain gos boldet mearkka liikái ja ráhkadit háviid. Eavttut dáid gávpedoaimmaid rahpat fas lea fátmmastuvvon covid-19-láhkaásahussii § 14a. Rávvagat dán bagadusas leat lassin daid eavttuide ja eará láhka- ja láhkaásahusaid nannejuvvon gáibádusaide mat gustojit dán suorgái. Geahča makkár eavttut leat vai gávpedoaibma sáhttá rahppot covid-19-láhkaásahusas: https://lovdata.no/dokument/SF/forskrift/2020-03-27-470. </p>
<p>Bagadusa ulbmil Bagadusas leat rávvagat mo gávpedoaimmat sáhttet áimmahuššat njoammunsuodjalusa ja eastadit ahte covid-19 njoammu sahtedohko sirdojuvvo olbmos olbmui ja leavvá. Evttohuvvon njoammunsuodjalusa doaibmabijuid ulbmil lea suodjalit sihke kundariid ja bargiid. Vaikke ávžžuhuvvon doaibmabijut njoammuneastadeapmái čađahuvvojit, sáhttet olbmot buohccát covid-19:in. Ávžžuhuvvon doaibmabijut leat veahkkin hehttet njoammuma leavvamis.</p>
<p>Ovddasvástádus Lea ovttaskas gávpedoaimma ovddasvástádus árvvoštallat duhtadago dikšu vuđolaš gáibádusaid njoammunsuodjalussii, ja ahte sáhttá go fállojuvvot. Ovttaskas gávpedoaibma ferte ieš árvvoštallat mo doaibmabijut galget heivehuvvot sin doibmii ja báikkálaš diliide. Earret daid njoammunsuodjalusdoaibmabijuid mat leat čilgejuvvon dás vuollelis, galget gáibádusat ja rutiinnat mat dábálaččat gustojit doibmii čuvvojuvvot. Geahča kapihttala riskaárvvoštallama birra loahpas. Jus kunddar dahje bargi oažžu covid-19 diagnosa maŋŋá go leamaš oktavuohta fitnodagain, lea čuovvoleapmi ja doaibmabijut gielddadoaktára ovddasvástádus. Mo njoammuda koronavirus? Covid-19 njoammu vuosttamužžan goaikkanasaid bokte mat bohtet njoammuduvvon olbmo vuoiŋŋahatbohccis go son ságasta, gossá dahje gastá (goaikkanasnjoammu). Dákkár goaikkanasat gahččet johtilit eatnamii ja eai biso áimmus. Virus sáhttá maiddá njoammut dan bokte ahte virus boahtá gieđaide, ja das sirdása dat šliiveassái čalmmiin, njunis dahje njálmmis (guoskkahannjoammun). Sáhttá ovdamearkka dihte leat virus kundara liikkis dahje vuovttain, mii sáhttá sirdašuvvot dikšu gieđaide. Dávda njoammuduvvo álkimusat go olbmuin geain lea virus leat dávdamearkkat (gosahat, gastin, nuorvvu jna.), muhto dávda sáhttá maid njoammut áiddo ovdalaš go dávdamearkkat dovdogohtet. Buorre gossanbuhtisvuohta, ja doalahit gaskka, leat mearrideaddji doaibmabijut ráddjet goaikkanasnjoammuma riskka. Buorre giehtabuhtisvuohta, ja erenoamážit garvit lihkadeames ámadaju duolva gieđaiguin lea dehálaš hehtten dihte guoskannjoammuma. Seamma dehálaš lea buhtistit dávjá ja dárkilit dakko gokko dávjá guoskkahuvvo. Viidásat lea áibbas dárbbašlaš ahte bargit ja kundarat geain leat vuoiŋŋahatvuolšši dávdamearkkat (čottabávččas, nuorvvu, gosahat jna.) bissot ruovttus. (https://www.fhi.no/nettpub/coronavirus/fakta/hvis_du_mistenker_at_du_er_syk_med_covid-19/?term=&amp;h=1). Dieđut covid-19 birra Eanet dieđut covid-19 birra leat gávdnamis Álbmotdearvvašvuođainstituhta neahttasiidduin: https://www.fhi.no/nettpub/coronavirus/ Geahča maiddá dieđuid covid-19 ja doaibmabijuid birra mat gusket bargoeallimis mat leat boahtán Bargobearráigeahčus: https://www.arbeidstilsynet.no/tema/biologiske-faktorer /coronavirus-tiltak-i-arbeidslivet-motsmitte/ Álbmotdearvvašvuođainstituhtas lea neahttaoahpahus mas leat dieđut dávdaleavvama ja dávdda birra, ávžžuhuvvon njoammunsuodjalusdoaibmabijuid ja juridihkalaš áššiid birra mat leat čadnon dáid fitnodagaid rahpamii. Dáppe leat leaŋkkat neahttaoahpahussii ja kursageahččaleapmi: https://www.fhi.no/om/kurs-og-konferanser---oversikt/nettundervisning-rad-for-gjenapning-avvirksomheter-som-driver-en-til-en-be </p>
<p type="listitem">Oppalaš rávvagat:</p>
<p type="listitem">Fitnodagat galget fuolahit ahte buot bargit dovdet njoammunsuodjalusdoaibmabijuid mat gusket fitnodahkii ja láhččit nu ahte dát sáhttet čuvvojuvvot.</p>
<p type="listitem">Heŋge dieđuid kundariidda ja bargiide mas leat rávvagat mo eastadit njoammuma.  o  Plakáhtat ja diehtojuohkinávdnasat</p>
<p type="listitem">Juohkehaš ferte árvvoštallat iežas dearvvašvuođadili vuoiŋŋahatvuolšši dávdamearkkaid dáfus, iige galgga boahtit bargosadjái jus šaddá feber dahje vuoiŋŋahatvuolšši  dávdamearkkat. Bargit geat leat ruovttuerremis dahje ruovttuisolašuvnnas eai galgga mannat  bargui. Bargit galget guođđit bargosaji dalánaga jus šaddá feber dahje vuoiŋŋahatvuolšši  dávdamearkkat. Bargit geat leat buohccán barggus eai berre mannat ruoktut  kollektiivasáhtuin.  o  Jus balat ahte leat buohccán koronavirusiin</p>
<p type="listitem">Kundarat eai galgga boahtit gávpedoibmii jus sis lea feber, vuoiŋŋahatvuolšši dávdamearkkat dahje jus sii leat ruovttuerremis dahje ruovttuisolašuvnnas. Dán birra berre gávpedoaibma  juohkit dieđuid go diibmu diŋgojuvvo, ja diehtu berre juhkkojuvvot go vejolaš muittuhusat  diibmošiehtadusa birra sáddejuvvojit (omd. sms bokte), nu ahte kundarat sáhttet šluhttet  diimmu jus buohccájit dahje gártet erremii.</p>
<p type="listitem">Gávpedoaibma berre ovddalgihtii ávžžuhit kundariidda ahte sis leat buhtes vuovttat, liiki ja skávžžát go bohtet jus ii leat vejolaš bassat daid báikkis.</p>
<p type="listitem">Nu guhká go lea vejolaš, berre máksojuvvot guoskkaheami haga digitála máksinčovdosiiguin.</p>
<p type="listitem">Vejolaččat berre máksinkoarta geavahuvvot. Reaidoruđat galget dušše geavahuvvot jus ii leat  eará vejolašvuohta.</p>
<p type="listitem">Biepmu ja juhkamuša guossoheapmi, maiddá teaja dahje káfe, ii galgga fállojuvvot kundariidda. Erenoamáš dilálašvuođain main kundariin lea dárbu juhkamuššii sáhttá leat  jierpmálaš ahte giddejuvvon bohtalat mas lea čáhci, bruvsa dahje sullasaš lea olámuttos..</p>
<p type="listitem">Gávpedoaibma galgá vurket dieđuid mas oaidná guđemuš kundarat leat ožžot bálvalusaid, guokte vahku maŋos áiggis, vai dat vejolaččat sáhttá geavahuvvot gávnnahit gos njoammu lea  vuolgán. Sis galgá maid leat oppalašgeahčastat das gos kunddar lea ožžon bálvalusaid ja  guđemuš bargit leat addán bálvalusaid juohke kundarii. Gávpedoaimmat galget vurket  dieđuid guokte vahkku maŋŋá go bálvalus lea čađahuvvon. Gávpedoaimmat galget juohkit  kundariidda dieđuid dán birra.</p>
<p type="listitem">Gávpedoaimmat berrejit árvvoštallat unnidit dahje gaskaboddosaččat heaitit dikšofálaldagaiguin mat mielddisbuktet ahte ferte leat njunnálagaid ja dainna lágiin  mielddisbuktet stuorát riskka njoammumii.</p>
<p type="listitem">Jus gávpedoaimmas eai sáhte leat nu ollu bargit barggus oktanaga vai bisuhit gaskka, berre geahččalit dahkat nu ahte leat dat ovttahat bargit geat barget joavkkuin/seamma bargoáiggis.  Nu ahte sihkkarasto ahte dušše sii geat barget oktanaga gártet erremii, jus kundarat dahje  bargoustibat buohccájit.</p>
<p type="listitem">Árvvoštala ahte ráddje geavaheamis guovddášáiggi, vai bargit bohtet bargui iešguđet áiggiide ja vai sáhttá garvit bahkoáiggi. Bargit berrejit garvit geavaheames almmolaš sáhtuid ovdan  ruoktut bargui.</p>
<p type="listitem">Giehta- ja gossanbuhtisvuohta</p>
<p type="listitem">Lea dehálaš bassat gieđaid dávjá ja dárkilit vai lea buorre giehtabuhtisvuohta. Gieđaid bassat  loika čáziin ja golgi sáibbuin dagaha ahte duolva, bakteriijat ja virus luvvejuvvo liikkis basadettiin  ja doidiluvvo čázi mielde.</p>
<p type="listitem">Jus ii leat vejolaš gieđaid bassat de lea desinfekšuvdna mas lea alkohola buorre molssaeaktu.  Virus lea hearki alkoholii, muhto seammás lea dehálaš bidjat merkii ahte desinfekšuvdnaávdnasat  main lea alkohola eai doaimma nu bures go leat njuoska dahje duolva gieđat, dalle berre bassat  gieđaid.</p>
<p type="listitem">Giehtabuhtisteapmi galgá čađahuvvot ovdal ja gaskal juohke kundaroktavuođa. Bargit galget  gieđaid bassat dávjá ja dárkilit unnimusat 20 sekundda. Dasto galgá gieđaid sihkkut  bábersihkaldagain man bálkesta.</p>
<p type="listitem">Kundariidda galgá fállat bassat gieđaid dahje oažžut giehtaspriita go bohtet lokalitehtii ja  maŋŋágo dikšu lea čađahuvvon. Loga eanet giehtabuhtisvuođa birra:  https://www.fhi.no/nettpub/coronavirus/fakta/renhold-og-hygiene/?term=&amp;h=1</p>
<p type="listitem">Garvve gossamis dahje gastimis njuolga earáid guvlui, ja govčča njálmmi ja njuni báhpáriin man dakka maŋŋil bálkestat. Jus ii leat bábir olámuttos ávžžuhuvvo gossat dahje gastit  giehtagávvii. Buhtis gieđaid dakka maŋŋá go leat gossan dahje gastán.</p>
<p type="listitem">Ávžžuhuvvo ahte bargit eai geavat nu ollu suorbmasiid ja eará giehtabáttiid, ja ahte eai geavat giehtadiimmu. Lea maiddá ávkkálaš ahte leat oanehis gaccat.</p>
<p type="listitem">Doaibmabijut vai bisuha gaskka olbmuid gaskka</p>
<p type="listitem">Galgá leat unnimusat 1 mehter gaska gaskal juohke bargi, spiehkastat leago oahpahallit ožžot bagadallama. Doalat gaskka bargoustibiidda barggadettiin, čoahkkimiin ja bottuin.</p>
<p type="listitem">Jus leat máŋga kundara seamma lanjas oktanaga, ferte fuolahit ahte lea unnimusat 1 mehter  kundariid gaskka (oalggis oalgái). Dát gusto dalle go lea guhkit áiggi ovtta lanjas, ii dalle go  vázzá nuppi meattá. Gáibádus gusto sihke vuordinlanjain ja dan lanjas gos bargu dahkko.  Gaskka sáhttá merket ovdamearkka dihte liibmabáttiin láhttái. Árvvoštala sirdit viessogálvvuid  lanjain láhččin dihte vai olbmot geat leat gávpedoaimma lanjain eai leat menddo lahkalagaid.</p>
<p type="listitem">Láže dan ovdii ahte nu unnán kundarat go vejolaš leat bargolanjain dahje vuordinlanjas oktanaga. Berre árvvoštallat ahte lea boddu juohke kundara gaskka, amas dárbbašit geavahit  vuordinlanja. Berre ávžžuhit kundariid ahte eai boađe ovdal šihttojuvvon áiggi, ja ahte sis eai  leat mieđušteaddjit mielde.</p>
<p type="listitem">Ráddje nu ahte eai leat máŋga bargi oktanaga oktasaš boradanlanjas.</p>
<p type="listitem">Jus lea váttis láhčit nu ahte sáhttá leat gaska olbmuid gaskka geat leat lanjain dábálaš doaimmas, berre gávpedoaibma árvvoštallat rievdadit doaimma nu ahte go diimmut  diŋgojuvvojit de biddjo doarvái áigi kundariid gaskka, nu ahte bargit barget iešguđetge áiggiin  dahje ahte eará doaibmabijut biddjojuvvojit johtui.</p>
<p type="listitem">Garvve dearvvaheami ja eará dárbbašmeahttun fysalaš oktavuođa, erenoamážit ahte ámadajut leat lahkalaga.</p>
<p type="listitem">Gávpedoaibma sáhttá árvvoštallat cegget bissovaš seainni dahje seainni man sáhttá sirdit bargosajiid gaskka. Gaskaseaidni berre gokčat stuolus/dikšobeaŋkkas ja bajás guokte  mehtera, ja nu govdat go dat báiki lea gos kunddar ja bargi leaba divššodettiin.</p>
<p type="listitem">Dilálašvuođain gos lea kunddar ja bargi leaba njunnálagaid ja lea dárbu ahte lea unnit gaska go 1 mehter (ovdamearkka dihte gazzadesign oktavuođas), sáhttá ovdamearkka dihte  geavahuvvot fysalaš caggi gaskal bargi ja kundariid, ovdamearkka dihte pleksiglássa, jus  vejolaš.</p>
<p type="listitem">Buhtistanrávvagat</p>
<p type="listitem">Ávžžuhuvvo ahte lanjat buhtistuvvojit bures ja dábálaččat, ja biggohuvvojit beaivválaččat.</p>
<p type="listitem">Dábálaš buhtistanvuogit ja -buktagat sáhttet geavahuvvot. Hivssegat ja basadangárit galget  buhtistuvvot unnimusat oktii beaivái. Bábersihkaldagat ja sáibu ferte leat olámuttos.  Ruskalihtit galget gurrejuvvot jeavddálaččat. Galget leat rutiinnat mo duođaštit goas  buhtisteapmi lea čađahuvvon.</p>
<p type="listitem">Berre geahčadit báikkálaš buhtistanplánaid organiserema, ovddasvástádusa ja resursadárbbu dáfus, ja dahkat heivehemiid jus lea dárbu.</p>
<p type="listitem">Uksageavjjat, boarddarinddat, báŋkoterminálat, kássaapparáhtat ja eará dávvirat dahje olggožat mat dávjá guoskkahuvvojit, galget buhtistuvvot dávjá ja máŋgii beaivái.  Desinfekšuvdnaávdnasat main lea etanola sáhttet geavahuvvot buhtes olggožiidda, muhto  fuomáš ahte ii leat doarvái dušše dan geavahit jus olggožat leat duolvan. Olggožat mat leat  duolvan fertejit danne buhtistuvvot ovdal geavaha desinfekšuvdnaávdnasa dan lassin.  o</p>
<p type="listitem">Buhtisteapmi ja desinfekšuvdna covid-19 oktavuođas surggiin mat eai gula  dearvvasvuođabálvalussii</p>
<p type="listitem">Bargobiergasat mat leat geavahuvvon (skierat, gálganat/čohkumat jna), stuolus gokko gieđa vuoiŋŋastahttá, stuolu/basadangári gos vuovttaid bassá ja sullasaččat galget buhtistuvvot  gaskal juohke kundara.</p>
<p type="listitem">Sihkaldagat ja eará tekstiillat mat leat guoskkahan kundariid galget lonuhuvvot juohke kundara gaskka, ja bassot nu alla temperatuvrrain go tekstiillat girdet. Duolva tekstiillat galget  gieđahallot ja vurkejuvvot dainna lágiin ahte eai sáhte nuoskkidit liikki, šliiveasiid, tekstiillaid  dahje eará dávviriid.</p>
<p type="listitem">Leage erenoamáš fuolalaš buhtisvuođain gievkkanaččain/borranlanjain. Bargit fertejit buhtistit gieđaid ovdal geavahit gievkkana/borranlanja.</p>
<p type="listitem">Rávvagat suddjendávviriid birra</p>
<p type="listitem">Vuolggasadjin de eai ávžžuhuvvo bargit geavahit njálbmesuoji dahje suorbmafáhcaid earret daid dilálašvuođain main dábálaččat geavahit dákkár suddjendávviriid.</p>
<p type="listitem">Jus gávpedoaimmas geavahuvvojit njálbmesuojit ja suorbmafáhcat, berre doaibmajođiheaddji áimmahuššat ahte bargiide addo oahpahallan mo daid geavaha riekta.</p>
<p type="listitem">Dál ii ávžžut FHI ahte dearvvasolbmot álbmogis geavahit njálbmesujiid. Duogáš dasa lea go ii leat duođaštuvvon lea go das ávki. Sáhttá addit fálska oadjebasvuođa ja dagahit ahte olbmot  eai váldde eará njoammuneastadandoaibmabijuid nu duođas. Nu mo dál lea dilli de leat maid  njálbmesuojit vátnát. Vuos ferte fuolahuvvot ahte dearvvasvuođabálvalusas leat dat  suddjendávvirat maid dat dárbbašit. Jus ráva rievdá, de dat gaskkustuvvo.</p>
<p type="listitem">Jus goitge vállje geavahit eahpemedisiinnalaš njálbmesuoji dahje eará mii gokčá njálmmi ja njuni guoskevaš gávpedoaimmain, leat čuovvovaš áššit dehálaččat:  o  Ale oastte medisiinnalaš njálbmesujiid mat dárbbašuvvojit dearvvašvuođabálvalusas  (njálbmesuodji klássa II dahje IIR, dahje vuoiŋŋahatsuodji)  o  Go geavaha njálbmesuoji ja sullasaččaid de dat ii buhtte giehta- ja gossanbuhtisvuođa  rávvagiid, dan ahte bissu ruovttus jus leat vuoiŋŋahatvuolšši dávdamearkkat ja doalahit  gaskka olbmuid gaskka.  o  Vai njálbmesuojis lea ávki njoammuneastadeapmái sutnje gii dan geavaha, de dat  ferte leat čavga njálmmi ja njuni badjel.   o  Lea ráddjejuvvon man beaktil ja man guhká njálbmesuodji bistá. Beaktilvuohta unno  go njálbmesuodji láktá. Das lea dušše beaktilvuohta stuorát partihkkaliid vuostá (nu mo  goaikkanasaid) ja dan ferte lonuhit áiggis áigái.   o  Lea unohas geavahit njálbmesuoji ja olbmot geat geavahit njálbmesuoji guoskkahit  njálbmesuoji ja ámadaju muđui dávjá. Jus lea guoskkahan nuoskkiduvvon olggožiid, sáhttá  johtilit guoskkahit čalmmiid ja njálmmi, ja dáinna lágiin šaddá stuorát riska njoammumii.  Garvve danne guoskkaheames njálbmesuoji gieđaiguin go dus lea dat badjelis ja it leat  vuos gieđaid bassan dahje geavahan desinfekšuvnna.  o  Geavahuvvon ovttaháváš njálbmesuoji bálkestat dábálaš ruskalihttái ja leage dárkil go  basat gieđat ovdal bijat njálbmesuoji ja dalán go leat dan nuollan fas. Go geavahat  njálbmesuoji man dávjá sáhttá geavahit, de čuvvojuvvojit rutiinnat mo daid galgá bassat.</p>
<p type="listitem">Njoammu sirdása seamma láhkai gieđain main leat suorbmafáhcat go gieđain main eai leat suorbmafáhcat. Virus ii njoamo liikki čađa, muhto vuoiŋŋahagaide šliiveasi bokte čalmmiin,  njunis ja njálmmis. Olbmot geat geavahit suorbmafáhcaid leat nu go olbmot suorbmafáhcaid  haga gaskaoapmin sirdit njoammu ovtta dávviris nuppi dávvirii, ja iežas ámadadjui go dan  guoskkaha. Vásáhusat čájehit ahte bargit geain leat suorbmafáhcat dovdet iežaset  suddjejuvvon ja danne eai buhtis gieđaid seamma dávjá go jus sis eai livčče lean  suorbmafáhcat. Dát dagaha ahte eahpenjuolga sáhttet sii eanet njoammu fievrridit go sii geat  eai geavat suorbmafáhcaid. Mii ávžžuhat ahte bargit vuoktačuohppi- ja čálgosuorggis dušše  geavahit ovttaháváš suorbmafáhcaid dalle go lea dárbu dasa, álgovurolaččat daid  dilálašvuođain goas sii dábálaččat geavahivčče suorbmafáhcaid. Go geavaha suorbmafáhcaid  de lea erenoamáš dehálaš buhtistit gieđaid go nuollá daid. Ovttaháváš suorbmafáhcat galget  dušše geavahuvvot oktii, ja bálkestuvvot dan maŋŋá.</p>
<p type="listitem">Bargiid birra geat sáhttet leat riskajoavkkuin Daid dieđuid vuođul mat dássážii leat dávdaleavvama birra leat erenoamážit vuorrasat olbmot (badjel  65 jagi) geain lea alla riska duođalaš buozalmasvuhtii covid-19:in, erenoamážit jus sis leat eará  kronalaš dávddat. Dasa lassin leat eará rávisolbmuin geain leat eará dávddat (váibmovarrasuotnadávddaid, alla varradeaddu ja diabetes) stuorát riska duođalaš buozalmasvuhtii. Lea  maiddá vejolaš ahte eará kronalaš dávddat ja jus geavaha dálkasiid mat unnidit rupmaša  vuostálastinnávcca dávddaid vuostá sáhttet dagahit ahte šaddá stuorát riska. Bargit geat gullat dáidda  joavkkuide eai berre bargat lahka kundariid eaige oahpahalliid čuovvolemiin, ja sidjiide berre  láhččojuvvot vai sáhttet bargat ruovttukantuvrras dahje vejolaččat biddjot bargat eará doaimmaid jus  leaš vejolaš.</p>
<p type="listitem">Rávvagat riskajoavkkuide</p>
<p>Bargoaddi galgá čađahit riskaárvvoštallama bargobirrasis Bargoaddi ferte kártet ja čađahit riskaárvvoštallama buot dain várain ja váttisvuođain mat sáhtte čuožžilit koronavirusa geažil. Bargoaddi galgá ráhkadit plána ja bidjat johtui doaibmabijuid hehtten dihte ahte njoammu leavvá gávpedoaimmas. Sáhttá váldit oktavuođa fidnodearvvašvuođabálvalusain jus lea dárbu oažžut veahki árvvoštallat riskka ja ráhkadit plánaid main leat doaibmabijut.</p>
<p type="listitem">Riskabeliid ovdamearkkat koronavirusa oktavuođas:</p>
<p type="listitem">Bargit riskajoavkkuin (geahča oppalaš listtu Álbmotdearvvašvuođainstituhtas)</p>
<p type="listitem">Lagašoktavuohta bargoustibiiguin (unnitgo 1 mehter)</p>
<p type="listitem">Giehtabassan sáibbuin dain giehtadesinfekšuvdnaávnnas ii leat olámuttos</p>
<p type="listitem">Váilevaš buhtisteapmi dávviriin ovdal ja maŋŋágo leat geavahuvvon kundariidda</p>
<p type="listitem">Váilevaš oahpahus bargiide</p>
<p>Gávdnojit iešguđetlágan reaiddut riskaárvvoštallama čađaheapmái. Bargobearráigeahčču neahttasiiddus lea fáddásiidu riskaárvvoštallama birra, doppe lea bagadus ja doppe gávdno evttohus skovvái man sáhttá geavahit riskaárvvoštallamii: https://www.arbeidstilsynet.no/hms/risikovurdering/</p>
<p>Dáppe gávnnat Bargobirasofelačča oahpahusreaiddu. Dat lea e-oahpahusreaidu mas oažžu álgooahppu buot osiin bargobirasdoaimmas. Bargobirasofelaččas lea sierra oassi dan birra mo galgá čađahit riskaárvvoštallama: https://www.arbeidstilsynet.no/hms/arbeidsmiljoguiden/kapitteloversikt/del-2/introduksjon-tilrisikovurdering/</p>
<p>Gávdno maiddá reaidu mii lea heivehuvvon vuoktačuhppiid bargobirrasa riskka árvvoštallat - <span type="quote" xml:lang="fin">"Risikohjelpen"</span>. Dás lea vuolggasadjin dat deháleamos riskabealit vuoktačuohppidoaimmain. Dat lea ráhkaduvvon doarjjan dasa mo gávpedoaimmat sáhttet kártet gávdnoštumiid ja das leat evttohusat makkár doaibmabijut sáhttet leat heivvolaččat. Dá lea reaidu mii gokčá eanet riskabeliid go dušše daid mat leat čadnon koronavirusii. Gávpedoaimmat sáhtte goitge lasihit riskabeliid ja doaibmabijuid maid reaidu ii govčča. https://risikohjelpen.arbeidstilsynet.no/bransje/fris%C3%B8r</p>
</body></document>
