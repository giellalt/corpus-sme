<document xml:lang="sme" id="no_id"><header><title/><genre code="facta"/><author><unknown/></author><wordcount>435</wordcount><conversion_status type="standard"/><availability><free/></availability><submitter name="Kimberli Mäkäräinen, Hki, sms." email="kimberli.makarainen@helsinki.fi"/><multilingual/><origFileName>http://www.aivoliitto.fi/files/721/afasia_samisk_WEB.pdf</origFileName><metadata><uncomplete/></metadata><version>XSLtemplate $Revision: 105844 $; file-specific xsl  Revision; common.xsl  $Revision$; </version></header>
<body>
<p><em type="bold">Afasiija – Mii dat lea? </em></p>
<p>Afasi ija šaddá go vuoiŋŋamaččain vaháguvvet datoasit gos giella vuolgá. Dat dáhpáhuvvá jus varra ii beasa vuoiŋŋamaččaid <span type="quote">“giellaosiide”</span> danne go varra-suotna lea buđđosan (dahppon), dahje jus vuo-iŋŋamaččat vaháguvvet vardima geažil dahje lihku-hisvuođa geažil dahje eará sivaid geažil.</p>
<p>Jus oažžu afasiija, de sáhttá geavvat ahte šaddá váttis:●hupmat/hállat●áddet earáid ságaid●lohkat●čállit</p>
<p>Lea váttis eallit min servodagas jus ii šat sáhte giela bokte gulahallat. Mii eallit oalle teknihkalaš servodagas, gos olmmoš galgá ieš fuolahit dađistaga eanetáššiid dihtoriid ja mašiinnaid bokte. Jus sánit eai boađe, de lea váttis čoavdit iežas earániid ja birgetservodagas.</p>
<p>Máid sáhtat dahkat buoridan dihte gulahallama? Gáibiduvvo ahte guoskevaš olbmuin lea diehtu ja ipmárdus ja ahte váldet asttu gulahallat olbmuin geas lea afasiija. Muitte ahte son geas lea afasiija ii leat massán beroštumi gulahallat, muhto ahte gulahallan lea šaddan mihá váddáseabbon afasiija geažil. Danne ferte eará gulahallanvugiid gávdnat.</p>
<p><em type="bold">Jus olbmos lea váttisvuohta hupmat, de: </em>●ale huma suinna guhká hávális●leage gierdavaš ja dohkket ahte son ádjána ● </p>
<p>Son geas lea afasiija atná unohassan jus don <span type="quote">“dahkaluttat”</span>. Lea buoret dadjat ahte “mun gulan ahte don áiggošit juoidá dadjat, muhto mun in riekta ipmir máid don vikkat dadjat . Lea go......? ●</p>
<p>Geahččal earaláhkái gulahallat dahje geavat veah-kkin ovdamearkka dihte čállima, rumašgiela, áma-daju, lihkastagaid ja nu ain.●</p>
<p>Fuolat sutnje geas lea afasiija govaid ja eará masa sáhttá čujuhit vai buorebut gulahallá.●</p>
<p>Ale vuollán – hutkka gulahallanvugiid!</p>
<p><em type="bold">Jus olbmos lea váttis áddehallat, de: </em>● </p>
<p>Geavat rupmaša ja ámadaju lihkastagaid ja eará lunddolaš vugiid●</p>
<p>Jus vejolaš, de cuige dasa man birra lea sáhka●</p>
<p>Daja oanehis cealkagiid, ja huma dušše ovtta ášši birra ain hávális●</p>
<p>Geavat dábálaš oahpes sániid●</p>
<p>Ale leaikkastala – go sutnje sáhttá leat váttis fuobmát leaikka●</p>
<p>Huma čielgasit ja lunddolaččat, muhto ale falmánnálaš giela gal ●</p>
<p>Huma čielgasit ja bisánastte duos dás, muhto alemenddo sakka●</p>
<p>Čále dahje sárggo deaŧalaš dieđuid●</p>
<p>Ane gulahallamis veahkkin ovdamearkka dihte kaleandara, loguid, govaid ja nu ain●</p>
<p>Váldde buori asttu ságastallat – ale hohpohala</p>
<p>AFASI IJA <em type="bold">– hupmanhehttehus vuoi </em>ŋŋ <em type="bold">amašvigi geažil </em></p>
<p><em type="bold">Vaikko olmmoš ii sáhte hupmat,dat ii mearkkaš ahte sus ii liv </em>čč <em type="bold">emihkke dadjamušaid </em></p>
<p>Davviriikkalaš afasiijaráđđi – mii lea afasiija- javuoiŋŋamašdohppehallan olbmuid davviriikkalašser vviid ovttastupmi - lea almmuhan dán gihppaga sámegillii, go ovdal leat unnán almmuhuvvon die -đut afasiija birra sámegillii.</p>
<p>Dát čálus lea vuosttažettiin jurddašuvvon afasiijabu-ohcci lagamusaide ja eará olbmuide su birrasis. Mii sávvat diehtočálus boađášii ávkin.</p>
<p xml:lang="nob">SAMISK</p>
<p>Eanet dieđut davviriikkalaš afasiija- ja vuoiŋŋamašd-ohppehallan olbmuid servviid birra gávdnojit servviid iešguđet neahttasiidduin, mat leat dáro-, ruoŧa- ,dánska- ja suomagillii.</p>
<p xml:lang="nno"><em type="bold">Ruoŧas: Afasiförbundet i Sverige </em>www.afasi.se </p>
<p><em type="bold">Norggas: Afasiforbundet i Norge </em>www.afasi.no </p>
<p xml:lang="nno"><em type="bold">Suomas: Stroke- og dysfasiförbundet i Finland </em>www.stroke.fi </p>
<p xml:lang="nob"><em type="bold">Danmárkkus: Hjernesagen -Landsforeningen for mennesker der er ramt av blodpropp eller hjerneblødning </em>www.hjernesagen.dk </p>
</body></document>
