<document xml:lang="sme" id="no_id"><header><title>GII MUN LEAN</title><genre code="facta"/><author><unknown/></author><year>2016</year><wordcount>815</wordcount><conversion_status type="standard"/><availability><free/></availability><submitter name="Kimberli Mäkäräinen, Hki, sms." email="kimberli.makarainen@helsinki.fi"/><multilingual/><origFileName>http://www.klemetti184.fi/Klemetti184/Gii_mun_lean.html</origFileName><metadata><uncomplete/></metadata><version>XSLtemplate $Revision: 105844 $; file-specific xsl  Revision; common.xsl  $Revision$; </version></header><body><p xml:lang="smn">GII MUN LEAN</p>
<list/><p>Juvvá Lemet</p>
<p>Duogáš</p>
<p>Lean šaddan Eanodaga Njunnásis boazosápmelaš-bearrašis ja dálá áigge orun Vuottesjávrres guokte miilla Njunnásis oarjjás. Mu eatnigiellan lea davvisámegiella ja anán dan maid bargogiellan. Skuvlejumi dáfus lean dutki. Lean bargan ee. dutkin, oahpaheaddjin, hálddahushoavdan, museačájáhusaid plánejeaddjin ja giellajorgaleaddjin. Oba barganhistorjján áigge lean bargan álohii bargguin, mat laktásit sámegillii ja sámi kultuvrii.</p>
<p>Lean studeren Oulu universiteahtas sámegiela ja sámi kultuvrra, man oahppoávdnasis lean čađahan filosofiija lisensiáhta dutkosa sihke kulturantropologiija, mas lean čađahan filosofiija doaktára dutkosa. Barggan sámedikki ságadoallin. Mus leat olu luohttámušbarggut, ja lean earenoamážit vuojulduvvan birasgažaldagaide, dálkkádatrievdamii, árktalaš sierragažaldagaide, dutkanpolitihkkii ja olmmoš- ja vuođđoriektegažalda-gaide.</p>
<p>Mu bargui gulla politihka jođiheami lassin ja beroštumiid goziheami lassin dieđiheapmi, áššebáhpiriid ja cealkámušaid čállin sihke gulahallan jienasteddjiiguin.</p>
<p>Virgebarggu olis doalahan dieđalaš áššedovdamuša ja válmmaštalan bárrásiin dieđalaš kulturantropologiija suorggi artihkkala ja girjji.</p>
<p>Luondu</p>
<p>Lean sosiála ja ovttasbargonávccalaš, muhto maid prinsihpalaš. Árvovuođu áššiin in gal leat válmmaš luohpat iežan prinsihpain ja in sáhte dain digget. Árvvut leat mu mávssolaš oassi. Munnje dehálaš árvvut leat olmmoš- ja vuođđorievttit, luonddu máŋggahápmásašvuohta, utnolašvuohta, ovttaveardásašvuohta ja dásseárvu. Mu mearrádusaid vuođđun lea iežan árvovuođđu, dieđalaš diehtu ja váikkuhusaid árvvoštallan. In leat populista ja lean válmmaš bealuštit iežan ákkastallan oainnu.</p>
<p>Mus lea hui viiddes ovttasbargofierpmádat bellodatrájiid rastá. Lean hui nannosit dan oainnu duohken, ahte politihkas áššit riidalit, eai olbmot. Basttán ipmirdit sierra politihkalaš oainnu oamastan olbmuid ja birgehallat singuin sierra politihkalaš oainnuin fuolakeahttá. Lean liikká garra ráđđádalli inge vuollán dakkaviđe vuosttaš vuostegieđageavadiin. Politihkas lean hárjánan gierdat riđuid ja almmolašvuođa deattu.</p>
<p>Lean ieš barggán ja hárjánan ealljáruššat daningo sámedikki ságadoalli bargu lea 24d/7j-tiipasaš bargu dego europarlamentarihkkára bargunai.</p>
<p>Politihkas munnje lea dehálaš gullat ja ságastallat jienasteddjiiguin, váldit sin oainnuid ja fuolaid duođas ja buktit sin ovddidan áššiid ovdan politihkas.</p>
<p>Mu ájanasaide gullet viehkan, čuoigan ja squosh. Luomosáigge dasa lassin logan dieđalaš ja čáppagirjjálašvuođa sihke čálán dieđalaš deavstta. Oassálasttán jeavddalaččat maid dálvet rátkimiidda ja geasset miessemearkumii. Geahččalan maid beassat ruovttuguovllu duoddariin nu dávjá go sáhtán, muhto duohta ilmmis beasan dohko oba hárve.</p>
<p>Bellodat</p>
<p>Mu bellodatválljen lea RÁB. Ledjen mannan riikkabeaiveválggain RÁB:a evttohas. RÁB lea munnje rievttes válljen, daningo vehádagat fertejit ovttasbargat. RÁB lea liberála, utnolaš ja máŋggakultuvrralaš bellodat, mii hálida lea mielde gárgeheame EU:a, ii duššdeame dan.</p>
<p xml:lang="deu">DIEĐUT</p>
<p xml:lang="kal">Namma</p>
<p>Juvvá Lemet</p>
<p xml:lang="fin">Klemetti Näkkäläjärvi</p>
<p xml:lang="kal">Ruovttugilli</p>
<p>Vuottesjávri, Eanodat</p>
<p xml:lang="smj">Ámmát</p>
<p>Sámedikki ságadoalli, dutki</p>
<p>Skuvlejupmi</p>
<p>Filosofiija doavttir (kulturantropologiija, Oulu universiteahtta)</p>
<p>Filosofiija lisensiáhta (sámegiella ja sámi kultuvra, Oulu universiteahtta)</p>
<p>Auktoriserejun giellajorgaleaddji (suomagiella - davvisámegiella)</p>
<p>Mávssolaččamus luohttámusbarggut</p>
<p>Sámedikki lahttu 1996 - 2003 ja 2008 - 2015, várrelahttu 2003 - 2007</p>
<p>Sámedikki ságadoalli 2008 -</p>
<p>Sámedikki ovddasteaddji Suoma ráđđehusšiehtadalla-miin 2011</p>
<p>Evttohassan riikkabeaiveválggain 2011 RÁB:a listtus čanasmeahttumin</p>
<p>Davviriikkalaš sámi soahpamuša joatkkašiehtadallamiid Suoma sáttagotti lahttu 2010 -</p>
<p>Meahcceráđđehuslága ng. sámi paragráfaid ođasnuhttima válmmaštallan bargojoavkku lahttu (bargu nohkan)</p>
<p>Sámediggelága ođasnuhttima válmmaštallan bargojoavkku lahttu (bargu nohkan)</p>
<p>Sámi parlamentáralaš ráđi lahttu 2008 - 2015, ságadoalli 2010 - 2011</p>
<p>Sámedikki ovddasteaddji sámediggepresideanttaid ja nd. sámi ministariid oktasaščoakkámis 2008 -</p>
<p>Árktalaš ráđđádallangotti lahttu 2009 - 2014</p>
<p>Suvdilis gárganeami doaibmagotti lahttu 2008 -</p>
<p>Olmmošriektesáttagotti lahttu 2012 -</p>
<p>Lappi allaskuvlakonsearnna ráđđádallangotti 2012 - 2013, 2014 - 2016</p>
<p>Biodiversiteahttabargojoavkku lahttu 2008 -</p>
<p>Álbmotlaš ártihkal 8j-bargojoavkku lahttu ja ságadoalli 2010 -</p>
<p>Vehádatáššiid ráđđádallangotti lahttu 2008 -</p>
<p xml:lang="fit">Joksosat</p>
<p>Lean sámedikki ságadoallin juo nuppi maŋŋálas áigodaga ja mu doaibmabaji lea ožžojuvvon olu áigái. Rabasvuohta sámedikki doaimmas lea lassánan, sámediggi lea beassan vuosttaš háve mielde ráđđehusšiehtadallamiidda áššedovdin, sámedikki ruhtadeapmi ja doaibmanvejolašvuođat leat lassánan ja dasa lassin lágat, mat gusket sápmelaččaide, leat gárgehuvvon.</p>
<p>Ođđa ruvke- ja čáhceláhka leaba buoridan sámi kultuvrra suoji, ođđa doaibmanmállet duddjojun Meahcceráđđehusa ja sámedikki gaskii, ja ovttasráđiid Meahcceráđđehusain lea duddjojun bissovaš málle sámi ruovttuguovllu eanangeavaheami plánema gárgeheami várás.</p>
<p>Mu doaibmaáigodaga áigge sámediggi lea earenoamážit lokten ovdan luonddu máŋggahápmásašvuođa, suvdilis gárganeami ja dálkkádatrievdanáššiid ja mii leat riikkasis dásisge ožžon áigái ovdánanlávkkiid.</p>
<p>Guovddášpublikašuvnnat</p>
<p xml:lang="fin">Pennanen, J.- K. Näkkäläjärvi 2000 (doaimm.) Siiddastallan: Siidoista kyliin: Luontosidonnainen saamelaiskulttuuri ja sen muuttuminen. Inarin saamelaismuseon julkaisuja n:o 3. Oulu: Pohjoinen, 2000.</p>
<p xml:lang="fin">Pennanen, J - K. Näkkäläjärvi 2002 (doaimm.) Siiddastallan- from Lapp Communities to Modern Sámi Life. Publications of Inari Sámi Museum no: 3, Siida Sámi Museum, Jyväskylä.</p>
<p xml:lang="fin">Näkkäläjärvi, K. 2007. Piirteitä Suomen saamelaisten vuotuiskierrosta ja asumisesta 1900-luvulla. Girjjis: Magga, P – T. Elo (doaimm.). Eletty, koettu maisema – näkökulmia saamelaiseen kulttuurimaisemaan. Suomen Ympäristö 34/2007, s. 35-64. Lapin Ympäristökeskus, Rovaniemi. Maiddái fierbmepublikašuvdnan.</p>
<p xml:lang="fin">Näkkäläjärvi, K. 2008. Saamen kielilain toteutuminen vuosina 2004-2006. Saamen kielen toimisto, Saamelaiskäräjät. Maiddái fierbmepublikašuvdnan.</p>
<p>Näkkäläjärvi, K. 2008. Duovddamuitu sámi boazodoalus – Sápmelaš boazodoalu kulturdiehtovuogádat Jávrrešduoddara orohagas Davvi-Suomas Sámi Dieđalaš Áigečala 2/2008, s. 27-67.</p>
<p xml:lang="eng">Näkkäläjärvi, K. 2009. Perspective of Saami Reindeer Herders on the Impact of Climate Change and Related Research, s. 131-143. Girjjis: Climate Change and Arctic Sustainable Development, Unesco.</p>
<p xml:lang="fin">Näkkäläjärvi, K. 2011. Sápmelaččaid vuoigatvuođat Suomas - Saamelaisten oikeudet Suomessa, s. 83-89. Girjjis: In Finland har vi this thing called reilu meininki. Vähemmistövaltuutettu, Kuopio. Maiddái fierbmepublikašuvdnan.</p>
<p xml:lang="eng">Näkkäläjärvi, K (2012) Climate Change and Traditional knowledge, s.105-110. Girjjis: Arctic Science, International Law and Climate Change. Max-Planck-Institut für ausländisches öffentliches Rect und Völkerrecht.</p>
<p xml:lang="fin">Näkkäläjärvi, K. (2013) Jauristunturin poropaimentolaisuus. Kulttuurin kehitys ja tietojärjestelmä vuosina 1930-1995. Kulttuuriantropologian väitöskirja, Oulun yliopisto.</p>
<p>EU-válgaevttohas ja su válgahoavda Nilla Tapiola</p>
</body></document>
