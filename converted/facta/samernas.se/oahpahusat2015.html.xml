<document xml:lang="sme" id="no_id"><header><title>Oahpahusat |  Samernas Utbildningscentrum</title><genre code="facta"/><author><unknown/></author><wordcount>323</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.samernas.se/oahpahusat/?lang=sm</origFileName><parallel_text xml:lang="smj" location="oahpahusat2015.html"/><parallel_text xml:lang="swe" location="oahpahusat2015.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oahpahusfálaldagat oahpahusjahkái 2015/2016</p>
<p>Sámij åhpadusguovddáš lea unna, vuogas sápmelaš skuvla rávesolbmuide. Okta dahje moadde jagi dás eai atte dutnje dušše máhtu olles eallimii, muhto maid ustitvuođa ja jierpmi. Min atnit dehaleamosin juohkit sápmelaš árbevirolaš máhtu, mii sáhttá leahkit duodji, sámigiella, sámikultuvra dahje ealáhusat.</p>
<p>Go skuvla lea Jåhkåmåhkis, sámi guovddážis, de leat vuogas sámikultuvra- ja giellabirrasis. Dáppe leat máŋggat máŧolašvuođat oassálastit sámi servodateallimis ja eamiálbmuid deaivvadeamis, sihke riikkalaš ja riikkaid gaskasaš dásis.</p>
<p><em type="italic">Duodji </em>Jos dus lea hállu duddjet de vállje duodjeoahpa, man sáhtát vázzit 1-2 jagi , vállje muorra/čoarve- dahje saste/goarus oahpa. </p>
<p><em type="italic">Doaimmahat oahppa – Boazodoallu </em></p>
<p>Jos háliidat álgit alccesat bargat, de sáhttá min Doaimmahatoahppa leahkit vuogas Dutnje. Das lea gáiddus boazodoallooahppa, mii lea heivehuvvon boazoolbmuid astui.</p>
<p xml:lang="smj"><em type="italic">Giella </em></p>
<p>Giella-sámigiellaoahppa gávdno Dutnje gii háliidat lohkat sámigiela. Fállat oahpahusa golbma giellavarieteahtaide; åarjel-, julev- ja davvisámigillii. Sáhtát leat easkáálgi, joatkkaoappi dahje sámigielat. Eanemus bargit leat sámigielagat mii dáhkida buori giellabirrasa.</p>
<p><em type="italic">Biebmu – Sápmelaš biebmokultuvra </em><em type="bold">(Ii leat oahppajagi 2015/16) </em></p>
<p>Don beasat oahppat árbevirolaš máhtuid sámi biepmus, varas ávdnasis válmmas bibmui. Skuvla lea ohcan beassat jođihit oahpahusa KY (dohkkehuvvon ámmátoahppun) lohkanjagi 2008/09 ja maid 2009/10. Skuvla lea ohcan beassat jođihit oahahusa Ámmátallaskuvlla rámmaid siskkobealde lohkanjagis 2010/2011 muhto leat hilgun dán ohcamuša.</p>
<p><em type="bold">Sámi joatkkaskuvla oahpahus </em></p>
<p>Sámiprográmma lea Dutnje gii boađát vuođđoskuvllas. Oahpahus lea Bokenskuvllas, suohkana joatkkaskuvla. Don oaččut seamma vejolašvuođa allaskuvlii dego Searvegoddisuorggis. Oaččut maid oahpu sámegielas, duojis, kultuvrras, boazodoalus jna. Fállojuvvo maid čavčča 2013 rájis sámi ámmátprográmman, sámi entreprenevraprográmma!</p>
<p><em type="bold">Bargooahppioahpahus duojis </em></p>
<p>Fállojuvvo ovttasbargguin lágádusain Hantverk &amp; Utbildning Leksandsd. Gáibiduvvo 2 jagáš duodjelinjja dahje sullásaš ovdagihtiimáhtut. Gitta 80 vahku oahpahus.</p>
<p><em type="bold">Gulahallanoahpahus sámigielas </em></p>
<p>Fállojuvvo ovttasbargguin Härnösands folkhögskolain. Jahkásaš gáiddusoahppu bealleleavttuin 6 fsalaš gávnnahemiiguin.</p>
<p>Mii geat barget Sámij åhpadusguovdážis oaidnit mielas ahte Don válljet lohkat min luhtte!</p>
<p type="title">Bures boahtin ozahit min skuvlii!</p>
<p>Maŋemus ohcanbeaivi lea miessemánu 15 beaivvi. Sisaváldinbargu álgá geassemánu gaskamuttus. Skuvla váldá vuostá ohcamušaid geasset maid ja gitta skuvlaálgima ja deavdá jus leat guorus sajit. Muhtin linjjain lea gilvaleapmi sajiin ja jus háliida vejolašvuođa sadjái de fertet ohcat buori áiggis!</p>
</body></document>
