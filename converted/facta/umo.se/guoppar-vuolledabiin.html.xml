<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="swe"/>
    <wordcount>794</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="sme"/>
      <language xml:lang="swe"/>
    </multilingual>
    <origFileName>http://www.umo.se/Andra-sprak/Nordsamiska/Guoppar-vuolledabiin</origFileName>
    <parallel_text xml:lang="fin" location="hiivatulehdus.html"/>
    <parallel_text xml:lang="fit" location="svamppia-sukuelimessa-eli-alapaassa.html"/>
    <parallel_text xml:lang="sma" location="goebperh-tsavhnosne.html"/>
    <parallel_text xml:lang="smj" location="guopparinfeksjavnna-vuollevajmon.html"/>
    <parallel_text xml:lang="swe" location="svamp-i-underlivet.html"/>
    <parallel_text location="rappani-an-minshe.html" xml:lang="rmu"/>
    <parallel_text location="balanis-aro-teluni-trupos.html" xml:lang="rmf"/>
    <parallel_text location="infektacija-makar-le-purne.html" xml:lang="rmy-rka"/>
    <parallel_text location="fungus-svamp-ande-telunipe-vagina-penis.html" xml:lang="rmy-rlo"/>
    <parallel_text location="parnothavdipa.html" xml:lang="rmn"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Guoppar vuolledábiin</p>
    <p xml:lang="swe">Alla undrar!  Vad undrar du?</p>
    <p type="title">Guoppar vuolledábiin</p>
    <p>Guoppar lea dábálaš vuolledábiin eatnasiin. Muhtumin dat lassána ja dalle dat sáhttá váivvidit. Dat lea hui dábálaš nieiddain.</p>
    <p>Golbma njealji nieiddas oažžu muhtin áigge eallimis guoppar váivviid ja máŋgii dat geardu. Bártnit maid ožžot guobbara. Guoppar ii leat váralaš muhto sáhttá leahkit váivi daningo dat láve sakŋidit ja spiiddistit.</p>
    <p type="title">Manin olmmoš oažžu guoppar váivviid?</p>
    <p>Lea eahpečielggas manin guoppar váivvida. Muhto sivvan sáhttá leahkit ahte váldá muhtin dálkasa, ovdamearkka dihte antibiotihka, mii goddá daid ávkkálaš baktearaid mat dábálaččat leat vuolledábiin nu ahte guoppar sáhttá álgit.</p>
    <p>Guobbara sivvan sáhttá maid leahkit ahte vuostálastinnákcabealuštus lea heittot juoga siva dihte, ovdamearkka dihte go olmmoš lea skihpame dehe olbmos lea hirbmat hoahppu.</p>
    <p>Goruda hormonabalánsa sáhttá maid váikkuhit. Danin lea dehálaš ahte ovttaskas oažžu guobbara ovdal mánnováivviid dehe jus lea áhpeheapme.</p>
    <p>Guoppar ii leat miige sohkabealdávddaid. Dan sáhttá darvvihit anašeamis muhto lea eahpedábálaš. Baicca guoppar ii sáhte darvvihit njálbmeseksa bakte dehe jus manná seamma hivssegis go soamis geas lea guoppar.</p>
    <p type="title">Got olmmoš fuobmá ahte sus lea guoppar?</p>
    <p>Nieidan fuobmá dávjjimus ahte sus lea daningo sakŋida ja spiiddista cinneráiggis ja cinnebaksamiin. Cinnebaksamat sáhttet maid ruvssodit ja bohtanit. Golgamat sáhttet šaddat vielgadat, goikát ja rievdnaláganat muhto muhtumin dat leat njárbadat ja muhtin háve eai leat golgamat ollenge go olbmos lea guoppar.</p>
    <p>Guoppar dagaha maid ahte sáhttá spiiddistit ja bávččagit go cissa dehe anaša. Muhtumin olmmoš oažžu ihttomiid cinnebaksamiidda ja buođggaide.</p>
    <p>Bártniin lávejit návleoaivi, nađđa, bálloskuohput dehe buođggat ruvssodit, goikat ja ganasit. Olmmoš sáhttá maid oažžut vilges gearddi návleoaivvi birra, ovdanáhki vuollái, dehe nađđii. Gearddi láve váddásit bassat eret go ovdanáhkkevuodja mii dábálaččat lea ovdanáhki vuolde.</p>
    <p type="title">Got guobbaris beassá eret?</p>
    <p>Jus olbmos lea beare unnán váivi guobbaris cinnis dehe náhpolis láve dat measta álot láhppot ieš moatti beaivvi geažis divššukeahttá.</p>
    <p>Muhto muhtumin dat ii mana badjel, dehe sakŋida ja spiiddista nu olu ahte olmmoš jođánit háliida dahkat juoidá dasa. Jus dat lea vuosttas geardi go ovttaskas oažžu problema galgá váldit oktavuođa nuoraidvuostáváldimiin, liike- ja sohkabealevuostáváldimiin dehe dearvvasvuođaguovddážiin oažžun dihte čielgasa leago duođain jearaldat guobbaris. Jus manná vuostáváldimii oažžu dahkat dutkama. Dat láve mannat jođánit daningo dat gii dutká álkit sáhttá oaidnit leago jearaldat guobbaris.</p>
    <p>Jus olbmos lea leamaš guoppar ovdal ja dovdá problema sáhttá oastit juoga reseaptagehtes dálkasa guobbara vuostá mii gávdno apotehkas. Dat lea vuoiddas mainna sáhttá vuoidat cinni ja cinnebaksamiid, dehe náhpola ja bálluid. Nieiddaide gávdno maid billár, ng, vagitorium, man doalvu cinnái suorpmaiguin ja vuoiddas man cirgguha una plástacirgganasain. Veháš áigge geažis maŋŋel go lea váldán ávdnasa sáhttá spiiddistit ja sakŋidit vel eanet, muhto dat láve mannat badjel jođánit.</p>
    <p>Jus čuovvu olles dikšuma šaddet measta buot buorrin reseaptagehtes dálkasiin. Jus ii buorrán dehe jus guoppar geardu dávjjit go guktii jahkebealis ferte váldit oktavuođa nuoraidvuostáváldimiin, liike- ja sohkabealevuostáváldimiin dehe dearvvasvuođaguovddážiin fas veahki oažžumii.</p>
    <p>Lea dehálaš ahte ii geavtte guobbargoddin ávdnasa ila dávjá dehe dušši dihte daningo dat sáhttá dagahit váddáseabbon beassat eret guobbaris dehe dat geardu oanehis áigge geažis fas. Dat sáhttá maid goikadit vuohččecuocca ja dahkat dan headjun mii sáhttá dagahit eará problemaid.</p>
    <p type="title">Maid dahkat vai ii oaččo guobbara?</p>
    <p>Daningo lea eahpečielggas manin oažžu guobbara lea váttis suddjet iežas dan vuostá.</p>
    <p>Muhtimin dadjo ahte riska oažžut guobbara lassána jus bassá vuolledábiid dávjá ja sáibbuin. Ii leat miige mii čájeha sihkkarit ahte nu lea. Muhto jus olbmos lea guoppar dehe dávjá oažžu guopparinfekšuvnnaid ja basada ollu sáhttá šaddat buoret jus bassá unnit. Leago guoppar dehe ii rehkke bassat vuolledábiid oktii beaivvis loika čáziin. Ii galgga geavtit dábálaš sáibbu vuolledábiin daningo dat goiká. Jus háliida sáhttá dan sadjái geavtit parfymagehtes oljju.</p>
    <p type="title">Jearaldagat ja vástádusat guobbaris vuolledábiin</p>
    <p type="title">Oažžugo guobbara liegga ja baskkes biktasiin?</p>
    <p>Eai leat mangelágan dieđalaš duođaštusat ahte liegga, baskkes biktasat galggale dagahit ahte álkibut oažžu guobbara. Muhto jus oažžu guobbara sáhttá dat spiiddistit ja sakŋidit unnit jus geavtá bumbol vuolildus buvssaid ja sadjás biktasiid. Sáhttá maid veahkehit jus nohkká vuolildus biktasiidhaga ja jus lea nieida ii geavtte buksasuoji.</p>
    <p type="title">Láhppogo guoppar jus vuoidá vuolledábiid yoghurtain?</p>
    <p>Ahte yoghurta veahkeha guobbara vuostá lea cuvccas masa ii leat dieđalaš duođaštus. Dan sadjái yoghurta soaitá čoaskudit ja danin lea buorre sakŋasii.</p>
    <p type="title">Sáhttágo guoppar darvánit?</p>
    <p>Guoppar ii viiddo ovdamearkka dihte hivssegiid bakte. Dan sajis guoppar sáhttá viidut cinneanašeami bakte vaikko dat lea eahpedábálaš.</p>
    <p type="title">Oažžugo guobbara borramiin olu sohkkara?</p>
    <p>Eai leat mangelágan dieđalaš duođaštusat ahte laktása dasa ahte borrá olu sohkkara. Muhto jus leat problemat guobbariin ii leat váralaš geahččalit jus rievdaduvvon biebmodábiid sáhttet dagahit ahte šaddá buorebun.</p>
    <p type="title">Sáhttágo anašit jus lea guoppar?</p>
    <p>Ii leat váralaš anašit go olbmos lea guoppar muhto daningo vuohččecuoccat leat rašit sáhttá oažžut daidda una háviid ja dat sáhttá bávččagahttit go anaša. Jus lea cinneanašeapmi lea maid una riska ahte guoppar viidu. Dan sajis lea riska stuorit ahte oažžu ja viiduda sohkabealedávdda jus lea cinneanašeapmi seamma áigge go olbmoš lea guoppar daningo leat una háviid vuohččecuoccain mii dagaha ahte álkibut oažžu ja viiduda infekšuvnnaid.</p>
  </body>
</document>
