<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="swe"/>
    <wordcount>641</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="sme"/>
      <language xml:lang="swe"/>
    </multilingual>
    <origFileName>http://www.umo.se/Andra-sprak/Nordsamiska/Alkohola</origFileName>
    <parallel_text xml:lang="fin" location="alkoholi.html"/>
    <parallel_text xml:lang="fit" location="alkkuhooli.html"/>
    <parallel_text xml:lang="sma" location="alkohole.html"/>
    <parallel_text xml:lang="smj" location="alkohola.html"/>
    <parallel_text xml:lang="swe" location="alkohol.html"/>
    <parallel_text location="alkohol.html" xml:lang="rmu"/>
    <parallel_text location="alkoholi.html" xml:lang="rmf"/>
    <parallel_text location="alkoholo.html" xml:lang="rmy-rka"/>
    <parallel_text location="alkoholo.html" xml:lang="rmy-rlo"/>
    <parallel_text location="alkoholi.html" xml:lang="rmn"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Alkohola</p>
    <p xml:lang="swe">Alla undrar!  Vad undrar du?</p>
    <p type="title">Alkohola</p>
    <p>Alkoholain dárkkuhuvvo juhkosiid dego vuola, viidna ja viidni. Máŋgasat juhket daningo dat lea buorre dehe vai šaddet gárremiin. Muhto alkohola sáhttá leahkit maid váralaš máŋgga ládje. Dat sáhttá addit vahágiid ja skibasvuođaid, dagahit ahte gártá váttis dehe váralaš dilálašvuođaide. Muhtimat ožžot áŧestusa ja vedjet heajuid go juhket.</p>
    <p>Nuora suddjemii lea ahkerádji goas oažžu oastit alkohola: 18 jagi restauráŋŋas gávppašeapmái ja 20 jagi viidnegávppis gávppašeapmái. Vaikko ieš oažžu oastit alkohola ii leat lohpi oastit soapmásii gii ii oaččo dan.</p>
    <p type="title">Manin juhkkojuvvo?</p>
    <p>Máŋggat juhket daningo sin mielas dat lea buorre ja lea somá. Muhtimat juhket daningo dovdet iežaset eahpesihkkarin. Jus juhká vai oažžu buoret iešdovddu dehe unnida áŧestusa dehe jus juhká olu, sáhttá juhkan buvttehit boasttogeavahusa. Sáhttá maid veadjit heajuid jugadettiin ja maŋŋel.</p>
    <p>Go lea nuorra alkohola geahččaleapmi soaitá dovdot lávkin šaddat rávisin. Soaitá fállojuvvo ruovttus ja nu geahččala ieš dehe olbmáiguin. Lea dábálaš ahte rievtti mielde ii vuosttaš geardde dieđe háliidago juhkat muhto dahká dan go earát juhket dehe galggalii. Muhto jus duostá vuosttildit joavkodeattu ja vuordá vuoitá ollu. Mađi guhkit vuordá dađi buoret, daningo riskkat unnot vahágiid oažžumii ja alkoholasorjavažžan šaddamii.</p>
    <p type="title">Mii dáhpáhuvvá go juhká?</p>
    <p>Jus šaddá gárremiin hehttejuvvojit signálat vuoigŋašiin nu ahte jurddašeapmi, dovddut, balánsa ja árvvoštallan doaibmá heajubut Dat váikkuha maid nákcii koordineret dehkiid lihkastagaid.</p>
    <p>Go árvvoštallan hedjona ii ipmir áššiid mat dáhpáhuvvet seamma ládje go čielggusin. Soaitá dahkat juoidá man ii muđui dagalii: hupmá eanet ja eanet olbmuiguin, dánse, njoallu dehe háhká nieiddaid, ja geahččala ođđa áššiid. Heajut árvvoštallannákca dagaha maid ahte lea váddásit ipmirdit juoidá mii lea riskkavuloš dehe váralaš. Jus lea gárremiin sáhttá danin dahkat juoidá mas šaddet váralaš čuovvumušat.</p>
    <p>Muhtin áššit mat sáhttet dáhpáhuvvat go lea juhkan:</p>
    <list>
      <p type="listitem">Láhppá diŋggaid dehe dat billohuvvot, daningo ii leat kontrolla dehe diŋggat suoláduvvojit.</p>
      <p type="listitem">Šaddá riidduide dehe álgá doarrut. Lea hui dábálaš ahte doarrun gárrenoaivvis álgá huleštemiin dakkáriin mas ii riidalivččii čielggusin.</p>
      <p type="listitem">Lea seksa vaikko ii hálit. Jus lea gárremiin soaitá leahkit váttis gieldit, ja dat sáhttá dagahit ahte ieš, dat geaiguin lea seksa dehe earát vedjet heajuid maŋŋel dehe šaddá seksualálaš veagalváldin.</p>
      <p type="listitem">Lea seksa suddjetkeahttá ja dalle riskere oažžut sohkabealdávddaid, dehe šaddá dehe dahká soapmása áhpeheapmin.</p>
      <p type="listitem">Geahččala eará gárrenmirkkuid. Eatnasat leat juhkan alkohola go gevtet gárrenmirkkuid vuosttaš geardde, soaitá daningo eai jáhke dan nu váralažžan.</p>
      <p type="listitem">Bártida. Dat soaitá ovdamearkka dihte leahkit mopeda dehe biila, ahte jorrá ja nordada iežas dehe gahččá čáhcái.</p>
      <p type="listitem">Váldá dehe billista diŋggaid mat eai leat iežas dehe manná juosat gos ii oaččo leahkit.</p>
      <p type="listitem">Veadjá heajuid ja oažžu áŧestusa maŋŋel go lea juhkan. Dat soaitá vuolgit das ahte lea dahkan áššiid maid gáhtá dehe heahpana, dehe šaddá reakšuvdna gorudis.</p>
      <p type="listitem">Šaddá váttis huolahit skuvlla dehe barggu. Alkohola bisána gorudii maŋŋil go lea leamaš gárremiin, ja soaitá váldit guhkit go ovtta beaivvi ovdalgo vuoigŋašat doibmet albma ládje ahte ovdamearkka dihte muitá ja oahppá áššiid.</p>
    </list>
    <p>Muhtimat jáhkket ahte ii leat nu váralaš juhkat jus ii daga dan nu dávjá, ovdamearkka dihte dušše vahkkoloahpa, vaikko dalle juhká ollu. Muhto dat ii doala deaivása.</p>
    <p type="title">Beaivvi maŋŋel</p>
    <p>Soaitá leahkit vel gárremiin beaivvi maŋŋel go lea juhkan. Dat vuolgá das man olu lea juhkan. Ovdamearkan ahte alkohola álbmás vuollagis lea ain gorudis sullii golmmas njelljii diibmui. Iige gávdno miige vugiid oažžut dan nohkat jođáneappot. Vaikko olmmoš lea gomás lea árvvoštallannákca heajut go dábálaččat ja soaitá leat váttis huolahit áššiid nugo galgá. Ovdamearkka dihte soaitá leahkit váralaš vuodjit mopedain dehe biillain ja jus lea alkohola gorudis lea dat lágaheapme.</p>
    <p type="title">Alkoholamirkkohus</p>
    <p>Buohkat reagerejit sierra ládje alkoholii ja girdet sierra olu, muhto lea álo rádji gos gorut luohpá. Láve nu ahte olmmoš vuovssada dehe biestá nahkáriid. Jus meanohuvvá soaitá dat leahkit váralaš ja dalle ferte buohccivissui.</p>
    <p>Jus lea fuolastuvvan das man lea juhkan, galgá váldit aktavuođa ráves olbmuin, buohccidikšunneavvumiin, poliissain dehe vuolgit buohccivissui. Jus soamis lea meanohuvvan galgá riŋget 112. Ii galgga viggat oažžut persovnna vuovssadit dehe njoarrat galbma čázi su nala, daningo lea riska eará vahágiidda dehe bárttiide.</p>
  </body>
</document>
