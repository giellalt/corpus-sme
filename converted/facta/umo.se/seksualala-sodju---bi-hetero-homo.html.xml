<document xml:lang="sme" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="swe"/><wordcount>323</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="sme"/><language xml:lang="swe"/></multilingual><origFileName>http://www.umo.se/Andra-sprak/Nordsamiska/Seksualala-sodju---bi-hetero-homo</origFileName><parallel_text xml:lang="fin" location="seksuaalinen-suuntautuminen--bi-hetero-homo-.html"/><parallel_text xml:lang="fit" location="seksuaalinen-taipumus--biiseksuaalinen-hetero-homo.html"/><parallel_text xml:lang="sma" location="seksuellen-syjhtede--bi-heteroe-homoe.html"/><parallel_text xml:lang="smj" location="seksualak-tjardda-bi-hetero-homo.html"/><parallel_text xml:lang="swe" location="sexuell-laggning---hetero-homo-bi.html"/><parallel_text location="bulopha-voltrande--bi-hetero-homo.html" xml:lang="rmu"/><parallel_text location="seksualkane-rigjiba.html" xml:lang="rmf"/><parallel_text location="seksuelse-nejgung---baj-hetero-homo.html" xml:lang="yid"/><parallel_text location="seksualno-manuipe--bi-hetero-homo.html" xml:lang="rmy-rka"/><parallel_text location="seksualno-identiteto-bi-hetero-homo.html" xml:lang="rmy-rlo"/><parallel_text location="seksualikano-orientiribe--biseksualco-hetero-homoseksualco.html" xml:lang="rmn"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Seksualálaš sodju - bi, hetero, homo</p>
<p type="title">Seksualálaš sodju - bi, hetero, homo</p>
<p>Seksuálalaš mieđisvuohta guoskkaha mii sohkabealit lea olbmuin geaidda ráhkástuvvá dehe hipmosa. Olmmoš sáhttá leahkit biseksuálalaš, heteroseksuálalaš dehe homoseksuálalaš.</p>
<p type="title">Maid mearkkaša bi, hetero dehe homo?</p>
<p>Leat leahkime golbma seksuálalaš mieđisvuođa: leahkit biseksuálalaš, heteroseksuálalaš dehe homoseksuálalaš. Dávjá lávejuvvo dadjat ahte lea homo, hetero dehe bi. </p>
<list><p type="listitem">Biseksuálalaš lea go ráhkistuvvá dehe anistuvvá sihke nieiddaide ja bártniide.</p>
<p type="listitem">Heteroseksuálalaš lea go ráhkistuvvá dehe anistuvvá soapmásii nuppi sohkabealis. Eará sátni dasa lea <span type="quote">“straight.”</span></p>
<p type="listitem">Homoseksuálalaš lea go ráhkistuvvá dehe anistuvvá soapmásii seamma sohkabealis. Eará sátni dasa lea <span type="quote" xml:lang="swe">“gay”</span>. Nieiddat geat liikojit nieiddaide sáhttet gohčodit iežaset lesban dehe <span type="quote" xml:lang="swe">“flata”</span>. Bártnit geat liikojit eará bártniide sáhttet gohčodit iežaset <span type="quote" xml:lang="swe">“bögen”</span>.</p>
</list><p type="title">Dábálaš ahte jurddaša iežas seksuálalaš mieđisvuođa</p>
<p>Lea dábálaš ahte jurddaša iežas seksuálalaš mieđisvuođa. Makkár seksuálalaš mieđisvuođa atná iežasis leahkit sáhttá rievdat eallima áigge.</p>
<p>Olmmoš mearrida ieš háliidago gohčodit iežas bi, hetero dehe homo. Sáhttá maid válljet ahte ii leat mangelágán sierra seksualalaš mieđisvuohta.</p>
<p type="title">Birrasa vuordámušat</p>
<p>Biras anilda dávjá ahte olmmos lea heteroseksualálaš. Jus ii dovdda iežas seksualálažzan sáhttá dagahit ahte dovdá iežas earálágánin, oaidnemeahttumin dehe olggobealde.</p>
<p type="title">Muitalit  iežas seksuálalaš mieđisvuođas</p>
<p>Beroškeahttá makkár seksualálaš sodju iežasis lea mearrida álo ieš jus ja goas háliida muitalit das earáide.</p>
<p>Jus lea heteroseksualálaš ii dábálaččat dárbbat muitalit dan daningo dat máŋgga geardde váldo diehttelassan.</p>
<p>Jus lea homoseksuálalaš dehe biseksuálalaš, sáhttá joskos dovdat ahte háliida dehe dárbbaha muitalit dan.</p>
<p type="title">Seksuálalaš mieđisvuođas ii leat miige vuogis dehe hámis dahkamuš</p>
<p>Muhtumin soitet muhtimat jáhkkit ahte olmmoš lea muhtin ládje sorjavaš makkár seksuálalaš mieđisvuohta olbmoš lea. Ahte galgá liikot muhtin áššiin, oidnot bajil muhtin ládje dehe olbmos galget leahkit dihto beroštumit.</p>
<p>Muhto iešvuođat, hápmi, beroštumit, dehe mot vállje eallit eallimis, ii leat dahkamuš dainna makkár seksuálalaš mieđisvuohta olbmos lea.</p>
<p type="title">Lágaheapme vealahit seksuálalaš mieđisvuođa dihte</p>
<p>Beroškeahttá makkár seksuálalaš mieđisvuohta ovttaskasas lea, lea olbmos riekti eallit nugo háliida.</p>
<p>Vealahit soapmása seksuálalaš mieđisvuođa dihte lea lágaheapme</p>
<p>Jus šaddá veahkaváldima vuolážin iežas seksuálalaš mieđisvuođa dihte lea dat erenomáš duođalaš rihkus mii gohčoduvvo vašširihkušin.</p>
</body></document>