<document xml:lang="sme" id="no_id"><header><title>Vearbbat</title><genre code="facta"/><author><person firstname="Lene" lastname="Antonsen" sex="f" born="1962" nationality="NO"/></author><wordcount>173</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><multilingual/><origFileName>http://oahpa.no/sme/gramm/verbintro.html</origFileName><parallel_text xml:lang="eng" location="verbintro.eng.html"/><parallel_text xml:lang="nob" location="verbintro.nob.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vearbbat</p>
<p>Vearba muitala mii dáhpáhuvvá dahje mii dahkkojuvvo.</p>
<p>Vearbbaid sojaheapmi lea das gitta makkár mátta sánis lea - galle stávvala leat sáni maŋimuš távttas. Gávdnojit</p>
<list><p type="listitem">bárrastávvalvearbbat maid maŋimuš távttas leat guokte stávvala. Infinitiivvageažus lea '-at', '-it' dahje '-ut': <em type="italic">boahtit, mannat, lávlut, rehkenastit, muitališgoahtit </em>. </p>
<p type="listitem">bárahisstávvalvearbbat main leat golbma stávvala. Infinitiivvageažus lea álo '-it': <em type="italic">muitalit, boradit </em>. </p>
<p type="listitem">kontrakšuvdnavearbbat main leat guokte stávvala. Infinitiivvageažus lea '-át', '-et' dahje '-ot': <em type="italic">diŋgot, čohkkát, fárret </em>. </p>
</list><p>Fuobmá ahte diftoŋga sáhttá njuolgat ja ahte sáhttá leat dássemolsašuddan.</p>
<p>Mii earuhit finihtta ja infinihtta vearbbaid:</p>
<list><p type="listitem">Finihtta vearbbat sojahuvvojit persovnna ja logu mielde. Lea kongrueansa (ovttahápmásašvuohta) subjeavtta ja finihtta vearbba gaskkas: <em type="italic">don 'bohtet', son 'ii' boađe, sii 'boađášedje' </em>. </p>
<p type="listitem">Infinihtta vearbbat eai sojahuvvo persovnna ja logu mielde, omd. infinitiiva <em type="italic">'boahtit' </em>ja perfeavtta partisihppa: <em type="italic">'boahtán'. </em></p>
</list><p>Modus lea sojaheapmi mii almmuha hubmi oainnu cealkaga sisdoalu hárrái. Sámegielas leat njeallje modusa:</p>
<list><p type="listitem">Indikatiiva (duohtavuohki): <em type="italic">Mun 'boađán' ihttin. </em></p>
<p type="listitem">Imperatiiva (gohččunvuohki): <em type="italic">'Boađe' donge! </em></p>
<p type="listitem">Konditionála (eaktovuohki): <em type="italic">Ii ábut vaikko politiijat 'boađášedje'. </em></p>
<p type="listitem">Potentiála (veadjinvuohki): <em type="italic">In dieđe 'bođeža' go juovlastállu. </em></p>
</list><p><em type="italic">Dás sáhtát oahppat eanet </em><em type="italic">vearbbaid birra </em>. </p>
<p xml:lang="smj">Ruovttoluotta grammatihka váldosiidui .</p>
</body></document>
