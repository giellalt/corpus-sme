<document xml:lang="sme" id="no_id"><header><title>Vasta</title><genre code="facta"/><author><person firstname="Lene" lastname="Antonsen" sex="f" born="" nationality=""/></author><wordcount>174</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><multilingual/><origFileName>http://oahpa.no/sme/useoahpa/vasta.html</origFileName><parallel_text xml:lang="eng" location="vasta.eng.html"/><parallel_text xml:lang="fin" location="vasta.fin.html"/><parallel_text xml:lang="nob" location="vasta.nob.html"/><parallel_text xml:lang="swe" location="vasta.swe.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title" xml:lang="fin">Vasta</p>
<p>Vasta-prográmmas galgá vástidit jearaldagaide mat bohtet soaittáhagas. Ulbmil lea hárjehallat vearbasojaheami ja kásusgeavaheami. Prográmma dohkkeha eanet vástádusaid, ja kommentere erenoamážit meattáhusaid vearbasojaheamis ja kásusgeavaheamis.</p>
<p>Prográmma gáibida ahte vástida olles cealkagiin (galgá leat finihtta vearba), ja jus prográmma jearrá <span type="quote">"mii"</span>-pronomeniin, de don galggat vástidit <span type="quote">"dii"</span>-pronomeniin. Seammáládje <span type="quote">"moai"</span> ja <span type="quote">"doai"</span> - vaikko lunddolaš ságastallamis sáhtášit dulkot earáládje. Sivva lea ahte mii háliidit ahte geavaheaddjit fertejit hárjehallat buot persovdnasojahemiid.</p>
<p>Leat guokte versuvnna, Vasta-S ja Vasta-F:</p>
<p><em type="italic">Vasta-S: </em>Don oaččut muhtun sániid maid galggat geavahit vástádusas. Alit sániid fertet sojahit. Don sáhtát válljet galle alit sáni don háliidat. Prográmmas leat dát dásit: </p>
<list><p type="listitem">Dássi 1: Dušše preseansa ja álkes kásusgeavaheapmi.</p>
<p type="listitem">Dásit 1-2: Jearaldagat maiddái preterihtas, cealkagat main leat máŋga vearbba ja cealkalahtut main leat logut ja čujuheaddji pronomenat.</p>
</list><p><em type="italic">Vasta-F: </em>Sáhttá ieš mearridit vástádusa. Prográmmas leat dát dásit: </p>
<list><p type="listitem">Dássi 1: Dušše preseansa ja álkes kásusgeavaheapmi, eanaš ovttaidlogus.</p>
<p type="listitem">Dásit 1-2: Vearbbat maid preterihtas, eanet kásusat máŋggaidlogus ja dasa lassin vearbbat mat gáibidit dihto kásusa.</p>
<p type="listitem">Dásit 1-3: Lohkosánit sojahuvvon kásusiid mielde, čoahkkelogut, vearbbat konditionalis.</p>
</list><p>Sáddes áinnas kommentáraid prográmmii midjiide: (oahpa@uit.no).</p>
<p xml:lang="fin">Liŋka Vasta-prográmmii</p>
</body></document>