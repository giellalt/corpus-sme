<document xml:lang="sme" id="no_id">
  <header>
    <title>Konjunkšuvnnat</title>
    <genre code="facta"/>
    <author>
      <person firstname="Lene" lastname="Antonsen" sex="f" born="" nationality=""/>
    </author>
    <wordcount>194</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@uit.no"/>
    <multilingual/>
    <origFileName>http://oahpa.no/sme/gramm/konjunksjoner.html</origFileName>
    <parallel_text xml:lang="eng" location="konjunksjoner.eng.html"/>
    <parallel_text xml:lang="nob" location="konjunksjoner.nob.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title" xml:lang="fin">Konjunkšuvnnat</p>
    <p xml:lang="smj">Ruovttoluotta grammatihka váldosiidui .</p>
    <p><em type="italic">Bálddalasti konjunkšuvnnat </em>čatnet seammalágan lađđasiid oktii: </p>
    <list>
      <p type="listitem">
        <em type="italic">Piera 'ja' Lemet leaba boahtán. </em>
      </p>
      <p type="listitem">
        <em type="italic">Mun oainnán 'sihke' Piera 'ja' Lemeha. </em>
      </p>
      <p type="listitem">
        <em type="italic">Mun lean sápmelaš, 'muhto' in máhte sámegiela. </em>
      </p>
    </list>
    <p><em type="italic">Vuollálasti konjunkšuvnnat </em>(subjunkšuvnnat) čatnet oalgecealkagiid váldocealkagii: </p>
    <list>
      <p type="listitem">
        <em type="italic">'Jus' asttan, 'de' boađán. </em>
      </p>
      <p type="listitem">
        <em type="italic">Iŋgá dadjá 'ahte' Elle boahtá. </em>
      </p>
    </list>
    <p>Muhtun konjunkšuvnnain sáhttet leat máŋga mearkkašumi, omd. <em type="italic">go </em>. Muhtun konjunkšuvnnain lea sullii seammá mearkkašupmi, muhto geavahuvvojit iešguđetlágan oktavuođain. Omd. <em type="italic">vai, -ge, dahje </em>. Jearaldagas geavahuvvo <em type="italic">vai </em>, biehttaleaddji cealkagis lasihuvvo partihkal <em type="italic">-ge </em>verbii. Muđuid geavahuvvo <em type="italic">dahje </em>: </p>
    <list>
      <p type="listitem">
        <em type="italic">Mun boađán odne 'dahje' ihttin. </em>
      </p>
      <p type="listitem">
        <em type="italic">Boađátgo odne 'vai' ihttin? </em>
      </p>
      <p type="listitem">
        <em type="italic">In juga gáfe 'inge' deaja. </em>
      </p>
      <p type="listitem">
        <em type="italic">Jugan 'juogo' gáfe 'dahje' deaja. </em>
      </p>
      <p type="listitem">
        <em type="italic">Mun boađán 'go' asttan. </em>
      </p>
      <p type="listitem">
        <em type="italic">Mun boađán 'go' lean bovdejuvvon. </em>
      </p>
      <p type="listitem">
        <em type="italic">Mun boađán 'danne go/danin go /dainna go/dan dihte go/ lean bovdejuvvon. </em>
      </p>
      <p type="listitem">
        <em type="italic">Mun lean stuorát 'go' don. </em>
      </p>
      <p type="listitem">
        <em type="italic">Veahkehan du 'vai' gearggat. </em>
      </p>
      <p type="listitem">
        <em type="italic">Veahkehan du 'nu ahte' gearggat. </em>
      </p>
      <p type="listitem">
        <em type="italic">Veahkehan du 'vaikko' it dárbbašge veahki. </em>
      </p>
      <p type="listitem">
        <em type="italic">Don borat 'dego' spiidni. </em>
      </p>
      <p type="listitem">
        <em type="italic">Daga 'nugo' mun. </em>
      </p>
    </list>
    <p>Konjunkšuvnna <em type="italic">go </em>sáhttá geavahit ovttas advearbbain ja postposišuvdnadajaldagain: </p>
    <list>
      <p type="listitem">
        <em type="italic">Mun boađán 'ovdal go' don vuolggát. </em>
      </p>
      <p type="listitem">
        <em type="italic">Mun boađán easkka 'maŋŋil go' don leat mannan. </em>
      </p>
      <p type="listitem">
        <em type="italic">Vuordde 'dassážii go' mun boađán. </em>
      </p>
      <p type="listitem">
        <em type="italic">Bargen leavssuid 'dan botta go' earát ođđe. </em>
      </p>
      <p type="listitem">
        <em type="italic">Vuolggán 'dalle go' gávppit rahpasit. </em>
      </p>
      <p type="listitem">
        <em type="italic">Lea guokte jagi 'dassái go' bohten Romsii. </em>
      </p>
    </list>
  </body>
</document>
