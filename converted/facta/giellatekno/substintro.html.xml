<document xml:lang="sme" id="no_id"><header><title>Substantiiva</title><genre code="facta"/><author><person firstname="Lene" lastname="Antonsen" sex="f" born="" nationality="NO"/></author><wordcount>186</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><multilingual/><origFileName>http://oahpa.no/sme/gramm/substintro.html</origFileName><parallel_text xml:lang="eng" location="substintro.eng.html"/><parallel_text xml:lang="nob" location="substintro.nob.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="fin">Substantiiva</p>
<p>lea nammasátni - olbmuid, elliid, dávviriid, proseassaid ja abstrákta dilálašvuođaid namma, omd: <em type="italic">nieida, Káre, beavdi, ráhkisvuohta, dávda, Norga </em>. </p>
<p>Sojahit substantiivvaid kásusiid mielde. Kásus lea sojahanhápmi mii čájeha makkár doaibma substantiivvas lea cealkagis. Davvisámegielas leat 7 kásusa:</p>
<list><p type="listitem">Nominatiiva - čájeha ahte nomen lea vuođđohámis (ovdanbuktinhámis): <em type="italic">'Gussa' lea olgun. </em></p>
<p type="listitem">Akkusatiiva - mii čájeha ahte sátni lea objeakta: <em type="italic">Mun oasttán 'gusa'. </em></p>
<p type="listitem">Genetiiva - mii čájeha mii/gii lea oamasteaddji: <em type="italic">'gusa' juolgi. </em></p>
<p type="listitem">Illatiiva - mii dábálaččat čájeha lihkadeami masa nu: <em type="italic">Mun attán biepmu 'gussii'. </em></p>
<p type="listitem">Lokatiiva - mii dábálaččat muitala ahte juoga lea báikkis/áđas dahje vuolgá báikkis/áđas eret: <em type="italic">'Gusas' oaččut mielkki. </em></p>
<p type="listitem">Komitatiiva - mii dábálaččat čájeha ahte juoga lea mainna dahje geainna nu: <em type="italic">Mun bohten 'gusain'. </em></p>
<p type="listitem">Essiiva - mii muitala dili dahje iešvuođa birra: <em type="italic">'gussan' </em></p>
</list><p>Substantiivva sojaheapmi lea das gitta makkár mátta sánis lea. Mii geahččat galle stávvala leat sáni maŋimuš távttas máŋggaidlogus. Gielas leat</p>
<list><p type="listitem">bárrastávvalsubstantiivvat, omd. <em type="italic">gussa - gusat, vilbealli - vilbealit </em>, </p>
<p type="listitem">bárahisstávvalsubstantiivvat <em type="italic">rieban - riebanat, nisu - nissonat </em>ja </p>
<p type="listitem">kontrakšuvdnasubstantiivvat <em type="italic">boazu - bohccot, bálggis - bálgát </em>. </p>
</list><p>Fuobmá ahte diftoŋga sáhttá njuolgat ja ahte lea dássemolsašuddan.</p>
<p><em type="italic">Dás sáhtát lohkat eanet </em><em type="italic">substantiivvaid birra </em>. </p>
<p xml:lang="smj">Ruovttoluotta grammatihka váldosiidui .</p>
</body></document>
