<document xml:lang="sme" id="no_id">
  <header>
    <title>Advearbbat</title>
    <genre code="facta"/>
    <author>
      <person firstname="Lene" lastname="Antonsen" sex="f" born="" nationality=""/>
    </author>
    <wordcount>1010</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@uit.no"/>
    <multilingual/>
    <origFileName>http://oahpa.no/sme/gramm/adverb.html</origFileName>
    <parallel_text xml:lang="eng" location="adverb.eng.html"/>
    <parallel_text xml:lang="nob" location="adverb.nob.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Advearbbat</p>
    <list>
      <p type="listitem">Báikeadvearbbat</p>
      <p type="listitem">Áigeadvearbbat</p>
      <p type="listitem">Vuohkeadvearbbat</p>
      <p type="listitem">Eará advearbbat</p>
    </list>
    <p xml:lang="smj">Ruovttoluotta grammatihka váldosiidui .</p>
    <p>Advearbbat leat sánit mat muitalit gos, goas dahje man ládje juoga dáhpáhuvvá dahje dahkko. Eanaš advearbbaid ii sáhte sojahit, muhto muhtun advearbbain lea unna sojahanparadigma.</p>
    <p type="title">Báikeadvearbbat</p>
    <p>Báikeadvearba muitala gos juoga dáhpáhuvvá. Báikeadvearbbas sáhttá leat unna sojahanparadigma, nu ahte ee. lea vejolaš earuhit illatiivva ja lokatiivva gaskkas. Advearbbain nugo <em type="italic">doppe dáppe dieppe </em>lea lokatiivvalaš mearkkašupmi, ja advearbbain nugo <em type="italic">dohko deike diehko </em>lea illatiivvalaš mearkkašupmi. Advearbbain nugo <em type="italic">dákko, duokko, diekko </em>lea maid lokatiivvalaš mearkkašupmi. Dat geavahuvvojit ráddjejuvvon guovlluid birra. </p>
    <list>
      <p type="listitem"><em type="italic">Elle lea 'dáppe' </em>. </p>
      <p type="listitem"><em type="italic">Elle boahtá 'deike' </em>. </p>
      <p type="listitem"><em type="italic">Leat go 'dieppe' riššat </em>? </p>
      <p type="listitem"><em type="italic">Mun buvttán 'diehko' riššaid </em>. </p>
      <p type="listitem"><em type="italic">'Doppe' gávdnojit gearbmašat </em>. </p>
      <p type="listitem"><em type="italic">De gal in háliit dohko vuolgit </em>. </p>
      <p type="listitem"><em type="italic">Olbmot galget 'dákko' vázzit </em>. </p>
    </list>
    <p>Almmiguovlluin ja eará dádjadansániin sáhttá maid oažžut báikeadvearbbaid. Fuobmá ahte sániin main lea 's'-geažus, lea illatiivvalaš mearkkašupmi. Ovdamearkkat:</p>
    <list>
      <p type="listitem"><em type="italic">Ánte orru 'davvin' </em>. </p>
      <p type="listitem"><em type="italic">Ánte fárre 'davás' </em>. </p>
      <p type="listitem"><em type="italic">Sárá lea 'olgun' </em>. </p>
      <p type="listitem"><em type="italic">Sárá manná 'olggos' </em>. </p>
      <p type="listitem"><em type="italic">Ivvár lea 'vuollin' </em>. </p>
      <p type="listitem"><em type="italic">Ivvár manná 'vulos' </em>. </p>
      <p type="listitem"><em type="italic">Mánát stohket 'badjin' </em>. </p>
      <p type="listitem"><em type="italic">Mánát vihke 'bajás' </em>. </p>
      <p type="listitem">
        <em type="italic">Sii leat guhká ássan 'lullin' </em>
      </p>
      <p type="listitem"><em type="italic">In fárre 'lulás' </em>. </p>
      <p type="listitem"><em type="italic">Eallu vulggii 'luksa' </em>. </p>
      <p type="listitem"><em type="italic">'Máddin' šaddet juohke lágan šattut </em>. </p>
      <p type="listitem"><em type="italic">Guoros bursa 'máttás' doalvu </em>. </p>
      <p type="listitem"><em type="italic">'Oarjin' bohtet čeahpes olbmot </em>. </p>
      <p type="listitem"><em type="italic">Mii fertet 'oarjjás' johttát </em>. </p>
      <p type="listitem"><em type="italic">In gille 'siste' čohkkát </em>. </p>
      <p type="listitem"><em type="italic">Allet mana vuos 'sisa' </em>. </p>
      <p type="listitem"><em type="italic">'Nuortan' bohte viisásat </em>. </p>
      <p type="listitem"><em type="italic">Eat berre 'nuorttas' ribahit ealu </em>. </p>
      <p type="listitem"><em type="italic">Don it njuiken 'guhkás' </em>. </p>
      <p type="listitem"><em type="italic">Don leat nu 'guhkkin', muhto liikká nu 'lahka' </em>. </p>
      <p type="listitem"><em type="italic">Gullet, mánát! Allet viegat 'duohkut deike' </em>! </p>
      <p type="listitem"><em type="italic">Nu moai vuojašeimme 'ruoktot ovdan' </em>. </p>
      <p type="listitem"><em type="italic">Ihttin mii vuoddját 'ruoktot' </em>. </p>
      <p type="listitem"><em type="italic">'Ruovttus' lei dievas moivi </em>. </p>
      <p type="listitem"><em type="italic">Mii vuoddjáimet 'ruovttus' golmma áigge </em>. </p>
      <p type="listitem"><em type="italic">Nuppe beaivvi juo máhcaiga 'ruovttoluotta' </em>. </p>
      <p type="listitem"><em type="italic">Álggos son lávkii 'ovddos' ja dasto guokte lávkki 'maŋos' </em>. </p>
      <p type="listitem"><em type="italic">Mánát vázze 'gitta' Guovdageidnui </em>. </p>
      <p type="listitem"><em type="italic">Ovllá vujii máŋgii 'ovddos maŋos' biillain ovdal go deaivvai njuolga sázuid gaskii </em>. </p>
      <p type="listitem"><em type="italic">Dal fertet 'ovddos guvlui' jurddašit </em>. </p>
      <p type="listitem"><em type="italic">Genaid bokte sáhttá guorrat olmmošsoga 'maŋos guvlui' </em>. </p>
      <p type="listitem"><em type="italic">Don čuoččut mu 'ovddas' </em>. </p>
    </list>
    <p>Davvisámegielas leat jearaldatadvearbbat <em type="italic">gosa gos gokko </em>. 'gosa' addá illatiivvalaš mearkkašumi, go fas 'gos' ja 'gokko' addet lokatiivvalaš mearkkašumi. 'gokko' geavahuvvo ráddjejuvvon guovllu birra. </p>
    <list>
      <p type="listitem"><em type="italic">'Gosa' dii áigubehtet fárret </em>? </p>
      <p type="listitem"><em type="italic">'Gos' don leat čuohpaduvvon </em>? (guđe buohcciviesus) </p>
      <p type="listitem"><em type="italic">'Gokko' don leat čuohpaduvvon </em>? (guđe rumašlahtus) </p>
      <p type="listitem"><em type="italic">'Gos' don boađát? Mun boađán vuovddis </em>. </p>
      <p type="listitem"><em type="italic">'Gokko' don bohtet? Mun bohten bajit luotta </em>. </p>
    </list>
    <p type="title">Áigeadvearbbat</p>
    <p>Áigeadvearba muitala goas juoga dáhpáhuvvá. Ovdamearkkat leat sánit <em type="italic">dál dalle eske ikte dolin </em>. </p>
    <p>Áigeadvearba sáhttá maid leat suorggiduvvon, omd. jagiáiggiin: <em type="italic">dálvet geasset giđđat čakčat </em>. Jearaldatadvearbbat leat <em type="italic">goas goassážii </em>. Go jearaldagas lea 'goassážii', de galgá vástádusas leat áigedajaldat illatiivva hámis. </p>
    <list>
      <p type="listitem"><em type="italic">'Goas' mii galgat geargat? Na 'ihttin' </em>. </p>
      <p type="listitem"><em type="italic">'Goassážii' mii galgat geargat? Na 'ihttážii' </em>. </p>
    </list>
    <p>Eambbo ovdamearkacealkagat:</p>
    <list>
      <p type="listitem"><em type="italic">Mii geargat 'odne' </em>. </p>
      <p type="listitem"><em type="italic">'Ihttin' álgá juovlaluopmu </em>. </p>
      <p type="listitem"><em type="italic">Mun oidnen Sárá 'ikte' </em>. </p>
      <p type="listitem"><em type="italic">Mii fitnat 'dávjá' Romssas </em>. </p>
      <p type="listitem"><em type="italic">Áhkku lea 'hárve' buohcci </em>. </p>
      <p type="listitem"><em type="italic">Moai náitaleimme 'diibmá' </em>. </p>
      <p type="listitem"><em type="italic">Don leat 'álo' heajos mielas </em>. </p>
      <p type="listitem"><em type="italic">'Muhtomin' in ipmir maid son dadjá </em>. </p>
      <p type="listitem"><em type="italic">'Dálvet' sáhttá čuoigat, muhto 'geasset' gal ii sáhte </em>. </p>
      <p type="listitem"><em type="italic">'Giđđat' sáhttet leat dulvvit </em>. </p>
      <p type="listitem"><em type="italic">'Čakčat' álgá skuvla </em>. </p>
      <p type="listitem"><em type="italic">Moai letne 'áigá' geargan </em>. </p>
      <p type="listitem" xml:lang="fin"><em type="italic">Mun oidnen su 'eske' </em>. </p>
      <p type="listitem"><em type="italic">'Dolin' ledje mádjigat dáppe </em>. </p>
      <p type="listitem"><em type="italic">Moai letne 'easka' boahtán </em>. </p>
      <p type="listitem"><em type="italic">Mun vuolggán 'dál' </em>. </p>
      <p type="listitem"><em type="italic">'Dalle' go áddjá elii, láviimet juoŋastit </em>. </p>
      <p type="listitem"><em type="italic">Mii leat 'guhká' vuordán </em>. </p>
      <p type="listitem"><em type="italic">Sámmol liiko 'ihkku' johtit </em>. </p>
      <p type="listitem"><em type="italic">'Iđđes' lei guoldu, muhto 'beaivet' de firtii </em>. </p>
      <p type="listitem"><em type="italic">'Goas' dus lea riegádanbeaivi </em>? </p>
      <p type="listitem"><em type="italic">'Eahkes' lei ipmilbálvalus girkus </em>. </p>
      <p type="listitem"><em type="italic">Manne it leat 'ovdal' boahtán </em>? </p>
      <p type="listitem"><em type="italic">Oasseváldit bohtet 'maŋŋelaš' </em>. </p>
      <p type="listitem"><em type="italic">Doavttir bođii 'árrat' bargui </em>. </p>
      <p type="listitem"><em type="italic">Mánát leat 'maŋŋit' nohkkan </em>. </p>
      <p type="listitem"><em type="italic">Reaŋga lea 'čađat' dájuhan du </em>. </p>
      <p type="listitem"><em type="italic">Boađe sisa 'dakkaviđe' </em>! </p>
      <p type="listitem"><em type="italic">Mii álgit 'ovttatmano' </em>. </p>
      <p type="listitem"><em type="italic">Manne don 'ovtto' biegut </em>? </p>
      <p type="listitem"><em type="italic">Lean 'duollet dálle' bargan teáhteris </em>. </p>
      <p type="listitem"><em type="italic">Leat go 'ain' suhtus </em>? </p>
      <p type="listitem"><em type="italic">Mun lean 'juo' geargan </em>. </p>
      <p type="listitem"><em type="italic">Leat go don 'goassege' leamaš Ruoššas </em>? </p>
      <p type="listitem"><em type="italic">Goas don 'fas' boađát </em>? </p>
      <p type="listitem"><em type="italic">'Dasto' ferten eará čovdosa gávdnat </em>. </p>
      <p type="listitem"><em type="italic">Leat go du buvssat 'vuot' duolvan </em>? </p>
      <p type="listitem"><em type="italic">Soai olliiga mollii 'oktanaga' </em>. </p>
      <p type="listitem"><em type="italic">'Álggos' mun in ipmirdan maidege </em>. </p>
      <p type="listitem"><em type="italic">'Loahpas' mii vuolláneimmet </em>. </p>
      <p type="listitem"><em type="italic">'Maŋážassii' son ollii muhtun stobu lusa </em>. </p>
      <p type="listitem"><em type="italic">'Dađistaga' mii hárjáneimmet buollašii </em>. </p>
      <p type="listitem"><em type="italic">Mun lean barggus 'gitta' bearjadahkii </em>. </p>
    </list>
    <p>Fuomáš: go davvisámegillii galgá ovdanbuktit ahte juoga ii dáhpáhuva goassege, de ovttastahttá biehttalanvearbba ja 'goassege':</p>
    <list>
      <p type="listitem"><em type="italic">In leat goassege meara oaidnán </em>. </p>
      <p type="listitem"><em type="italic">Son ii leat goassege duhtavaš </em>. </p>
      <p type="listitem"><em type="italic">Moai ean vuollán goassege </em>. </p>
    </list>
    <p type="title">Vuohkeadvearbbat</p>
    <p>Vuohkeadvearba muitala man ládje juoga dahkko dahje movt juoga dáhpáhuvvá. Davvisámegielas lea jearaldatadvearba 'movt'. Dasa sáhttá vaikko vástidit sániiguin <em type="italic">ná nuo nie nu </em>.Eambbo ovdamearkkat: </p>
    <list>
      <p type="listitem"><em type="italic">Mun čálán 'ná' </em>. </p>
      <p type="listitem"><em type="italic">'Movt' duinna manná </em>? </p>
      <p type="listitem"><em type="italic">'Movt' don mátkkoštat Romsii </em>? </p>
      <p type="listitem"><em type="italic">Sárá buohccái 'fáhkka' </em>. </p>
      <p type="listitem"><em type="italic">'Fáhkkestaga' iđistii golleloddi </em>. </p>
      <p type="listitem"><em type="italic">Fabrihkkabargit ledje 'suoli' doallan čoahkkima </em>. </p>
      <p type="listitem"><em type="italic">Ale čále nu 'summal' </em>. </p>
      <p type="listitem"><em type="italic">Oahpaheaddji lei 'summal' válljen vehkiid </em>. </p>
      <p type="listitem"><em type="italic">Mun boađán 'okto' </em>. </p>
      <p type="listitem"><em type="italic">Uksa lea 'gitta' </em>. </p>
      <p type="listitem"><em type="italic">Oarra lea reagas 'gitta' </em>. </p>
    </list>
    <p>Sáhttá maid ráhkadit vuohkeadvearbba adjektiivvas. 'buorre'-adjektiivvas oažžu 'bures'. Eará adjektiivvaide leat njuolggadusat das mo sáhttá ráhkadit advearbba. Bárrastávval- ja kontrakšuvdnaadjektiivva akkusatiiva-/genitiivahápmái lasihuvvo '-t' dahje '-et' . Fuobmá ahte '-et' dahká ahte diftoŋga njuolgá. Bárahisstávvaladjektiivii lasihuvvo '-it' akkusatiiva-/genitiivahápmái.</p>
    <list>
      <p type="listitem"><em type="italic">Bohtosat leat 'buorit'. Don leat bargan 'bures' </em>. </p>
      <p type="listitem"><em type="italic">Dus lea 'čáppa' čála. Don čálát 'čábbát' </em>. </p>
      <p type="listitem"><em type="italic">Ánte lea 'njoahci'. Ánte bargá 'njoazit/njozet' </em>. </p>
      <p type="listitem"><em type="italic">Ánte lea 'jođán'. Ánte bargá 'jođánit' </em>. </p>
      <p type="listitem"><em type="italic">Dus lea 'vuogas' čilgehus. Don čilget 'vuohkkasit' </em>. </p>
    </list>
    <p>Maid komparatiiva ja superlatiiva adjektiivvain sáhttá ráhkadit advearbbaid seammá ládje:</p>
    <list>
      <p type="listitem"><em type="italic">Dus lea 'čábbát' čála go mus. Don čálát 'čábbábut' go mun </em>. </p>
      <p type="listitem"><em type="italic">Ánte lea 'jođáneamos'. Ánte bargá jođánepmosit </em>. </p>
    </list>
    <p type="title">Eará advearbbat</p>
    <p>Advearbbat sáhttet maid almmuhit siva dahje gráda. Sivvaadvearbbat leat nugo <em type="italic">manne danne </em>. Grádaadvearba addá lassedieđuid adjektiivva dahje advearbba birra. Grádaadvearbbat leat sánit nugo <em type="italic">hui oalle oba menddo </em>. </p>
    <list>
      <p type="listitem"><em type="italic">Eadni lea 'hui' váibbas </em>. </p>
      <p type="listitem"><em type="italic">Eadni lea 'oalle' váibbas </em>. </p>
      <p type="listitem"><em type="italic">Eadni lea 'oba' váibbas </em>. </p>
      <p type="listitem"><em type="italic">Eadni lea 'menddo' váibbas </em>. </p>
      <p type="listitem"><em type="italic">'Manne' leat deike boahtán </em>? </p>
      <p type="listitem"><em type="italic">'Danne' mii leat maŋŋonan </em>. </p>
      <p type="listitem"><em type="italic">Leat go 'áibbas' gáigi </em>? </p>
      <p type="listitem"><em type="italic">Dan gal lean 'oalát' vajálduhttán </em>. </p>
      <p type="listitem"><em type="italic">Diesa mun gal 'ille' jáhkán </em>. </p>
      <p type="listitem"><em type="italic">Odne gal in 'báljo' astta </em>. </p>
      <p type="listitem"><em type="italic">Mun lean 'veahá' beahtahallan </em>. </p>
      <p type="listitem"><em type="italic">Moai 'measta' vulge dohko </em>. </p>
      <p type="listitem"><em type="italic">Moai 'goasii' báziime busses </em>. </p>
      <p type="listitem"><em type="italic">In gille 'šat' diggot </em>. </p>
      <p type="listitem"><em type="italic">Mánát eai jeagadan su obanassiige </em>. </p>
      <p type="listitem"><em type="italic">Don dulkot buot 'aivve' bahá guvlui </em>. </p>
      <p type="listitem"><em type="italic">Mus leat 'dušše' guokte máná </em>. </p>
      <p type="listitem"><em type="italic">Muital 'juste' movt dat lei </em>! </p>
    </list>
  </body>
</document>
