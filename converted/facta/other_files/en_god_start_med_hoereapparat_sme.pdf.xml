<document xml:lang="sme" id="no_id"><header><title>BUORRE ÁLGU BEALLJEAPPARÁHTAIN</title><genre code="facta"/><author><person firstname="Maren Bækkelund" lastname="Ellingsen" sex="f" born="" nationality=""/></author><year>2015</year><wordcount>5150</wordcount><conversion_status type="standard"/><availability><license type="standard"/></availability><parallel_text xml:lang="sma" location="en_god_start_med_hoereapparat_sma.pdf"/><parallel_text xml:lang="smj" location="en_god_start_med_hoereapparat_smj.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">OVDASÁTNI </em>Dát girji lea du várás geas lea fuones gullu. </p>
<p>Leaččat dal aiddo vásihan gulu hedjoneami, dahje leaččat dal guhká juo gullan funet, de sáhttet dus leat ollu gažaldagat dan hárrái.</p>
<p>Dát girji sáhttá dutnje addit ollu vástádusaid du gažaldagaide gulu birra.</p>
<p>Manne gulan funet? Leat go earát seamma dilis geaiguin sáhtán háleštit dan birra? Leat go bealljeapparáhtat nuvttá? Mo galggan doaibmat buoremus lági mielde sosiála oktavuođain?</p>
<p>Maid dál dagan?</p>
<p>Jus dus ležžet gažaldagat maidda it gávnna vástádusa dás – de it galgga ballat jearramis eanet dieđuid ja veahki. Girjji maŋimus siidduin leat dutnje gulahallandieđut main leat čujuhusat beroštusorganisašuvnnaide, veahkkeneavvoguovddážiidda, bealljeap-paráhtalágideddjiide ja gulluguovddážiidda. Dás leat ollugat geat háliidit ja sáhttet veahkehit du!</p>
<p>Giitit audiográfa Gøril Haukøy ja bealljeapparáhtageavaheddjiid Marte O. Vale ja</p>
<p>Jorunn Fredheim geat leaba leamaš mávssolaš veahkkin girjjiin.</p>
<p>Girji lea buvttaduvvon bealljeapparáhtaskáhppojeddjiid ja -buvttadeddjiid, geavaheddjiidorganisašuvnnaid ja NAVa diehtojuohkinávdnasiid vuođul.</p>
<p>Guluhemiid Riikkalihttu (HLF) ja Norgga</p>
<p>Audiográfalihttu (Norsk Audiografforbund (NAF) almmuhedje dán girjji Dearvvašvuođasuorggi skáhppojeddjiidsearvvi (Leverandørforeningen for helsesektoren (LFH)) gulloossodaga doarjagiin.</p>
<p>Oslo, njukčamánus 2006 (ođasmahttojuvvon geassemánus 2015)</p>
<p>Guluhuvvama geažil sáhttet bohciidit ollu dovddut. Muhtumat vásihit morraša go nu dehálaš doaibman hedjona. Suhttu lea seamma dehálaš dovdu, ja muhtumiid mielas lea eahpevuoiggalaš go aiddo fal son ferte gillát fuones guluin eallit. Muhtun olbmot vásihit oktovuođa go gulahallan lea hedjonan, ja earát fas eai dovddas ahte iežaset gullu lea heajut go ovdal.</p>
<p>Mun gulan jienaid, muhto in ipmir mii daddjojuvvo. Ii leat šat nu álki oassálastit háleštemiide. Dovddan iežan doavkin ja olgguštuvvon.</p>
<p><em type="bold">Movttiideapmi </em></p>
<p>Lea dehálaš ahte dus alddát lea mokta geavahišgoahtit bealljeapparáhta. Ieš don fertet háliidit geavahišgoahtit dan veahkkeneavvu, it ge dušše daningo iežat lagamusaid mielas dárbbašat dan. Go du gulu mihtideapmi čájeha ahte dus lea fuones gullu, de lea buorre geavahišgoahtit bealljeapparáhta nu árrat go vejolaš. Okta deháleamos sivain lea ahte gullanvuogádat ferte váikkuhuvvot jienaiguin jus hállanáddejupmi galggaš bistit.</p>
<p><em type="bold">Geahča ovddasguvlui </em></p>
<p>Guluhuvvan sáhttá dagahit stuorra ja smávva hástalusaid. Dan sajis go buohtastahttit dálá dili dainna eallimiin mii dus lei dalle go gullet bures, de sáhttá leat ávkkáleabbo geahččalit gávdnat buriid čovdosiid daidda hástalusaide mat čuožžilit go gullu lea fuotni.</p>
<p>Ávkkástala dain vehkiin mat leat iežat birrasis.</p>
<p>Oza veahki ja rávvagiid fágaolbmuin ja eará geavaheddjiin.</p>
<p>Hástal bearraša ja ustibiid veahkkin.</p>
<p type="listitem">Mii leat čohkken golbma ráđi mat sáhttet leat veahkkin:</p>
<p type="listitem">Dovddas alccesat ahte gulat funet.</p>
<p type="listitem">Čájet njuolggalašvuođa! Muital earáide ahte    don gulat funet.</p>
<p type="listitem">Galggat bidjat gáibádusaid iežat birrasiidda.</p>
<p>Du galget váldit vuhtii, vai dovddat iežat leamen seamma stuorra oassin hálešteamis ja searvevuođas go sii geat gullet dábálaš bures.</p>
<p><em type="bold">KAPIHTAL 1: </em></p>
<p><em type="bold">OĐĐA BEAIVVÁLAŠ EALLINDILLI </em></p>
<p>Beallji lea mohkkás orgána sihke hámi ja doaimma dáfus. Ollu galgá doaibmat jus mii galgat gullat bures ja ollu sáhttá váikkuhit dasa ahte gullu hedjona. Heajos gullu sáhttá váikkuhit giellaovdáneapmái ja min njálmmálaš gulahallannákcii. Bealji sáhttá juohkit golmma oassái; bealljelasta, gaskabeallji ja sisbeallji.</p>
<p>Beallji fáhte jietnabáruid birrasis. Dát jietnabárut sáddejuvvojit viidáseappot vuoiŋŋamaččaide gos dat dulkojuvvojit jietnan.</p>
<p><em type="bold">Bealljelasta </em></p>
<p>Bealji oinnolaš oassi gohčoduvvo bealljelastan mas vuolgá bealljeoarádat. Bealljelasta fáhte jietnabáruid mat fievrriduvvojit bealljeoarádaga bokte bealljecuzzii mii lea bealljeoarádaga siskkimuččas.</p>
<p><em type="bold">Gaskabeallji </em></p>
<p>Gaskabealjis lea uhca gámmáraš áimmuin mas lea bealljecuozza nuppi geažis ja guhkedáleš láse nuppi geažis. Daid gaskkas leat golbma bealljedávtti mat gohčoduvvojit veahčirin, stáđđin ja geavjan. Go jietnabárut deivet bealljecuocca, de dat sparaida ja bealljedávttit lihkadišgohtet.</p>
<p>Dát lihkadeapmi fievrriduvvo lihkadussan golgosii sisbealljái guhkedáleš láse bokte.</p>
<p><em type="bold">Sisbeallji </em></p>
<p>Sisbealjis lea golggus ja das lea riipogoađi hápmi. Membránas leat sullii 30 000 mikroskohpalaš vuoktasealla mat lihkadišgohtet go guhkedáleš láse bidjá golgosa lihkadit. Dát lihkadeapmi vuolggaha elektrihkalaš signálaid vuoktaseallain gullonervii.</p>
<p><em type="bold">KAPIHTAL 2: </em></p>
<p><em type="bold">MO BEALLJI JA GULLU DOIBMET Dán kapihttalis logat eanet dan birra mo beallji ja gullu doibmet. </em></p>
<p><em type="bold">Mii dasto dáhpáhuvvá? </em></p>
<p>Gullonearvva bokte sáddejuvvojit elektrihkalaš signálaš vuoiŋŋamaččaid gulloguovddážii. Doppe easkka áddejuvvo jietna, ja dat buohtastahttojuvvo jienaiguin maid mii leat gullan ovdal. Oahpes jienaid mii áddet, amas jienat sáhttet dagahit min eahpesihkarvuhtii. Dutkamat čájehit ahte gulloguovddáš dárbbaša 6 vahku rájes 8 vahku rádjai hárjánit jietnagovvii. Dan sáhttá dutnje leat ávkkálaš diehtit go leat áigumin hárjánišgoahtit bealljeapparáhtii.</p>
<p><em type="bold">IEŠGUĐETLÁGAN GULLOHEDJONEAMIT </em></p>
<p>Guluhuvvamii leat ollu sivat. Muhtumat leat riegádan heajos guluin, earáin sáhttá gullu hedjonit maŋŋá eallimis. Eatnašat mis vásihit gulu hedjoneami dađistaga go mii šaddat boarráseabbon. Hedjonan gullu vásihuvvo iešguđet láhkai olbmos olbmui. Nu sáhttet guokte olbmo seamma gullogevlliin vásihit gulu fuotnuma váttisvuođadási goappáge láhkai.</p>
<p><em type="bold">Mekánalaš gullohedjoneapmi </em></p>
<p>Mekánalaš gullofuotnun mearkkaša ahte dat mekanisma, mii galgá fievrridit jiena sisbealljái, lea vahágahttojuvvon. Ollu gáhčči, ráigi bealljecuoccas, golggus gaskabealjis dahje eahpedábálaš dáktešaddan gaskabealjis leat muhtun sivat mekánalaš guluhuvvamii.</p>
<p>JIENA MUOSÁHEAPMI</p>
<p>Go mii ráhkadit jiena, de lihkadišgohtet ja heillodišgohtet áibmomolekylat. Dávjodat muitala galle heillodeami leat juohke sekunddas ja mihttoovttadahkan geavahuvvo Hertz (Hz).</p>
<p>Čuvges jienas leat ollu heillodeamit juohke sekunddas ja sevdnjes jienas leat uhccán heillodeamit juohke sekunddas. Dábálaš beallji fáhte jienaid 20 Hz rájes 20000 Hz rádjai (nappo 20 heillodeami rájes juohke sekunddas gitta 20000 heillodeami rádjai juohke sekund-das). Hállama váldodávjodat lea gaskal 500 Hz ja 4000 Hz. Dábálaččat lea nu ahte mii massit oasi dan gulus mii guoská čuvges jienaide go boarásmuvvat. Hálešteapmái dat sáhttá mearkkašit ahte konsonánttat jávket, go dat gullet bajimus dávjodatrájáide. Go konsonánttat jávket sánis, de sáhttá šaddat váttis áddet.</p>
<p>JITNODAT</p>
<p>Desibel (dB) geavahuvvo jitnodaga mihttoovttadahkan. Dábálaš bealji vuolimus gullorádjá lea 0-20 dB ja bávččasrádjá lea su. 120 dB. Dábálaš hállan lea gaskal 65 ja 75 dB.</p>
<p><em type="bold">Sensorinevrála gullohedjoneapmi </em></p>
<p>Jus vahát lea sisbealjis, de dat gohčoduvvo sensorinevrála dahje nevrogena gullomassimin.</p>
<p>Sensorinevrála gullohedjoneapmi lea bistevaš ja hui hárve dan sáhttá dikšut kirurgiijain dahje dálkasiiguin, muhto bealljeapparáhta sáhttá bures veahkehit. Sáhtát eastadit ahte gullu vearrána ain eanet jus garvvát badjelmearálaš rieja. Go lea sensorinevrála gullofuotnun, de sáhttá leat váttis earuhit hállama duogábeale riejas. Muhtun čuvges jienat, nugo lottiid lávlun, sáhttet jávkat áibbas ja dávjá fertet bivdit earáid geardduhit maid sii dadjet dannego orru dego buohkat savkkástallet.</p>
<p>Vuoiŋŋamaččat oainnat eai fáhte buot jienaid ja dávjodagaid mat dárbbašuvvojit jiena dulkomii.</p>
<p>Guokte gova</p>
<p>Du audiográfas leat ožžon – dahje oaččut – audiográmma mii čájeha gráfalaččat du gulu.</p>
<p>Sáhtát buohtastahttit audiográmma dáid govaiguin vai áddet buorebut maid du guluhuvvan mearkkaša. Dát govat sáhttet maid veahkehit bearraša ja ustibiid áddet du gullomassima buorebut.</p>
<p>Hállanspekter mehtera duohkin</p>
<p><em type="bold">Beallje-njunne-čotta-spesialista </em></p>
<p>Dábálaččat lea du fástadoavttir gii du lágida beallje-njunne-čotta-spesialistta (ØNH-doaktára) lusa. Dás isket du beljiid. Muhtun ØNH-spesialisttat leat virgádan audiográfa gii mihtida gulu ja heivehallá bealljeapparáhtaid, ja earát fas lágidit du viidáseappot lagamus gulloguovddážii.</p>
<p><em type="bold">Gulloguovddáš </em></p>
<p>Eanaš buohcceviesuin lea gulloguovddáš beallje-njunne-čotta-ossodaga oassin. Dohko sáhttá fástadoavttir du lágidit. Doppe sáhttet du gulu vuđolaččat iskat, mearridit diagnosa – ja don beasat geahččaladdat bealljeapparáhtaid.</p>
<p>Gulloguovddážis deaivvat earret eará beallje-njunne-čotta-spesialistta, audiográfaid, audiopedagogaid ja audioinšenevrraid.</p>
<p><em type="bold">Audiográfa </em></p>
<p>Audiográfain lea dehálaš doaibma gullofuolahusas. Sin deháleamos bargun lea čielggadit gulu ja veajuidahttit sin geain leat gullanváttut. Dasa gullet dárbbuid iskan, bealljeapparáhtaid ja teknihkalaš veahkkeneavvuid heiveheapmi, bagadallan, oahpaheapmi ja gullanváttuid eastadeapmi.</p>
<p><em type="bold">Audiopedagoga </em></p>
<p>Audiopedagoga sáhttá duinna háleštit ja addit dutnje dieđuid ja strategiijaid das mo sáhtát eallit hedjonan guluin. Son sáhttá ovdamearkka dihtii muitalit dutnje mo don galggat hárjehallat gulahallama iežat bearrašiin. Jus dárbbašat heivehallama ovdamearkka dihtii bargosajis dahje skuvllas, de sáhttá audiopedagoga du veahkehit dainna. Muhtun audiopedagogat fállet maid guldalanhárjehallama geavaheddjiide geain lea bealljeapparáhta ja cochlea-implantáhta.</p>
<p><em type="bold">KAPIHTAL 3: </em></p>
<p><em type="bold">GII SÁHTTÁ VEAHKEHIT? Dát kapihtal čájeha visogova dan veahkkeapparáhtas mii lea du </em><em type="bold">birrasis. Dáidá dus juo leamaš oktavuohta singuin? </em></p>
<p><em type="bold">NAVa Veahkkeneavvoguovddáš </em></p>
<p>Buohkat geain lea bistevaš gullohedjoneapmi, sáhttet ohcama vuođul oažžut nuvttá luoikkasin veahkkeneavvuid NAVa Veahkkeneavvoguovddážis.</p>
<p>Ohcan galgá čállojuvvot sierra skovvái maid gávnnat dás: www.nav.no <span type="quote">“Hørselsmidler”</span> vuolde.</p>
<p>Audiográfa, gulluiguoski oktavuođadoalli ja NAVa</p>
<p>Veahkkeneavvoguovddáš sáhttá veahkehit veahkkeneavvuid ohcamiin. NAVa</p>
<p>Veahkkeneavvoguovddáš lea juohke fylkkas.</p>
<p><em type="bold">Gieldda gulluiguoski oktavuođadoalli </em></p>
<p>Buot gielddain lea ovddasvástádus das ahte sis lea gulluiguoski oktavuođadoalli gii sáhttá veahkehit du earret eará deavdit ohcamiid, geahččaladdat veahkkeneavvuid ja oahpahit du geavahit veahkkeneavvuid.</p>
<p><em type="bold">Seammadilálaš veahkki </em></p>
<p>Seammadilálaš lea hárjánan bealljeapparáhtageavaheaddji gii lea dohkkehan iežas gullohedjoneami ja nagodan hárjánit iežas bealljeapparáhtii, ja sáhttá veahkehit earáid geat leat seamma dilis. Son lea čađahan</p>
<p>Guluhemiid Riikkalihttu (HLF) oahppoprográmma seammadilálaš vehkiid várás. Váldde oktavuođa</p>
<p>HLFain vai oaččut eanet dieđuid seammadilálaš vehkiid birra mat leat du lahkosis.</p>
<p><em type="bold">Stáhtaped </em></p>
<p>Stáhtaped veahkeha gielddaid ja das lea ovddasvástádus das ahte gullovádjigat geat ožžot oahpu mánáidgárddis ja skuvllas, ožžot dan heiveheami masa sis lea vuoigatvuohta.</p>
<p><em type="bold">Skuvllat ja gealboguovddážat </em></p>
<p>Muhtun skuvllain ja gealboguovddážiin fállojuvvo veahkki ja oahpahus bealjehis ja lossagulot mánáide ja nuoraide. Muhtun gealboguovddážiin leat maid kurssat ja oahppolážáldagat gullovádjit rávesolbmuide.</p>
<p><em type="bold">NAV </em></p>
<p>Go oaččut váttisvuođaid iežat bargodilis gullomassima geažil, de sáhtát váldit oktavuođa iežat bargoaddiin, gii ovttasráđiid du báikkálaš</p>
<p>NAV-kontuvrrain lágida dutnje viidáset oktavuođa du fylkka bargoráđđeaddinkontuvrrain (ARKain) dárbbu mielde. Sáhtát ieš váldit oktavuođa</p>
<p>NAVain ja ARKain. Muhtun dáhpáhusain ohccojuvvo veahkki NAVa gealboguovddážis láhčimii ja oassálastimii.</p>
<p><em type="bold">Bealljeapparáhtaskáhppojeaddjit </em></p>
<p>Bealljeapparáhtaskáhppojeaddjit sáhttet addit dutnje dieđuid sierranas bealljeapparáhtaid ja eará veahkkeneavvuid birra. Geahča gulahallandieđuid girjji loahpas.</p>
<p><em type="bold">Guluhemiid Riikkalihttu (HLF) </em></p>
<p>HLF lea beroštusorganisašuvdna sin várás geat leat gullovádjigat, bealjeheapmin šaddan olbmot,</p>
<p>CI-čuohpaduvvon olbmot, bargit, gullovádjit mánáid váhnemat ja tinnitusa ja méniéra gillájeaddjit. Loga eanet HLFa birra 6. kapihttalis.</p>
<p>Girjji loahpas leat gulahallandieđut dán veahkkeapparáhta osiide.</p>
<p><em type="bold">Mii lea bealljeapparáhta? </em></p>
<p>Bealljeapparáhta lea jietnarusttegaš. Das lea energiijagáldu, mikrofuvdna, gievrodeaddji ja skájan. Bealljeapparáhta geavahuvvo gievrudit jietnagova ja nu buoridit gulahallama.</p>
<p>Mikrofuvdna fáhte jiena, ja jietnabárut rievdaduvvojit elektrihkalaš signálan. Uhca gievrodeaddjáš lasiha signála árjja, ovdalgo signála fas rievdaduvvo skájaniin ja fievrriduvvo bealljeoarádahkii skájana bokte.</p>
<p><em type="bold">Hárjánaddan buoret gullamii </em></p>
<p>Áddjái lea hárjánit bealljeapparáhta geavahit.</p>
<p>Galggat hárjánit ođđa jietnagovvii ja ođđa teknologiijii. Dehálaš lea ahte it vuollán ja bija bealljeapparáhta skuffa siskkimužžii, vaikke vel dat ii ollašuhte ge du vuordámušaid dakkaviđe.</p>
<p><em type="bold">KAPIHTAL 4: </em></p>
<p><em type="bold">MII LEA BEALLJEAPPARÁHTA? Dán kapihttalis oahpásmuvat buorebut bealljeapparáhtain, </em><em type="bold">ja mii earuha sierranas apparáhtaid. </em></p>
<p>MANNE II SÁHTE BEALLJEAPPARÁHTA</p>
<p>ADDIT RUOVTTOLUOTTA DÁBÁLAŠ GULU?</p>
<p>Jus olmmoš ovdamearkka dihtii buohtastahttá bealji piánoin, de lea juohke nuohtas iežas bistevaš sadji riipogoađis (sisbealjis). Smiehtas makkár vahágat sáhttet geavvat piánoi. Tangeanttat sáhttet gollat, muhtumat šuoŋahuvvet, muhtumat eai doaimma šat oppanassiige dahje muhtumat eai doaimma ovdalgo olu maŋŋágo olmmoš daid lea deaddilan.</p>
<p>Ii leat váttis áddet ahte sáhttá leat váttis dovdát melodiija mii čuojahuvvo dakkár piánoin! Nu lea maid beljiin. Ii leat dušše jitnodat mii sáhttá fuotnut. Jietna maid sáhttá botnjasit, sáhttá leat váttis earuhit guokte measta ovttalágan jiena (ovdamearkka dihtii s ja f) dahje sáhttá leat váttis earuhit guokte jiena go dat bohtet hui maŋŋálagaid (ovdamearkka dihtii go olbmot hállet johtilit). Danne dadjet ollugat ahte sii gullet, muhto eai nagot earuhit sániid.</p>
<p>Bealljeapparáhta sáhttá dušše buhttet dan go jitnodat lea futnon, ja lasihit dan.</p>
<p><em type="bold">SIERRANAS BEALLJEAPPARÁHTAT </em></p>
<p>Gávdnojit máŋggalágan bealljeapparáhtat. Du audiográfa veahkeha du válljet dan apparáhta mii heive dutnje ja du gullohedjoneapmái buoremusat.</p>
<p>Dás leat sierranas bealljeapparáhtat:</p>
<p><em type="bold">Apparáhta bealji duohken (BTE-apparáhta) </em></p>
<p>Ieš bealljeapparáhta lea bealji duohken.</p>
<p><em type="bold">BTE-apparáhta hábmejuvvon bealljebuncciin. </em></p>
<p>Apparáhta bealji duohken lea giddejuvvon bealljebuncái plastihkkabohcciin. Dákkár apparáhtain lea dábálaččat telebuolla ja jitnodatdárkkisteaddji.</p>
<p>Apparáhtaid sáhttá heivehit eanaš gullofuotnumiidda.</p>
<p>Dákkár apparáhtaide fertejit leat bealljebunccit mat leat erenoamážit heivehuvvon du bealljái.</p>
<p>Bealljebunci fievrrida jiena bealljeráigái ja dásse bealljeapparáhta bealljái.</p>
<p><em type="bold">RITE-apparáhta </em>lea BTE-apparáhta mas skájan lea biddjojuvvon bealljeoarádahkii ja mas lea oktavuohta apparáhtii seakka jođđasiin, ja dávjá das lea standárda bunci (dome) ii ge hábmejuvvon bunci. Dát dahká ieš apparáhta unnibun ja addá akustihkalaš ovdamuniid go skájan lea bealljeoarádagas. Vejolaš lea geavahit heivehuvvon buncci RITE-apparáhtaide ge. Lassebiergasiid, telebuola ja eará heivehallannvejolašvuođaid geavahanvejolašvuohta molsašuddá málles mállii. </p>
<p><em type="bold">Buot-bealjis-apparáhtat </em></p>
<p>Dát leat bealljeapparáhtat main buot teknikka lea devdojuvvon gara sisa mii biddjojuvvo bealljeoarádahkii. Bealji sturrodat ja gullomassin mearridit lea go vejolaš geavahit dan telebuolain ja jitnodatdárkkisteddjiin.</p>
<p><em type="bold">Dáktái giddejuvvon bealljeapparáhta </em></p>
<p>Dáktái giddejuvvon bealljeapparáhta (BAHA) lea guovttemodulasaš vuogádat. Das lea titánaimplantáhta mii čuohpadusain biddjojuvvo gitta oaiveskálžžu dáktái maŋábeallai bealji, ja ieš dat bealljeapparáhta mii biddjojuvvo implatáhta ala. Dáktái giddejuvvon bealljeapparáhta geavahuvvo go lea sáhka mekánalaš gullomassimis ja fievrridan dihtii jiena nuppi bealjis nuppi bealjehis bealljái. Bealljeapparáhta rievdada akustihkalaš jiena sparaideapmin ja sparaideamit fievrriduvvojit sisbealljái implantáhta ja oaiveskálžžu bokte. Dat mii doarju dákkár bealljeapparáhta geava-heami, lea go bealljelasttas lea liitu ja go bealjis leat leamaš guhkesáigásaš bistevaš gaskabealljevuolššit.</p>
<p><em type="bold">Cochlea-implantáhta (CI) </em></p>
<p>Cochlea implantáhta fállojuvvo eanaš guluhemiide geain lea nu stuorra gullomassin ahte sis lea unnán vejolašvuohta dahje ii miige vejolašvuođaid fáhtet hállama dábálaš bealljeapparáhtain. Cochela implantáhta lea alladásat gulloteknihkalaš veahkkeneavvu mas implantáhta elektrodaiguin čuohpaduvvo sisbealljái ja dasa gullá hállanprosessor mii lea bealji olggobealde. Mikrofuvdna fáhte jiena ja rievdada akustihkalaš signálaid elektrihkalaš signálan hállanprosessoris. Hállanprosessor sádde signálaid buola bokte implantáhtii mii lea liikki vuolde. Buolla dollojuvvo sajis implantáhta bajábealde magnehtain.</p>
<p>Implantáhta sádde signálaid viidáseappot elektrodaide sisbealljái mat váikkuhit gullonervii.</p>
<p>Dát dahká lunddolaš jiena groavisin, muhto jietna lea dan veardde buorre ahte buohcci gullá. Dehálaš lea dadjat ahte gáibiduvvo guhkes guldalanhárjehallan jus olmmoš galggaš bures gullat CIain.</p>
<p><em type="bold">LASSEREAIDDUT </em></p>
<p>Eanaš ođđaáigásaš bealljeapparáhtaide lea vejolaš geavahit lassereaidduid nu go streamera. Dat mearkkaša ahte jiena lea vejolaš fievrridit jođđasa haga ovdamearkka dihtii TVas, mobiilatelefuvnnas – sáddejeaddji bokte. Go válljet bealljeapparáhta, de berret dan vejolašvuođa árvvoštallat, ja jus dus lea ođđa bealljeapparáhta, de sáhtát iskat heive go dakkár reaidu du apparáhtii, jus dus leš dárbu dasa.</p>
<p>Muhtun bealljeapparáhtamálliin lea gáiddosdárkkon.</p>
<p><em type="bold">BEALLJEAPPARÁHTA VÁLLJEN </em></p>
<p>Bealljeapparáhta galggat válljet ovttasráđiid audiográfain. Muitte ahte guluhuvvan gullá ovttaskasolbmui, ja danne sáhttá leat nu ahte dat apparáhta mii heive ránnjái, ii heive nu bures dutnje.</p>
<p>Du audiográfa sáhttá bagadit du nu ahte dutnje lea álkit áddet maid don dárbbašat. Jearat audiográfas ja ráđđádala suinna, nu ahte doai gávdnabeahtti dakkár apparáhta mii ollašuhttá du dárbbuid. Dán proseassas dáiddát fertet máŋgii heivehallat apparáhta dahje geahččaladdat eará lágan apparáhtaid.</p>
<p>BEALLJEAPPARÁHTA HEIVEHALADETTIIN</p>
<p>BERRET BEASSAT....geahččaladdat máŋggalágan bealljeapparáhtaid...geahččaladdat.. .. bidjat apparáhta sadjái. .. dan váldit eret. .. das molsut batteriija. .. geahččalit bealljeapparáhta iešguđet geavahanvejolašvuođaid... oažžut dieđuid.. .. das mo bealljeapparáhta doaibmá. .. apparáhta buhtisteami ja ortnegisdoallama birra. .. das maid galggat bargat jus dat ii doaimma. .. das gos fidnet batteriijaid. .. iežat gullodili birra audiográfa čilgejumiin .. eará gulloteknihkalaš veahkkeneavvuid birra ja vejolaččat geahččalit daid. .. das mo olmmoš dađistaga hárjána bealljeapparáhta geavahit...oažžut dieđuid.. .. beroštusorganisašuvnnaid birra. .. kurssa birra gulahallanhárjehallamis ja mo dat sáhttá váikkuhit hállanáddejupmái. .. eará guovdilis ásahusaid birra main lea vejolaš oažžut veahki...oažžut dieđuid vejolašvuođa birra beassat ruovttoluotta dárkkástussii/čuovvoleapmái.. .. jus lea juoga mainna it leat duhtavaš. .. nu guhká go dárbbašat eanet dieđuid. .. jus dárbbašat eanet geavatlaš hárjehallama geavahit bealljeapparáhta.</p>
<p>Sáhttá leat jierpmálaš dáhkidit iežas bealljeapparáhta, go dat lea du ovddasvástádus jus dat billašuvvá dahje jus don láhpát dan.</p>
<p>Guluhemiid Riikkalihttu lahttun oaččut HLFa</p>
<p>Bealljeapparáhtadáhkádusa lahttovuođa oassin.</p>
<p><em type="bold">Oahpásmuva iežat ođđa bealljeapparáhtain </em></p>
<p>Go oaččut heivehuvvot bealljeapparáhta, de muitaluvvo dutnje bealljeapparáhta muddemiid birra, batteriijamolsuma birra, geavaheami ja apparáhta dikšuma birra, ja dan birra mo bijat sadjái bealljeapparáhta ja mo dan válddát eret bealjis. Várut ahte beasat dan geahččaladdat go leat audiográfa luhtte. Ollugiid mielas lea buorre ahte okta du bearrašis dahje du lagamus birrasis lea du mielde, vai eanebut ožžot dán dieđu.</p>
<p>Buot maid audiográfa muitala dutnje, galgá leat čállojuvvon dan geavahančilgehussii mii čuovvu bealljeapparáhta. Jus dattetge leat eahpádusas maŋŋá audiográfa diehtojuohkima, de sáhtát oažžut veahki seammadilálaš veahkis lagasbirrasis (loga eanet HLFa seammadilálaš veahki ortnega birra 3. kapihttalis).</p>
<p><em type="bold">Álggat hárjánanproseassa siivvus </em></p>
<p>Bealljeapparáhta gievruda jienaid maid it leat gullan máŋgga jahkái, dahje maid it lea goassege ovdal gullan, ja dasa ádjána hárjánit.</p>
<p>Lea buorre jus geavahat bealljeapparáhta nu ollu go vejolaš álgomuttus, muhto lea maid vejolaš bisánit hárjehallamis go váibbat. Hárjánan dihtii jienaide galggašii olmmoš geavahit bealljeapparáhta uhcimusat 3-4 diimmu beaivái.</p>
<p>Du gánnáha álggahit hárjehallama jaskes birrasiin iežat ruovttus.</p>
<p><em type="bold">KAPIHTAL 5: </em></p>
<p><em type="bold">BUORRE ÁLGU </em></p>
<p><em type="bold">BEALLJEAPPARÁHTAIN Dán kapihttalis logat eanet dan birra mo buoremus láhkai sáhtát </em><em type="bold">hárjánit geavahit bealljeapparáhta. Mii rávvet du háleštit dán </em><em type="bold">hárjánanproseassa birra iežat audiográfain. </em></p>
<p><em type="bold">Dá leat muhtun rávvagat dasa mo sáhtát álggahit </em><em type="bold">hárjánanproseassa: </em></p>
<p><em type="bold">Oahpásmuva juohkebeaivválaš jienaiguin </em></p>
<p>Váccaš iežat ruovttus ja oahpásmuva jienaide maid it dáidde leat gullan guhkes áigái. Mearridatta gos jienat bohtet. Oahpásmuva dakkár juohkebeaivválaš jienaiguin go golgi čáziin, bábirskoahpamiin ja telefuvdnačuodjamiin. Álggos gullojit ollu jienat earáláganin, muhto ale fuolastuva – fargga don hárjánat daidda.</p>
<p><em type="bold">Ságastallan earáiguin </em></p>
<p>Go mii ságastit, de mii ráhkadit ollu seahkalaš jienaid. Gáibida árjja čuovvut mielde hálešteamis.</p>
<p>Álgge ruovttus guldalettiin dakkár jienaid maid don dovddat. Geahččal čuovvut mielde hálešteamis dakkár birrasiin gos lea eambbo riedja. Fuobmát fargga guđe diliin du bealljeapparáhta doaibmá buoremusat. Muitte ahte gulahallan gáibida sihke fuomášumi, áicilvuođa ja rumašgiela. Áddet eanet go dárkkut muohtogeahčastagaid ja láhttadeami. Čuoččo dahje čohkká nu ahte oainnát earáid muođuid, ale ge menddo guhkkin eret.</p>
<p><em type="bold">Guldal rádio dahje geahča TVa </em></p>
<p>Go áiggut guldalit rádio dahje geahččat TVa, de berret váruhit ahte dus lea rivttes gaska TVii.</p>
<p>Geahččal čohkkát gaskal guokte ja njeallje mehtera</p>
<p>TVas eret ja bija jitnodaga dakkár dássái mii earáide lea dábálaš ja vuogas. Jus du bealljeapparáhtas lea jitnodatdárkkisteaddji, de bija dan nu ahte jietna lea vuogas gullat. Mađe lagat don leat skájana, ja mađe uhcit duogášriedja lea, dađe buorebut gulat.</p>
<p>Maiddái TV-geahččamii leat veahkkeneavvut.</p>
<p>Ollu bealljeapparáhtain lea telebuolla mii dahká ahte sáhtát geavahit telegierddu dahje vejolašvuođa mas lea streamer jođđasa haga. (Loga eanet veahkkeneavvuid birra 7. kapihttalis)</p>
<p><em type="bold">Oahpásmuva iešguđet guldalanbirrasiiguin </em></p>
<p>Vuosttaš vahku maŋŋá dovddat dábálaš jienaid ruovttus. De sáhtát geavahišgoahtit bealljeapparáhta dakkár birrasiin gos lea eanet riedja, ovdamearkka dihtii barggus dahje stuorát sosiála čoahkkanemiin.</p>
<p>Hárjehala válljet jienaid dahje suopmaniid, ja čalmmustahte dušše daid. Almmolaš báikkiin, ovdamearkka dihtii logaldallanlanjain, mii rávvet du čohkkát nu lahka logaldalli go vejolaš. Restoráŋŋain dahje kafeain lea buoremus čoahkkát nu ahte oainnát su ámadaju geainna don leat hálešteamen. Gáhta guoras mas lea ollu johtolat, lea dutnje várra ain lossat gullat go doppe lea dábálaččat hui ollu riedja.</p>
<p>Jus álggahat heivehallama ovdamearkka dihtii málesbeavddis gos lea ollu riedja, de sáhttá dat leat dutnje unohis vásáhus. Sáhtát vásihit rieja ja gisa, ja sáhttá vel nu ge geavvat ahte it geavat bealljeapparáhta guhkes áigái. MII RÁVVET DU ÁLGGAHIT</p>
<p>HEIVEHALLAMA JASKES BIRRASIIN!</p>
<p><em type="bold">Joatkevaš geavaheapmi </em></p>
<p>Vuoiŋŋamaččaid gullanguovddáš dárbbaša joat-kevašvuođa. Dat mearkkaša ahte it oaččo buori ávkki dakkár bealljeapparáhtas mii geavahuvvo dušše muhtumin. Danne oaččut buoremus ávkki bealljeapparáhtas go dan geavahat joatkevaččat – moatti tiimma rájes beaivválaččat gitta dasa ahte dan geavahit dan rájes go lihkat dassážiigo velledat eahkedis.</p>
<p><em type="bold">Lea dehálaš muitalit vásáhusaid birra audiográfii </em></p>
<p>Vai audiográfa sáhttá válljet ja heivehit dan bealljeapparáhta mii heive buoremusat dutnje, de fertet muitalit maid don vásihat. Lea go juoga mii ii lihkostuva, jus ovdamearkka dihtii dáhpáhuvvá ahte it fáhte dan mii daddjojuvvo vaikke vel geavahat ge bealljeapparáhta, de fertet dan muitalit audiográfii.</p>
<p>Geahččaladdanáiggi sáhttá leat buorre jurdda čállit dan maid don vásihat, vai sáhtát addit čielga dieđuid go boađát audiográfa lusa dárkkisteapmái.</p>
<p>ÁIMMAHUŠA BURES IEŽAT BEALLJEAPPARÁHTA</p>
<p type="listitem">Bealljeapparáhtii čuohcá lávttas, liekkas ja bealljegáhčči. Dá leat muhtun geavatlaš rávvagat dasa mo buoremus láhkai sáhtát atnit fuola iežat bealljeapparáhtas:</p>
<p type="listitem">Ale divtte beaivváža báitit njuolgga bealljeapparáhtii.</p>
<p type="listitem">Ale divtte bealljeapparáhta orrut menddo báhkkasis.</p>
<p type="listitem">Ale divtte røntgensuonjardeami čuohcat   bealljeapparáhtii (omd. bátnedoaktára luhtte).</p>
<p type="listitem">Go it geavat bealljeapparáhta, de mii rávvet du    rahpat batteriijaskuffa ollásit vai lávttas beassá eret    ja amas giibmut.</p>
<p type="listitem">Go it geavat bealljeapparáhta, de mii rávvet du   dan álo bidjat dan skuohpu sisa mii čuovui mielde.</p>
<p type="listitem">Eastat čázi beassamis bealljeapparáhtii.</p>
<p type="listitem">Ale goassege geavat golgosa go buhtistat   bealljeapparáhta.</p>
<p>Dan geavahančilgehusas mii čuovui bealljeapparáhta, leat rávvagat dasa mo apparáhta galgá buhtistuvvot.</p>
<p>Sáhtát maid jearrat veahki audiográfas dahje seammadilálaš veahkis.</p>
<p>Go gullu hedjona, de rivdet vejolašvuođat čuovvut mielde go humat nuppiiguin. Sáhttá šaddat váddáseabbon čuovvut mielde das mii daddjojuvvo. Maid dat dajai? Lean go ádden boastut? Maid dál gis boagustit?</p>
<p><em type="bold">Nanne sosiála fierpmádaga: Váldde </em><em type="bold">oktavuođa beroštusorganisašuvnnain </em></p>
<p>Jus du mielas leat šaddan menddo ollu hástalusat, dahje don dárbbašat háleštit soapmásiin gii duođaid ádde, de sáhttá leat ávkkálaš váldit oktavuođa Guluhemiid</p>
<p>Riikkalihtu beroštusorganisašuvnnaiguin.</p>
<p>Buohkat geain lea heajut gullu go gulliin dábálaččat, dihtet ahte čuožžilit máŋga hástalusa gulu massima oktavuođas. Dávjá veahkeha háleštit dan birra soapmásiin – namalassii soapmásiin gii lea vásihan dahje vásiha dan seammá go don. Go deaivvat earáid geat gullet hejot, de oaččut sosiála doarjaga, ja sáhtát oažžut buriid ráđiid dan dilis mas don ieš ge leat.</p>
<p><em type="bold">Guluhemiid Riikkalihttu (HLF) </em></p>
<p>HLF lea beroštusorganisašuvdna gullovádjigiid, šaddan bealjehemiid ja gullovádjit mánáid váhnemiid várás ja sin várás geain lea tinnitus ja méniéra. Lihtus leat eanet go 58 000 lahtu ja dat lea máilmmi stuorámus dearvvašvuođaorganisašuvdna.</p>
<p>Organisašuvdna addá dutnje dieđuid ja rávvagiid, ja lihtu 200 báikkálaš searvvis sáhtát oažžut oktavuođa eará gullovádjigiiguin. Dasa lassin lea HLFii dehálaš čalmmustahttit gullui guoski ášši, eiseválddiid váikkuheami ja kursadoaimmaid. HLF-lahttun oaččut máŋga buori lahttoovddu, earret eará</p>
<p>Din Hørsel nammasaš fágabláđi, bealljeapparáhtadáhkádusa ja juridihkalaš veahki. Gulahallandieđut leat girjji loahpas.</p>
<p><em type="bold">KAPIHTAL 6: </em></p>
<p><em type="bold">GULAHALLAN </em></p>
<p><em type="bold">BEAIVVÁLAŠ EALLINDILIS Dát kapihtal lea dan birra mo don buoremus láhkai válddát oasi </em><em type="bold">sosiála oktavuođaide. </em><em type="bold">8 ráđi álkit beaivválaš eallindillái: </em>1. Muital ahte dus lea heajos gullu. Áinnas nu árrat go vejolaš. Dalle doaibmá gulahallan buorebut ja riska áddejuvvot boastut uhccu.2. Garvve dárbbašmeahttun jietnagálduid. Rádio mii šurrá duogábealde, rabas glása johtolatriejain olggobealde. Don sáhtát álkit vuolidit dahje jávkadit muosehuhtti jienaid! Jáddat ja govčča.3. Vállje jaskes birrasiid. Smiehta gos don gulat buoremusat go áiggut deaivvadit geainnage. Vállje daid háleštallanláđis báikkiid, maidda liikot buoremusat. Sáhttá maid leat álkit bovdet unnit joavkku háválassii, dan sadjái go lágidit stuorra mállásiid.4. Čuovgadilli. Lea álkit fáhtet mii daddjojuvvo go čuovgadilli lea buorre, go dalle oainnát buorebut hálli olbmo ámadaju.5. Bivdde oažžut čálalaš duogášdokumeanttaid. Čoahkkimiin, logaldallamiin ja sullasaččain lea dávjá vejolaš oažžut čálalaš čoahkkáigeasu. Dalle dieđát ahte it leat massán juoidá mii lea dehálaš.6. Geavat sms og e-poasta. Manne galgá olmmoš čuojahit jus jietna lea heittot? Sáddes teakstadieđu dan sadjái.7. Geavat interneahta vejolašvuođaid. Doppe gávnnat áibbas varas ođđasiid ja duohtadieđuid. Go ovdamearkka dihtii massát oasi rádio-/ TV-sáddagis, de gávnnat dávjá teakstaveršuvnna interneahtas.8. Geahča tekstejuvvon prográmmaid teaksta-tTVas. (NRKa teaksta-TVa siiddus 777, TV2a teaksta-TVa siiddus 222) </p>
<p><em type="bold">GULAHALLANHÁRJEHALLAN </em></p>
<p>Go gullu hedjona, de mii dárbbašit juonaid nu ahte sáhttit čuovvut háleštallamiid. Danne sáhttá gulahallanhárjehallan heivet bures muhtumiidda.</p>
<p>Dakkár gulahallanvuogit sáhttet ovdamearkka dihtii leat:</p>
<p><em type="bold">Bavssalohkan </em></p>
<p>Bavssalohkan mearkkaša oainnu geavahit dihtomielalaččat lohkat háleštallanguoimmi njálbme- ja muohtolihkastagaid. Bavssalohkan sáhttá adnojuvvot beljiid ja čalmmiid ovttasdoaibmamin ja doaibmá dávjá lassin bealljeapparáhta geavaheapmái. Bavssalohkan lea ávkkálaš dakkár birrasiin main lea nu ollu riedja ahte háleštallanjienat seahkanit jietnašurrii ja eará duogášjienaide. Systemáhtalaš hárjehallan lea dehálaš.</p>
<p><em type="bold">Guldalanhárjehallam </em></p>
<p>Bealljeapparáhta geavaheapmi dagaha ahte jienat dávjá vásihuvvojit earaláganin go dat jienat maidda olmmoš lea hárjánan. Guldalanhárjehallan mearkkaša hárjehallat dárkilit guldalit jienaid, nu mo dat gullojit bealljeapparáhta čađa. Mii hárjánit dulkot dan maid mii gullat ja seammás oahpásmuvvat ođđa jietnagovaide.</p>
<p><em type="bold">Oahppat geavahit mearkkaid doarjjan </em></p>
<p>Mearkkaid doarjjan geavahit mearkkaša álkis mearkkaid áddenveahkkin geavahit háladettiin. Dat addá sutnje gii lea guldaleamen, lassedieđuid vai fáhte mii daddjojuvvo. Mearkkat doarjjan sáhttet leat dárbbašlaččat muhtumiidda geat leat šaddat bealjeheapmin/garrasit guluheapmin vai sáhttet gulahallat buorebut iežaset lagamuččaiguin.</p>
<p><em type="bold">Hállanhárjehallan </em></p>
<p>Muhtun olbmot dárbbašit hárjehallama bisuhan dihtii jiena ja hállančehppodaga. Dat lea erenoamáš dehálaš sidjiide guđet leat massán nu ollu gulus ahte eai šat gula iežaset suopmana.</p>
<p>Gielda dat fállá gulahallanhárjehallama. Jus doaibmabijut eai leat du ruovttubáikkis, de galgá fálaldat vižžojuvvot olggobealde, ovdamearkka dihtii priváhta doaibmi audiopedagogain. Gulahala iežat gieldda gulluiguoski oktavuođadolliin!</p>
<p><em type="bold">BUORIT RÁĐIT HÁLEŠTEAPMÁI </em></p>
<p>Vai gulahallan lihkostuvvá buoremus lági mielde, de gánnáha atnit muittus muhtun háleštallanrávvagiid. Mii leat dás ráhkadan guokte háleštanrávalistta. Nubbi lista lea dutnje. Nubbi lista fas lea bearrašii, ustibiidda ja bargoguimmiide, ja dan listta sáhtát čuohppat ja darvvihit galbmaskábii dahje almmuhantávvalii. Buohkat dárbbašit muittuhusa muhtumin!</p>
<p><em type="bold">DUTNJE </em></p>
<p>Sáhtát álkkásmahttit iežat dilálašvuođaid go smiehtat mii buoridivččii gulahallama.</p>
<p><em type="bold">Rabasvuohta </em></p>
<p>Čájet rabasvuođa ja muital duohtavuođa.</p>
<p>Muital ahte don uhcit eanet dárbbašat vákšut iežat ságastanguoimmi njálmmi ja muohtogeahčastagaid vai áddet su buorebut.</p>
<p><em type="bold">Diehtojuohkin </em></p>
<p>Muital oanehaččat iežat háleštanguoibmái mii du veahkeha áddet buorebut. Jus don háliidat ahte olbmot du birrasis galget vuhtiiváldit du heajos gulu, de fertet ieš dan almmuhit. Sii eai oahpa iešalddiset.</p>
<p><em type="bold">Jearral ođđasis </em></p>
<p>Ale dahkalutta ahte don fáhtet ja áddet, go don dan it daga. Jearral ođđasis!</p>
<p><em type="bold">Čájet gierdilvuođa </em></p>
<p>Dađistaga galggašii vuordit iežas lagamuččain ahte sii doahttalit du dili ja láhčet dilálašvuođaid buori háleštallamii. Dat lea hui stuorra ávkin eatnašiidda, muhto ale fal loavkašuva ja váivašuva go olbmot vajálduhttet maid sii galggašedje dahkat. Sáhttá leat lossat eallit gullovádjitvuođain, muhto sáhttá maid leat lossat dan álo doahttalit.</p>
<p><em type="bold">Moddjes </em></p>
<p>Go gulat funet, de lea stuorát várra ahte áddet boastut dan mii daddjojuvvo, ja earáide sáhttá šaddat hui suohtas. Muhtumin šaddá nu suohtas ahte olbmot boagustit. Ja dáidá leat vuogas modjosit ja reaškit ovttas earáiguin, dan sajes go váivašuvvat.</p>
<p><em type="bold">Čájet gierdevašvuođa </em></p>
<p>Eatnašat vásihit ahte šaddá álkit fáhtet earáid hállama dađistaga go hárjána daidda ođđa jietnagovaide maid bealljeapparáhta addá.</p>
<p>Dasto ollugat atnet ávkki systemáhtalaš guldalanhárjehallamis, ja go dasa lassin oahpat dábáleamos hállan-lohkanvugiid, de šaddá sihkkarit ain álkit oassálastit njuovžilit háleštallamiidda.</p>
<p><em type="bold">Muossi ja vuoiŋŋasteapmi </em></p>
<p>Son gii gullá funet, váibá johtileappot go son gii gullá bures. Lea dehálaš guldalit rupmaša signálaid ja vuoiŋŋastit dárbbu mielde, ii ge rahčat bearehaga.</p>
<p><em type="bold">HÁLEŠTALLANNJUOLGGADUSAT </em></p>
<p><em type="bold">BEARRAŠII JA USTIBIIDDA </em></p>
<p><em type="bold">Buorre čuovga </em></p>
<p>Go galgá lohkat muohto- ja bavssalihkademiid, de lea čuovga dehálaš. Geahča bearrái ahte du muohtu lea bures čuvgejuvvon, muhto muitte ahte ii galgga leat garra čuovga du duogábealde amas gullovádjit olmmoš geđđot ja du muohtu šaddat suoivanii.</p>
<p><em type="bold">Njuolgga oktavuohta </em></p>
<p>Láhtte nu mo don lávet ja hála njuolgga sutnje gii gullá funet – it ge eará olbmo bokte. Vuordde hállamiin dassážiigo leat ožžon iežat háleštanguoimmi fuomášumi. Doala čalbmeoktavuođa ja muitte ahte son gii gullá funet, ii oaččo dieđuid dušše sárdnojuvvon sáni bokte, muhto maiddái čalmmiid, baksamiid, muohtogeahčastagaid ja rumašgiela bokte.</p>
<p>Ealli ámadadju muitala dávjá eanet go máŋga sárdnojuvvon sáni.</p>
<p><em type="bold">Njálbmi oidnosis </em></p>
<p>Ale doala gieđa, aviissa, gáfegohpu njálmmi ovddas. Várut maiddái hállamis go njálmmis lea dievva borramuš, njálgát, suoskangumme jna.</p>
<p>Go sigareahtta lea njálbmečiegas, de dat ge ii veahket áddet dan mii daddjojuvvo, ja muitte ahte skávžá ja stuorra sepmonat maiddái váttásmahttet hállama áddejumi. Hála čielgasit ja ale fal jitnosit. Go hálat menddo johtilit dahje menddo njozet, de billašuvvá lunddolaš hállanritma. Hála čielgasit ja muttágis leavttuin.</p>
<p>Ii veahket huikit sutnje gii gullá funet, go dalle šaddá ain váddásat fáhtet dan mii daddjojuvvo.</p>
<p>Jus it áddejuvvo, de geahččal geardduhit dan maid dadjet, muhto geavat dalle eará sániid.</p>
<p><em type="bold">Fuomášuhte háleštallanfáttá </em></p>
<p>Muhtumin lea dárbu fuomášuhttit háleštallanfáttá. Sáhttá maid leat ávkkálaš čilget ahte don lonuhat háleštallanfáttá.</p>
<p><em type="bold">Vástit álo </em></p>
<p>Go jerrojuvvot maid don dadjet, de galggat álo vástidit. Sáhttá áddejuvvot sihke olggušteaddjin ja loavkašuhttin vástidit:<span type="quote">”ii, ii dat lean mihkkege”</span>. Son dat ferte mearridit, geainna don leat hálešteamen, lea go veara fáhtet du replihka vai ii go leat veara.</p>
<p><em type="bold">Gaska </em></p>
<p>Son gii gullá funet, berre mearridit háleštallanguimmiid gaskka. Dábálaččat lea 1 – 2 mehtera gaska muttát. Go son gii geavaha bealljeapparáhta lea gievkkanis, de sutnje lea lossat gullat maid don dajat go don leat beaivelanjas.</p>
<p><em type="bold">Riedja ja gissa </em></p>
<p>Fuomáš ahte duogášriedja lanjas, dahká sutnje gii lea gullovádjit váddáseabbon fáhtet dan mii daddjojuvvo. Vuolit háliitkeahtes jiena. Jáddat rádio, TVa, gievkkanmašiinnaid ja gidde čáhcebohcciid. Govčča glásaid jus gissa ja riedja olggobealde lea váttisvuohtan.</p>
<p><em type="bold">SIERRANAS VEAHKKENEAVVUT </em></p>
<p><em type="bold">LUOIKAMASSII </em></p>
<p>Fylkka NAVa Veahkkeneavvoguovddáš dat addá olbmuide veahkkeneavvuid luoikkasin. Gulloguovddážiid bargit, priváhtadoaibmi ØHN-doaktárat ja gieldda gulluiguoski oktavuođadoallit sáhttet ohcat veahkkeneavvuid dutnje. Dábálaččat leat guovttelágan veahkkeneavvut; dieđihanreaiddut ja guldalanteknihkalaš veahkkeneavvut.</p>
<p><em type="bold">Dieđihanreaiddut </em></p>
<p>Dieđihanreaiddut leat veahkkeneavvut mat sáhttet dutnje dieđihit ovdamearkka dihtii go telefuvdna čuodjá, go buollindieđiheaddji njurgu dahje go unnamánáš čierru. Dát veahkkeneavvut dieđihit čuovgaravkkuheami, jiena dahje sparaideami bokte. Muhtun dieđihanreaiddut:</p>
<p>Čuovgadieđihanrusttet</p>
<p>Dát lea dieđihanreaidu uksabillui, telefuvdnii, buollinbiškkonii ja áigediibmui. Go dus leat máŋga čuovgadieđihanrusttega doaimmas viesus, de sáhtát oaidnit go muhtun čuojaha uksabielluin, go telefuvdna čuodjá dahje go buollinbiškkon čuodjá. Dat doaibmá dainna lágiin ahte go giige deaddila uksabiellu, de ravkigoahtá čuovggaš čuovgadieđihanrusttegis ja dat čuodjá hui jitnosit. Ravká čuovggaš iešguđet govastagain, vai oainnát lea go telefuvdna, uksabiellu vai buollinalárbma mii čuodjá.</p>
<p>Seaŋgasparggán</p>
<p>Dát veahkkeneavvu laktojuvvo njuolgga veahkkárii ja/dahje buollinbiškkonii ja/dahje uksabillui ja telefuvdnii. Madrássa spargá go diibmu čuodjá dahje go alárbma doaibmagoahtá.</p>
<p>Sparggána sáhttá maid bidjat guottá vuollái ja dat doarggista go čuodjá. Go leat oađđimin, de ferte dieđiheapmi dáhpáhuvvat sparggániin.</p>
<p><em type="bold">KAPIHTAL 7: </em></p>
<p><em type="bold">BUORIT VEAHKKENEAVVUT Gávdnojit máŋga veahkkeneavvu mat álkidit </em><em type="bold">bealljeapparáhtageavaheaddji beaivválaš eallindili veaháš. </em></p>
<p><em type="bold">Veahkkeneavvut sáhttet buoridit du gullama ja loaktima. </em></p>
<p><em type="bold">Guldalanteknihkalaš veahkkeneavvut </em></p>
<p>Go áiggut geahččat TVa dahje guldalit rádio:</p>
<p>Orrot go du mielas olbmot hállamin vuollegaččat ja eahpečielgasit? Jietnalasiheapmi sáhttá leat heajos čoavddus mii sáhttá muosehuhttit nuppiid bearrašlahtuid. Guldalanteknihkalaš veahkkeneavvut sáhttet veahkehit gullat dan mii daddjojuvvo ovdamearkka dihtii TVas, luohkkálanjas dahje hálešteamis dakkár birrasiin gos lea riedja. Hálešteami gievrudanrusttet, telegierdu, FM-reaidu ja</p>
<p>IR-reaidu leat dakkár guldalanteknihkalaš veahkkeneavvut. Dat doibmet seamma láhkai, muhto dat dušše geavahit iešguđetlágan vugiid fievrridit jiena mikrofuvnnas sutnje gii lea guldaleamen. Guldalanteknihkalaš veahkkeneavvu váldodoaibma lea uhcidit gaskka jietnagáldus sutnje gii dan galgá gullat.</p>
<p>Telegierdu</p>
<p>Telegierddus lea gievrudanrusttet maid lea vejolaš laktit mikrofuvdnii dahje eará jietnagálduide nu go</p>
<p>TV-apparáhtii dahje stereorusttegii, ja vel gierdu mii lea jođas mii jogo sáhttá biddjot bistevaš láhkai latnjii, dahje lea nu unni ahte dan lea vejolaš heŋget birra čeabáha. Telegierdu geavahuvvo ovttas bealljeapparáhtain man siste lea tele-buolla. Jietnasignála fievrriduvvo magnehtagiet-ti bokte maid gierdu ráhkada, ja telebuolla fáhte jietnasignála. Arvat kinoide, girkuide ja almmolaš kontuvrraide lea biddjojuvvon telegierdu. Dieđu dan birra ahte lea biddjojuvvon telegierdu, oainnát plakáhtas mas lea <span type="quote">“T”</span> mearka.</p>
<p>FM-reaidu</p>
<p>FM-reaiddus lea sáddenbierggas mas lea mikrofuvdna ja vuostáiváldinbierggas man lea vejolaš laktit bealljeapparáhtii. Ieš dat signála sáddejuvvo rádiobáruid bokte. FM-reaiddu sáhttá geavahit biillas, bargosajis, oahpahusas ja eará diliin go bealljeapparáhta okto ii atte buoremus guldalandiliid. Reaiddu lea álki dolvvodit iežas mielde.</p>
<p>IR-reaidu</p>
<p>IR-reaidu doaibmá seamma láhkai go FM-reaidu.</p>
<p>Erohus lea das ahte signála fievrriduvvo infrarukses čuovgga bokte. IR-reaiddu lea vejolaš geavahit ovttas bealljeapparáhtain, muhto geavahuvvo dávjá belljosiiguin.</p>
<p>Streamer</p>
<p>Streamer lea lassereaidu ođđasat áiggi bealljeapparáhtaide. Streamer sáhttá fievrridit jiena jođđasa haga njuolgga bealljeapparáhtii mobiltelefuvnnas, TVas, mini mikrofuvnnas ja eará jietnaráhkkanusain. Dieđuid dán birra sáhtát oažžut audiográfas, gulluiguoski oktavuođadoallis dahje</p>
<p>NAVa Veahkkeneavvoguovddážis.</p>
<p>Háleštangievrudeaddji</p>
<p>Háleštangievrudeaddji geavahuvvo dábálaččat lagas háleštallamiid várás go geavaheaddjis ii leat bealljeapparáhta. Das leat mikrofuvdna, gievrudeaddji ja dábálaččat belljosat.</p>
<p><em type="bold">Doarjja bealljeapparáhtii </em></p>
<p>Jus bealljeapparáhta mearkkaša hui ollu du gullamii, de addá Álbmotoadju doarjaga apparáhtii. Digitála bealljeapparáhta hadderádjá lea biddjojuvvon 5765 ruvdnui (01.07.15) juohke bealljeapparáhta ovddas. Dat mearkkaša ahte go válljet apparáhta mii máksá eanet go dán hadderájá, de fertet ieš máksin dan mii lea eanet go dán rájá supmi lea. Dán hadderájás sáhttá dušše dalle spiehkastit go don leat vuollel 18 jagi dahje jus gullovahága sivva lea dohkkehuvvon fidnovahát.</p>
<p>Ovdamearkkaš: Go háliidat dakkár digitála bealljeapparáhta mii máksá 6765 ru, de fertet máksit 1000 ru iešmáksun. Jus dus leat bealljeapparáhtat goappašiid beljiide, de iešmáksu dán ovdamearkkas lea 2000 ru.</p>
<p><em type="bold">Bealljeapparáhta divvun </em></p>
<p>Álbmotoadju gokčá bealljeapparáhta divvungoluid. Divvungolut dakkár vahágiid ovddas mat leat čuožžilan skihkahisvuođa geažil, eai gokčojuvvo. Go olbmot eai leat deavdán 18 jagi, de gokčojuvvojit maiddái golut apparáhta dikšui ja ortnegisdoallamii.</p>
<p><em type="bold">Eaiggáduššandilli </em></p>
<p>Go addojuvvo doarjja bealljeapparáhtii, de dat lea miellahtu opmodat. Jus bealljeapparáhta jávká dahje billašuvvá oalát, de fertet ieš dan buhtadit. Danne sáhttá gánnihit dáhkidit bealljeapparáhta. Dan sáhtát dahkat dáhkádussearvvi bokte, dahje sáhtát oažžut</p>
<p>HLFa Bealljeapparáhtadáhkádusa Guluhemiid</p>
<p>Riikkalihtu lahttun.</p>
<p><em type="bold">KAPIHTAL 8: </em></p>
<p><em type="bold">DU VUOIGATVUOĐAT Dán kapihttalii mii leat čohkken muhtun dehálaš vuoigatvuođaid mat </em><em type="bold">dus bealljeapparáhta geavaheaddjin leat. </em></p>
<p><em type="bold">Ođđa bealljeapparáhta háhkan </em></p>
<p>Váldojuvvon Láhkaásahusain doarjaga birra bealljeapparáhtaide ja tinnitussollejeaddjái: § 3, Ođđasisháhkan1. Bealljeapparáhta ođđasisháhkamii addojuvvo doarjja go lea vássán uhcimusat 6 jagi dan rájes go lahttu oaččui doarjaga bealljeapparáhtii, jaa) bealljeapparáhta ii šat doaimma dohkálaččat.</p>
<p>Ja ii ge gánnit dan divvut, dahjeb) ođđa bealljeapparáhta geahččaladdan lea čájehan ahte dat addá lahttui mealgat buoret gulu.2. Sáhttá addojuvvot doarjja ođđasisháhkamii vaikke vel ii leat vássán 6 jagi go a) gullohedjoneapmi lea rievdan nu ahte ođđa bealljeapparáhta mas leat eará teknihkalaš iešvuođat, sáhttá addit mealgat buoret gullodoaimma, dahje b) ođđalágan bealljeapparáhta lea boahtán márkanii mii váikkuha gullofuotnumii mealgat buorebut, dahje c) lahttu eallindoaimma stuorra rievdama geažil ii šat nákce geavahit bealljeapparáhta. 3. Jus lahttu lea vuollel 18 jagi ja lea láhppán dahje bilidahttán bealljeapparáhta duhkorattadettiin dahje eará doaimma geažil mii lea dábálaš su ahkásaččaide, de sáhttá oažžut doarjaga ođđa bealljeapparáhtii vaikke vel ii leat vássán 6 jagi dan rájes go maŋimustá oaččui doarjaga bealljeapparáhtii.</p>
<p><em type="bold">Dulkonveahkki </em></p>
<p>Jus dus gullu lea hui fuotni, jus don leat šaddan bealjeheapmin dahje bealječalmmeheapmin, de sáhtát oažžut dulkonveahki. Dulkon čađahuvvo iešguđet láhkai ja lea dan duohkin dárbbašat go mearkagielladulkoma, dulkoma dakkár mearkkaiguin mat dorjot hállama, čállindulkoma ja/vai jietnadulkoma. Dulkkas lea jávohisvuođabággu buot dakkár persuvnnalaš dieđuid ektui, maid gullá barggustis.</p>
<p>Dulkonbálvalusa doaibmabáiki lea NAVa</p>
<p>Veahkkeneavvoguovddážis.</p>
<p><em type="bold">Háliidat go diehtit eanet iežat vuoigatvuođaid </em><em type="bold">birra? </em></p>
<p>Jus dus leat gažaldagat iežat vuoigatvuođaid birra, de váldde oktavuođa Doaibmavádjigiid</p>
<p>Oktasašorganisašuvnna (Funksjonshemmedes</p>
<p>Fellesorganisasjons (FFO)) vuoigatvuođaguovddážiin. Dat lea rávven- ja gelbbolašvuođaguovddáš dakkár vuoigatvuođagažaldagaid hárrái mat gusket doaibmavádjigiidda ja guhkesáiggi buhcciide.</p>
<p>Sáhtát lohkat eanet iežat vuoigatvuođaid birra interneahtas.</p>
<p>Earret eará dás: www.trygdeverket.no</p>
<p>Du báikkálaš NAV-kontuvra sáhttá maiddái vástidit gažaldagaide du vuoigatvuođaid birra.</p>
</body></document>
