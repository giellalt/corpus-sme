<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <translator>
      <person firstname="John E." lastname="Utsi" sex="unknown" born="" nationality=""/>
    </translator>
    <year>2015</year>
    <wordcount>3141</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>ACI2015-Summary-for-Policy-makers-Saami-version.pdf</origFileName>
    <parallel_text xml:lang="eng" location="aci2015-summary-for-policy-makers.pdf"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Váldosivva dálá dálkkádatrievdadeapmái lea viehka dovddus: lassánan anthropogenalaš čitnadioksiidda luoitin miehtá máilmmi. Čitnadioksiida lea stuorimus ovttaskas dahkki, mii lea luitojuvvon olbmuid doaimmaid geažil stuorra meriid. Dat bissu áibmogearddis čuohte jagi dahje eambbo ja mearkkaša dan, ahte liggenčuozahus maiddái lea doaimmas guhkes áiggi. Čitnadioksiida dagaha maiddái mearaid suvruma. Čitnadioksiidda luoitima geahpidandoaimmat leat dehálaš vuođđu buot dálkkádatrievdademiid geahpidanstrategiijaide.</p>
    <p>Muhto eará ávdnasat maid váikkuhit. Dálkkádaga oanehisáigásaš nuoskkideaddjit (SLCP:at) leat gássat ja partihkkalat, mat lasihit liegganeami ja bissot áibmogearddis moatte beaivvis moaddelot jahkái, mihá oanit áiggi go čitnadioksiida dahká. Mađi oanit eallináigi, dađi jođáneabbo sáhttá unnidit áibmogeardásaš meriid luoitimiid meriid unnideami bokte. Dat mearkkaša, ahte policydoaimmat sáhttet gaskkustit dálkkádatgeahpideami oanehis áiggis, njoahcudit liegganeami leavttu ja dan geažil čuozahusaid juo boahttevaš logiid jagiid siste. Olmmošlaš doaimmat leat dagahan lássanan SLPS:a metána, čáhppes čađa ja ozona meriid áimmus sihke globála ja Árktisa dálkkádagas. SLCP:aid geahpideapmi veadjá leat dehálaš veahkki čitnadioksiidda geahpideapmái.</p>
    <p>Árktalaš ráđi vákšun- ja árvvoštallan prográmma (AMAP) lea ovdalaš bargguin čohkken dieđuid dutkkiin, ahte movt golbma SLCP:a metána, čáhppes čađđa ja ozona leat váikkuhan dálkkádahkii. Dat raporttat  ja guorahallamat čilgejit makkár rolla dain lea Árktisa dálkkádaga liegganeamis ja gávnnahedje, ahte dat sáhtášedje vejolaččat váikkuhit oalleláhkái Árktisa liegganeapmái. Goittotge báhce viehka stuora vissismeahttunvuođat dain proseassain movt SLCP:at čuhcet Árktisa dálkkádahkii ja man olu dat dagahit liegganeami.</p>
    <p>Áigumušat dagahedje, ahte AMAP vuođđudii guokte áššedovdijoavkku, mat jođihit barggu ovddosguvlui.  Okta fokuserii vákšut metána ja nubbi čáhppes čađa ja ozona. Teknihkalaš raporttain AMAP Assessment 2015: Black Carbon and Ozone as Arctic climate forcers; AMAP Assessment 2015: Methane as an Arctic climate forcer maid áššedovdijoavkkut easka láhkai leat gárvvistan, leat sii geavahan ođđa vákšundáhtaid ja modeallaid maid bokte ožžot  autoritehtalaš ja up-to-date árvvoštallama dálá áddejumis SLCP:aid váikkuhusain. Raporttaid ulbmil lei háhkat dieđalaš vuođu man bokte dieđiha árktalaš stáhtaid ja addit vuođu doaimmaide maid bokte unnidit golbma SLCP:aid meari ja dasto maid liegganeami čuozahusaid árktalaš guovllus. Vaikko lea ain ollu oahppat, de ođđa guorahallamat leat dahkan vejolažžan árvvoštallat movt SLCP:aid geahpideapmi sáhtášii váikkuhit Árktisa liegganeapmái. Dás čujuha makkár rolla SLCP:aid geahpideamis lea, ovttas čitnadioksiidagea hpidanáigumušaiguin. Sii leat maiddái, buorebut go ovdal, identifieren váldoluoitingálduid ja ávdnasiid gáldoguovlluid ja árktalaš stáhtaid ja globála luoitinmeriid relatiiva rolla.</p>
    <p>Dasa lassin, ahte SLCP:ain lea rolla dálkkádahkii de muhtin SLCP:at čuhcet áibmokvalitehtii ja olbmuid dearvvašvuhtii, eanandollui ja ekovuogádagaide. SLCP:aid gáldut leat dávjá vuolgán eará nuoskkideaddji ávdnasiin, main leat iežaset čuozahusat áibmokvalitehtii ja dearvvašvuhtii. Čuozahusat dearvvašvuhtii ja ekovuogádagaide addet lasi ovdamuniid SLCP:aid geahpideamis. Dát goittotge leat olggobealde dálá bargoviidodaga. Teknihkalaš raporttat mat leat dása vuođđun, fokuserejit Árktisa dálkkádaga čuozahusaide.</p>
    <p>Čálus čoahkkáigeassá oanehaččat teknihkalaš raporttaid váldogávnnahemiid, mat leat vuođđun dás ovdanbukton dieđuide. Dasa lassin dokumeanta sisdoallá gávnnahemiid, maid AMAP bargojoavku lea dahkan dáid teknihkalaš dieđuid vuođul. AMAP bargojoavku ráhkadii gávnnahemiid eai dutkkit, geat ráhkadedje teknihkalaš raporttaid.</p>
    <p>  ČáhppesčađačuozahusÁrktisadálkkádahkii(2011);AMAP2009beaivádeapmiválljejuvvon fuolastuhttidálkkádatáššiin(2008);Gálduidjageahpidemiidvejolašvuođatunniditoanehisáigásaš <em type="italic">Doaba dálkkádaga oanehisáigásaš nuoskkideaddjit (SLCP:at) čujuha ruonáviessogássajovkui ja partihkkaliidda, mat bissot áibmogearddis moatti beaivvis gitta logenár jahkái ja main lea liggejeaddji čuozahus dálkkádahkii. </em></p>
    <p>Árktalaš ráđđi lea fokuseren SLCP-barggus metánii, čáhppes čađđii ja ozonii. Dát golbma ávdnasa bohtet dábálaččat sierra gálduin ja láhttejit iežas láhkái áibmogearddis. Raporta meannuda daid ovttaskasat iige joavkun.</p>
    <p>Vaikko leamaš viehka buorre ovdáneapmi maŋemus jagiid áigge, de min ipmárdus makkár rolla dain golbma SLCP:ain lea Árktisa dálkkádatrievdadeapmái ráddjejuvvon dain:</p>
    <p type="listitem">• min vejolašvuohta mihtidit čáhppes čađa áimmus ja maid muohttagis ja čázis,</p>
    <p type="listitem">• váttisvuohta extrapoleret áibmokonsentrašuvnnaid miehtá Árktisa go vuođđu dasa, mihtidanbáikkit Árktisis, leat vátná,</p>
    <p type="listitem">• eahpečielggasvuođat globála ja guovlulaš luoitimiid meriin ja movt dat maŋŋá fievrriduvvojit,</p>
    <p type="listitem">• min diehtu fysikálalaš, biologalaš ja kemikálalaš proseassain, mat čuhcet dáid ávdnasiid meriide áibmogearddis ja</p>
    <p type="listitem">• hástalus ráhkadit modeallaid Árktisa dálkkádaga responsii dáidda moalkás áibmogeardásaš proseassaide mat gullet SLCP:aide, ja maiddái ekovuogádaga proseassa metána guovdu.</p>
    <p>Vaikko dieđut leat váilevaččat, dieđalaš ipmárdusa mielde <em type="italic">lea vissis ahte dát SLCP:at ovttas váikkuhit sihke árktalaš ja globála liegganeapmái ja doaibmabijut meannudit dáid dálá teknologiija vehkiin sáhttá leat beaktilis ja buvttadeaddji vuohki oažžut buriid bohtosiid áigái.</em> Dáiguin ákkaiguin leat dutkamušat metánas, čáhppes čađas ja ozonas dehálaččat. </p>
    <p>Metána</p>
    <p>Nugo čitnadioksiida lea maid metána ruonáviessogássa. Dat lea váldooassi lunddolaš gássas. Vissis metána mearis lea liggenfápmu mii lea máŋga gearddi stuorit go seammá mearis čitnadioksiiddas. Metána bissu áibmogearddis sullii ovcci jagi ovdal go dat mieská eará ovttastussan. Ovcci jagi eallináiggis dat geargá seahkánit miehtá olles globála áibmogearddi. Vaikko metána luitojuvvo mihá unnit mearri go čitnadioksiidda, de <em type="italic">metána lea nubbi deháleamos anthropogenalaš oassi dálá globála liegganeapmái.</em> </p>
    <p>Čáhppes čađđa</p>
    <p>Čáhppes čađđa, dahje giehpa, lea unna, nana partihkal mii njammá beaivvi suonjardeami ja dan láhkai ligge áibmogearddi. Dat luitojuvvo olggos ja doaibmá ovttas áibmogearddis olu eará nuoskkideddjiiguin, muhtumatgis čoaskudit. Čáhppes čađđa bissu áimmus sullii ovtta vahku. Go lea nu oanehis áigi de stuorimus mearri lea lagamus dan báiki gos luitojuvvui áibmui. Muhto dattege lea čáhppes čađđa iešalddes váldooasálaš dálá globála liegganeapmái, maŋŋá čitnadioksiidda ja metána. Dasa lassin, ahte dat čuohcá áibmogearddi liegganeapmái, de dagaha čáhppes čađđa mii lea muohttaga dahje jieŋa alde dan, ahte daid gierragat liegganit ja suddet danne go dat njammet beaivvi suonjardeami mihá eambbo go buhtes muohta ja jiekŋa dahká. Árktisis lea <em type="italic">dát liggenváikkuhus erenoamáš garas giđđat go muohta lea suddame ja guhkit beaivvit mearkkašit eambbo beaivečuovgga.</em> </p>
    <p>Ozona</p>
    <p>Ozona lea maid ruonáviessugássa nugo metána. Dat lea sekundáralaš nuoskkideaddji, dat mearkkaša ahte dat šaddá reakšuvnnain mas eará nuoskkideaddjit áimmus leat fárus, oktan metána ja beaivečuovgga. Gaskamearalaččat ozona bissu áimmus moatti vahku rájes gitta mánnoviisan, dan botta dat sáhttá johtit guhkes gaskkaid, muhto dat ii seahkán dan mađi ollu (nugo metána dahká) ahte gártá seammadássásaččat globálalaččat seaguhuvvon. Nuoskeávdnasat mat reagerejit ja ráhkadit ozona, gohčoduvvon ozona ovdamannit, gávdnojit miehtá áibmogearddi. Dát mearkkaša, ahte ieš ozona buvttaduvvo miehtá máilmmi, Árktisis maiddái. <em type="italic">Danne váldosivva liegganeapmái lea ozona čoggomat vuolit áibmogearddis, dahje troposfearas. </em></p>
    <p><em type="italic">Metána, čáhppes čađđa ja ozona buot bohtet sihke lunddolaš proseassain ja olbmo doaimmain. </em>Dát golbma ávdnasa leat muhtimin gullevaččat gáldohámi ja guovllu dáfus ja dakko bokte ahte ovttastallet ja fievrriduvvojit áibmogearddis. Muhto dattege daid lea buoremus árvvoštallat sierra daid vuođđogálduid ektui. </p>
    <p>Metána</p>
    <p>Dan dihtii go dat leat bures seahkanan miehtá áibmogearddi de metánagáldut miehtá máilmmi váikkuhit Árktisa dálkkádahkii, anthropogenalaš ja lunddolaš gálduid lassin Árktisis.</p>
    <p><em type="italic">Anthropogenalaš metánaluoitimat šaddet eanaš fossiila boaldámušaid buvttadettiin ja geavahettiin ja unnibut ruskkain ja eanandoalus. </em>Metánagáldut, mat gullet fossiila boaldámušaide, oktan biggohemiin ja boaldimiin oljo- ja gássagittiin, masset lunddolaš gássa fievrridettiin ja čađa rokkadettiin ja dalle go boaldin ii leat ollislaš. Oljo- ja gássasuorgi buktá sullii goalmmátoasi globála anthropogenalaš luoitimiin. Stuorimus biologalaš gálduide gullet duvnniid mieskan, čáziid ja čáhcebázahusaid gieđahallan, boaldimat eanandoalus, riseniid gilvin ja omiid suolbmudeapmi. Čáziid ja čáhcebázahusaid meannudeapmi buktet sullii viđatoasi globála luoitimis ja biomássáid boaldin logátoasi dahje unnibut. Dat lea gitta das makkár boaldinvuohki lea geavahuvvon. Metánamearit áibmogearddis leat eanet go guokte gearddi stuorit go ledje jagis 1750 ja loktaneapmi lea joatkán dan rájis go vuosttaš mihtideapmi dahkkui. Árktalaš ráđi stáhtat buktet ovttas sullii viđatoasi globála luoitimiin, eanemusat Ruoššas ja Ovttastahtton stáhtain. </p>
    <p>Lunddolaš metána luoitin vuolgá go orgánalaš ávdnasat misket oksygena haga, dat sáhttá maiddái dáhpáhuvvat lávttas eatnamiin ja jávrebotniin. <em type="italic">Nannámis leat lávttaseatnamat stuorimus lunddolaš metána luoiti.</em> Dat doallá erenoamážit deaivása árktalaš guovllus go máizi agibeaiduollu rahpá viiddes guovlluid mas ovdal leamaš jikŋon orgánalaš ávdnasat mat dasto leat mieskagoahtán ja vejolaččat dagahit stuorit lunddolaš metánaluoitima. </p>
    <p><em type="italic">Mearas luovvana metána sedimeanttain, erenoamážit dain main leat gássahydrahtat.</em> Lea ain stuorra vissismeahttunvuohta das, man stuorra metánamearit leat vurkejuvvon mearrabirrasiin. Dasa lassin borret bakteriijat eanaš oasi dan metánas mii loktana botnis ovdal go dat geargá ollet áibmui, muhto coages mearas lea áitta ahte luoitimat gártet stuorit danne go metánabulljarasat johtet čáhcegierragii jođáneabbo. Mearrabotni agibeaiduolu máizan sáhttá maiddái dagahit luoitima meari stuorruma, muhto metánaluoitimat Jiekŋaábis eai vurdo sakka lassánit lagamus áiggis. </p>
    <p>Čáhppes čađđa</p>
    <p>Čáhppes čađđa boahtá go fossiila boaldámušat ja biogenalaš boaldámušat, nugo muorra, eai ollislaččat leat buollán. Čáhppes čađa stuorimus lunddolaš gáldut leat vuovdebuollimat. Globála dásis goittotge leat olmmošlaš doaimmat stuorit oassi, vaikko go leat váttisvuođat mihtidit čáhppes čađa meriid de leat viehká stuora vissismeahttunvuođat globála luoitimiid meriin sihke lunddolaš luoitimiin ja anthropogenalaš luoitimiin.</p>
    <p><em type="italic">Leat vuđolaš duođaštusat dasa, ahte čáhppes čađa mearri Árktisa áimmus lea njiedjan 1993:s 2011 rádjái, vejolaččat joba beliin.</em> Vátná dieđuid geažil muohttaga trendaid lea váddásut meroštallat go trenddaid áimmus. Luoitimat eai vurdo lassánit lagamus logiid jagiid máilmmiviidosaččat ja sáhttet njiedjat dobbelis dakkár teknologiija geavaheami vehkiin, mii lea oažžumis. </p>
    <p>Ozona</p>
    <p>Troposfearalaš ozona gávdno viidát Árktisis ja lea oassi Davvi eatnanspáppa ozona ovdamaniid luoitinmeriin, nuoskkideaddjit (oktan metánain) mat reagerejit áimmus ja ráhkadit ozona. <em type="italic">Nuorta- ja Máttanuorta-Asia ja Ovttastahtton stáhtat luitet eanemus anthropogenalaš ozonaávdnasiid, main lea stuorimus čuozahusat ozonameriide Árktisis. </em>Ávdnasat mat dagahit ozona bohtet sihke lunddolaš gálduin ja olmmošlaš doaimmain. Vuovdebuollimat davviguovlluin leat dehálaš lunddolaš gáldut danne go dat dáhpáhuvvet lahkosis ja lea jáhkkihahtti, ahte dain leat stuorra čuozahusat Árktisa ozonmeriide geasi áiggi. Lassánan Árktisa fanasjohtin veadjá maiddái dagahit ahte stuorit mearit ozona buvttaduvvo báikkálaččat. </p>
    <p><em type="italic">Leat muhtun duođaštusat dasa ahte ozonmearri vuolit áibmogearddis lea lassáneamen Árktisis</em>, muhto go ozonmearri mihtiduvvo de bohtosat rievdadit sakka báikki ja áigodaga mielde. </p>
    <p>SLCP:at fievrriduvvojit Árktisii ja Árktisis áibmogearddi mielde. <em type="italic">Metána, čáhppes čađđa ja ozona čuhcet Árktisa dálkkádahkii sihke njuolga liggema Árktisa bokte ja oppalaš globála liegganeami bokte. Gaskkalaš vugiid bokte buktá dat oasis Árktisa liegganeapmái.</em> </p>
    <p>Metána</p>
    <p><em type="italic">Dálkkádatmodeallat čujuhit, ahte globála metánačoggomiid loktaneapmi áimmus ovdaindustriija áiggi rájes lea lokten Árktisa temperatuvrraid sullii bealle grádain, </em>sullii guovtte geardde eanet go daid čuozahusat globála temperatuvrii. Erohus doallá álo deaivása go Árktisa obbalaš liegganeapmi dáhpáhuvvá jođáneabbo, nu gohččojuvvon dálkkádatrievdadeami Árktalaš nannen. Dálvet metála golgá áimmu mielde Árktisii gaskagovdodatgráđa guovlluin. Geasset čoggomiid mearit rivdet ja daidda gullet maiddái luoitimat Árktisa lávttaseatnamiin. Vaikko lieggaset temperatuvra vurdo lasihit luoitimiid lunddolaš ekovuogádagain, de dát čuozahus ii leat vuhtton Árktisa metánačoggomiin áibmogearddis. Dan dihtii go metána lea bures seahkánan miehtá globála áibmogearddi, sáhttá luoitinmeari njiedjan eará sajis máilmmis dagahit ahte liegganeapmi Árktisis njiedjá dáid SLCP:aid geažil. </p>
    <p>Čáhppes čađđa</p>
    <p><em type="italic">Čáhppes čađđa (dasa eai gula nuoskkideaddjit mat luitojuvvojit seammás) lea liggen Árktisa seamma mađi go metána lea dahkan, muhto vissismeahttunvuohta čáhppes čađa ektui lea mihá stuorit go metána hárrái.</em> Dan dihtii go čáhppes čađa čuozahus rievdá dan mielde man badjin dat lea áibmogearddis, čáhppes čađa gáldut ja dárkilis dieđut movt dat johtet leat guokte dehálaš beali dás. Go čáhppes čađđa gávdno alla govdodatgráđain Árktisis dagaha eanangierraga čoaskuma. Čáhppes čađđa, mii lea vuollelis áibmogearddis ja mii dagaha eanangierraga liegganeami ja loahpas loaktá sihke muohttaga ja jieŋa, orru boahtime gálduin davvin. Čáhppes čađa čoggomat vuolit áibmogearddis Árktisis orrot lea alimus mearis giđđat ja dálvet, dalle go Árktisis dábálaččat leat nana ja lossa čoaskkes dálkkit. Dábálaččat lea nu ahte dađi davvelis gáldu lea, dađi vuollelis áibmogearddis partihkkalat gávdnojit ja dađi stuorit lea liggenboađus. <em type="italic">Danne árktalaš stáhtaid oassi luoitimiin lea sullii goalmmátoassi čáhppes čađa liggenbohtosis árktalaš guovllus,</em> eanaš oassi dás leat njuolggo bohtosat čáhppes čađas mii gávdno guovllus ja dasa gullá maiddái lassánan jieŋaid ja muohttagiid suddan. Nubbi guokte goalmmátoasi boahtá eanemusat čáhppes čađa luoitimiin olggobealde árktalaš stáhtaid ja dat dagahit globála temperatuvrra goargŋut ja nu láhkái čuohcá Árktisii gaskkalaš geainnuid bokte. Čáhppes čađa globála čuozahusat ávžžuhit globála doaibmandárbui ja davi gálduid stuorra váikkuhus muohttagii ja jikŋii ávžžuha seammalágán doaibmandárbbu árktalaš stáhtain siskkobealde. </p>
    <p>Ozona</p>
    <p><em type="italic">Tropospheara ozonas mii vuolgá anthropogenalaš ovdamanniin váikkuha unnibut Árktisa temperatuvrii go metána dahje čáhppes čađđa dahká. </em>Ozona buktá sierralágan fuolaid, dat lea gitta makkár allodagas dat lea. Mearit mat leat eanangierragis orrot eanaš oassái váikkuhuvvome Eurohpás boahtti nuoskkideaddjin. Ozona mii lea badjelis áibmogearddis lea dehálabbo liegganeapmái, ja mearit váikkuhuvvojit eanet Davvi-Amerihká ja Asia luoitimiin. Árktisa áibmogearddi iešvuohta geažil orru ozona liggenčuozahus dán guovllus leat unnit mearkkašahtti go eará guovlluin máilmmis. Dattege lea ollu vissismeahttunvuohta go áibmogearddis galgá ráhkadit modeallaid ja einnostit dan boahttevuođa. Dat hehttejit nana loahppaipmárdusa das, makkár relatiiva rolla iešguhtege luoitingáldus lea ja árktalaš ozona gáldomeriid ja movt dat čuhcet Árktisii. </p>
    <p>2000 rájes lea teknologalaš ovdáneapmi ja rievdadusat njuolggadusain buktán čáhppes čađa ja ozona ovdamanniid unnideami árktalaš guovllus. <em type="italic">Dálá teknihkain geahpidit SLCP:aid luoitimiid velá eambbo, muhtumat dain sáhtášedje geahpidit maiddái eará nuoskkideddjiid luoitimiid, maiddái čitnadioksiidda. </em>Boahttevaš luoitimiid einnosteamit veardádallet senárioid maid vuođđu lea dála láhkavuogádat daiguin maid vulget maksimála teknihkalaččat vejolaš unnidemiiguin, beroškeahttá maid dakkárat mávssášedje. Mii albma duođas dáhpáhuvvá, lea gitta dohkkehuvvon policiain, maidda earret eará golut váikkuhit. </p>
    <p>Jus eanemus vejolaš teknihkka geavahuvvošii geahpidit luoitimiid globálalaččat, buot golbma SLCP:aid ektui, de dat vejolaččat geahpidivččii vurdojuvvon árktalaš liegganeami gitta bealle gráđđan 2050 rádjái. <em type="italic">Árktalaš stáhtaid doaimmat sáhtášedje oalle láhkái váikkuhit áigumuššii.</em> </p>
    <p>SLCP:aid čuohcan Árktisa liegganeapmái ii gáibit dan, ahte ávdnasat gávdnojit Árktisis. SLCP:at liggejit oppa máilmmi ja čuozahus stuorru Árktisis. Danin beaktilis doaibmabijut geahpidit SLCP:aid Árktisii čuohcama ii sáhte ráddjet dušše Árktalaš guvlui iige oppa árktalaš stáhtaide. Lea globála temperatuvrra goargŋun mii dagaha Árktisa liegganeami ja danne dat lea globála ášši čoavdit. <em type="italic">Árktalaš stáhtat berrejit oažžut oppa máilmmi čatnasit geahpidit buotlágan dálkkádatrievdadeddjiid.</em> </p>
    <p>Metána</p>
    <p><em type="italic">Masa bealli anthropogenalaš metána luoitimis miehtá máilmmi sáhtášii jávkadit 2030 rádjái jus geavaha daid luoitingeahpidanteknologiijaid mat otne gávdnojit. </em>Árktalaš stáhtain lea vejolaš teknihkalaš gelbbolašvuohta unnidit globála metána luoitima njealjátosiin. Lea dehálaš mearkkašit, ahte maksimála teknihkalaččat čađahahtti luoitimiid geahpideamis ii váldojuvvo vuhtii man ollu mávssášii bidjat dáid doibmii. Luoitingeahpideamit sáhttet dahkkot dáinna láhkái: </p>
    <p type="listitem">• rievdadit boaldin- ja biggohanvugiid oljo- ja gássagittiin,</p>
    <p type="listitem">• unnidit suođđama lunddolaš gássa buvttadeamis, fievrrideamis ja juohkimis,</p>
    <p type="listitem">• sirret, meannudit dahje nuppádassii geavahit ruskkaid mat biologalaččat misket dan sadjái go fievrridit daid duvnniide, mieskamis luovvana doppe metána, ja</p>
    <p type="listitem">• buoridit čađđaroggama bargovugiid nu ahte sirre dahje vurke metána dan luoitima sadjái.</p>
    <p>Eanandoallu metánagáldut leat eambbo bieđggus, muhto suorggis lea maiddái vejolaš geahpidit luoitimiid.</p>
    <p><em type="italic">Ollašuhttingelbbolaš metána geahpideapmi buot vejolaš teknologiija vehkiin sáhtášii globálalaččat njeaidit Árktisa liegganeami mottiin logátosiin gráđa ja unnidit globála liegganeami ovtta gráda viđatosiin jahkái 2050. </em>Árktalaš stáhtaid doaibmabijut livčče leamaš stuora lávki dán proseassa bohtosii: Árktalaš stáhtain, sierra geográfalaš guovlun, lea stuorimus teknihkalaš vejolašvuohta unnidit luoitimiid meriid buot máilmmi eará váldoguovlluid ektui. Jus globála ruonáviessogásaid luoitimat ain lassánit ja dagahit Árktisa šaddat ain lieggaseabbo de lea vejolaš ahte lassiluoitimat ihtigohtet lunddolaš vuogádagain Árktisis ja dat dagahivčče ahte liegganeapmi dáhpáhuvvá ain jođáneabbo. </p>
    <p>diesela, orohagaid ja gávppašeami geavaheamis,</p>
    <p>eanandoalu boaldimis ja vuovdebuollimiin ja</p>
    <p>Ruoššas.</p>
    <p>mat dábálaččat besset áibmui ovttas čáhppes čađain leat máŋggalágán čuozahusat dálkkádahkii, okta dain lea čoaskudeaddji čuozahus. Lea maiddái danne go ieš čáhppes čađas leat máŋggat váikkuhusat iešguhtege jahkeáiggis ja iešguhtege allodagas áibmogearddis. <em type="italic">Lea árvvoštallon, ahte jus maksimála vejolaš teknihkalaš reaidduiguin unnidivččii čáhppes čađa ja ozona ovdamanniid miehtá máilmmi, de dat unnidivččii Árktisa liegganeami ovtta celsiusgráda njealjátosiin jahkái 2050. Árvvoštallamii eai gula gaskkalaš čuozahusat ovttas luitojuvvon orgánalaš čađaiguin, dat sáhtášedje unnidit dán čuozahusa.</em> </p>
    <p>Ozona</p>
    <p>Ozona orru leamen sivalaš oalle unna oassái otná Árktisa liegganeamis. <em type="italic">Ozona ovdamanniid unnidandoaibmabijut dagahivčče viehka unna váikkuhusa das ahte njuolgga buktit dálkkádatovdamuniid Árktisii. </em>Dan dihtii go ozona lea ráhkaduvvon nuskkiin mat gullet metána ja čáhppes čađa luoitimii de livčče doaibmabijut daid ávdnasiid unnideamis maiddái leat veahkkin ozona meriid geahpideapmái Árktisa áimmus. Árvvoštallon dálkkádatčuozahusain mat dás bajil leat namuhuvvon, metána luoitimiid unnideamis, leat váldán vuhtii geahpiduvvon ozonabuvttadeami mii vuolgá das ahte áibmogearddis leat unnit mearit metána. </p>
    <p>loahppagávnnaheamit SLCP:ain – metánas, čáhppes čađas ja ozonas</p>
    <p>Árktisa liegganeapmi lea oassi globála liegganeamis; boađus máilmmiviidosaš liegganeami geahpideamis dagaha ahte maiddái Árktisa liegganeapmi unnu ja muohttagiid ja jieŋaid suddanleaktu unnu. SLCP:aid rolla lea erenomáš miellagiddevaš Árktisis go doppe lea vejolaš čađahit geahpidandoaibmabijuid ja dat  duohtavuohta ahte Árktisis lieggana sullii duppalleavttuin gaskamearálaččat eará osiin máilmmis, sivvan dasa lea Árktisa nannen.</p>
    <p>Varraseamos AMAP jođihan árvvoštallan SLCP:ain (metána, čáhppes čađđa ja ozona)  buktá ođđa ipmárdusaid das, movt luoitingáldut ja guovllut eanemusat leat oasálaččat dasa, ahte Árktisa dálkkádat rievdá. Buoriduvvon meroštallamat das movt SLCP:aid meriid geahpideapmi, globála ja regionála dásis, sáhtášedje čuohcat vurdojuvvon Árktisa liegganeapmái.</p>
    <p>Guovtti SLCP:aid árvvoštallanraporttaid ovdanbukton váldofuomášumit:</p>
    <p><em type="bold">Duođaštit, ahte čitnadioksiiddaid luoitin lea váldodagaheaddji anthropogenalaš dálkkádatrievdamii.</em> Čitnadioksiiddaid geahpideapmi lea dárbbašlaš ja hohpolaš jus áiggoš bargat dálkkádatrievdama dagahan áitagiid vuostá. </p>
    <p><em type="bold">Čájehit, ahte oanehašáiggi dálkkádaga nuoskkideddjiid geahpideapmi, čitnadioksiidameari geahpideami doaibmabijut, sáhtášedje njoahcudit vurdojuvvon globála liegganeami sullii 0,2 grádain 2050 rádjái maximála teknologalaš vejolaš doaimmaiguin geahpidit metálaluoitimiid ja dasa lassin Árktisis sullii 0,25 gráđa lassin sullasaš doaimmaiguin geahpidit čáhppes čađa luoitinmeriid ja oktanaga beassi áibmonuoskkideddjiid. </em>Eaktun dása lea, ahte doaibmabijut dahkkojit globálalaččat. Dálkkádatliegganeapmái gullet vissismeahttunvuođat ja váikkuhit SLCP:aid geahpidandoaibmabijuide ja lea stuorit čáhppes čađa guovdu go metána. </p>
    <p>Vaikko dan guovtti árvvoštallamis eai lean seammá lahkonanvuogit das movt árvvoštallat unniduvvon liegganeami, de bohtosiid árvvoštallanvuođđu lei doarvái seammalágan váldoipmárdussii oppalaččat, unnidit Árktisa liegganeami sullii beallegráđain 2050 rádjái. Liegganeami garvima árvvoštallamat sáhttet veardiduvvot vurdojuvvon Árktisa liegganemiin dálkkádaga fámuiguin dálá dásiin sullii guovtti gráđđii 2050 rádjái.</p>
    <p>Ollu čáhppes čađa liggenváikkuhus man garvá gullá dasa ahte unnida čáhppes čađa meari muohttaga alde. Gaskkalaš čuozahusat (balva) nuoskkideddjiin mat besset áibmui oktanaga eai leat váldon vuhtii liegganeami garvima árvvoštallamis: geahpiduvvon luoitinmearri dáin nuoskkideddjiin buvttášii muhtin buriid beliid dálkkádahkii go čáhppes čađa luoitinmearri njiedjá. Ollu dáin vissismeahttunvuođain čáhppes čađa oktavuođas gullet dáidda gaskkalaš čuozahusaide.</p>
    <p><em type="bold">Čujuhit, ahte árktalaš stáhtaid oassi Árktisa liegganeapmái, čáhppes čađa geažil, lea 30%; sullasaš lohku Árktisa liegganeapmái metána ektui ii leat árvvoštallon danne go báiki gos metána beassá áibmui ii leat váldováikkuheaddji metána čuozahussii Árktisis. </em>Čuovvovaš čuoggáid berre váldit vuhtii SLCP:aid luoitinmeari geahpidanárvvoštallamis: </p>
    <p type="listitem">•  Metána ektui, árktalaš stáhtain lea ovddasvástádus teknihkalaš vejolašvuohta, oppa máilmmi guovlluin, geahpidit luoitinmeriid.</p>
    <p type="listitem">•  Čáhppes čađa ektui árktalaš stáhtain lea ovddasvástádus 10 % anthropogenalaš luoitimiin, čáhppes čađa luoitima unnideapmi árktalaš riikkain lea (tonna mielde luitojuvvon čáhppes čađđa) relatiiva stuorit beaktilvuohta Árktisa liegganeami unnideapmái.</p>
    <p type="listitem">•  Árktalaš stáhtain lea ovddasvástádus viehka stuorra oassái SLCP:aide ja seammá áiggis luitojuvvon nuoskkideddjiid gálduin mat gullet dehálaš anthropogenalaš luoitinbeliide mat sisttisdollet:</p>
    <p>- čáhppes čađa ektui: unnit boaldin orohagain (dáluid liggen/málesteapmi), fievrrideapmi, oljo- ja gássadoaimmat (boaldin) ja,</p>
    <p>- metána ektui: oljo- ja gássadoaimmat (ventilašuvdna/suođđan), luoitimat eanandoalus ja fásta ruskkat.</p>
    <p><em type="bold">Čájehit, ahte mearkkašahtti stuora oassi Árktisa liegganeapmái leat SLCP:t, mat leat luitojuvvon olggobealde árktalaš riikkaid; dievaslaččat beaktilis geahpidandoaibmabijut geatnegahttet ii-árktalaš Meroštallat dárbbu joatkit buoridit dieđalaš vuođu Árktalaš ráđi SLCP:aiguin ja čalmmustahttit eahpesihkarvuođaid, </em>erenoamážit das movt SLCP:at čuhcet Árktisa liegganeapmái ja SLCP:aid boahtteáiggi bargu geahpideami váikkuhusaiguin berrešii: </p>
    <p type="listitem">•  Buoridit guovlulaš, áigái gullevaš ja surggiide gullevaš meriid anthropogenalaš luoitimiid hárrái</p>
    <p type="listitem">•  Fátmmastit lasiduvvon vákšuma, dutkama ja modeallaid ráhkademiide.</p>
    <p type="listitem">•  Árvvoštallat makkár vejolašvuođat leat SLCP:aid geahpideamis integrerejuvvon vugiin, mii váldá vuhtii SLCP:aid, ruonáviesugássaid ja seammá áigge luitojuvvon áibmonuoskkideddjiid</p>
    <p type="listitem">•  Laktit integrerejuvvon bargui doaibmabijuid gollubeaktilvuođaárvvoštallama geahpidit SLCP:aid ja ovttas beassi áibmunuoskkideddjjiid.</p>
    <p type="listitem">•  Čalmmustahttit čitnadioksiidda, SLCP:aid ja eará áimmu nuoskkideddjiid doaibmabijuid ávkkálašvuođa olbmo ja ekovuogádagaid dearvvašvuođa ektui.</p>
    <p>Sátnelistu*</p>
    <p><em type="bold">ČÁHPPES ČAĐĐA</em> Leačađđa,miibáhcáčađaboaldimis,dieselmohtoriin, málestallandolain,vuovdebuollimiinjaeará boaldingálduin.Partihkkalatnjammetbeaivvienergiija jaliggejitdálkkádaga.Čuozahusleaerenoamášstuoris muohttagajajieŋaalde,matmuđuidreflekterejiteanaš oasibeaivvisuonjardeamis(namalassiičáhppesčađđa unnidamuohtagierragaalbedo.) </p>
    <p><em type="bold">ČÁHPPES ČAĐĐA: OKTANAGA LUITOJUVVON NUOSKKIDEADDJIT</em> </p>
    <p>Čáhppesčađaluoitinproseassavuolggaha maiddáimoanaidearánuoskkideddjiidluoitima jadasagulletmaiddáioanehašáiggidálkkádaga váikkuheaddjit(vuollelisoainnátearuhusaSLCP:aid jaSLCF:aidgaskkas).Nuoskkideddjiidegulleteará smávvapartihkkalat,riššadioksiida,sierralágan nitrousoksiiddat,jasierraláganorgánalaš čitnaávdnasat.Muhtumatdáinnuoskkideddjiin čoaskuditáibmogearddi.</p>
    <p><em type="bold">GLOBÁLA LIEGGANEAPMI</em> Gaskamearálaštemperatuvraleaáicojuvvonlassánan eanangierragalahkajaáibmogearddivuolimus osiin.Dábálašgeavaheamis`globálaliegganeapmi` čujuhadávjáliegganeapmái,miileadáhpáhuvvan lassánanruonáviessogássaidluoitimiinjaolbmuid doaimmaidgeažil.Globálaliegganeapmileaoktahápmi dálkkádatrievdamis;datsáhttámaiddáivuolggahiteará rievdademiiddálkkádatdilis;nugoarve-jamuohtameari minstariidrievdama. </p>
    <p><em type="bold">RUONÁVIESSUGÁSSAT</em> Gássat,matnjilletliekkasvuođaáibmogearddis eatnamalahkajacaggetdaidbeassamisgomuvuhtii. Jusdáidgássaidmearrisuohkku,degaskamearálaš temperatuvraloktanavuolitáibmogearddisdađistaga. Dánihtagamiidovdatruonáviessučuozahussan. Ruonáviessugássaidegulletovdamearkkadihte čitnadioksiida,čáhcelievlajametána. </p>
    <p><em type="bold">METÁNA</em> Ivdnekeahtesgássa,masleaoktačađđaatomaja njealljehydrogenaatoma.Metánalealunddolašgássa váldooassijalearuonáviessugássa. <em type="bold">GEAHPIDEAPMI</em> Doaibmabijut,maidbokteunnidaboahttevaš dálkkádatrievdamaleavttujamearidanbokte, ahtegeahpidaliekkasvuođavurkejeaddjigássaid japartihkkaliidluoitimamearidahjeváldáeret čitnadioksiiddaáibmogearddis. </p>
    <p><em type="bold">OZONA</em> Ivnnehisgássa,masleatgolbmaoksygenatoma,lea gárvvisreageretmáŋggaidearáávdnasiiguin.Ozona bajitáibmogearddis(stratosphere)suddjeeatnama vahátlašbeaivvážaultravioleahttasuonjardeami vuostá.Vuolitáibmogearddis(troposfearas) ozonaleaáimmunuoskkideaddji,masleatvahátlaš čuozahusatolbmodearvvašvuhtii.Ozonaleamaiddái ruonáviessugássa. </p>
    <p><em type="bold">OZONA OVDAMANNIT</em> Ávdnasat,matleatoassinkemikálalašreakšuvnnain áibmogearddisráhkaditozona.Dasagullet nitrogenaoksiiddat,gehppesorgánalašávdnasat, metánajačitnadioksiida.Ozonaleadastonubbistuorra nuoskkideaddji,danmearrileagittadasmanstuora mearitozonaovdamanniinluitojuvvoáibmui. </p>
    <p><em type="bold">OANEHISÁIGÁSAŠ DÁLKKÁDAGA ČUOZAHEADDJIT</em> Gássatjapartihkkalatmaidáibmogeardásašeallináigi leamoattibeaivvirájisgittalogijahkáijamainlea liggen-dahječoaskudančuozahusdálkkádahkii. SLCP:at(geahčačuovvovašartihkkala)leatdatSLCF:at matdagahitliegganeami.IPCCgeavahadoahpaga <span type="quote">“lagamusáiggidálkkádagaváikkuheaddjit”</span>(NTCF:at) dánseammágássaidjapartihkkaliidjovkui. </p>
    <p><em type="bold">OANEHISÁIGÁSAŠ DÁLKKÁDAGA NUOSKKIDEADDJIT (SLCP:AT)</em> </p>
    <p>Gássatjapartihkkalatmaináibmogeardásaš doaibmaáigileamoattibeaivvirájisgittalogijahkái jadainlealiggenčuozahusdálkkádahkii.Stuorimus oanehisáigásašnuoskkideaddjitleatčáhppes čađđa,metánajatroposfearalašozona,matleat olbmolasáhusdehálamosoassálastiinglobála ruonáviessočuozahussiičitnadioksiiddamaŋŋá.Muhtin SLCP:atleatmaiddáiváralašáibmonuoskkideaddjit, mainleatmoanatvahátlaščuozahusatolbmuid dearvvašvuhtii,eanandolluijaekovuogádagaide.*</p>
    <p>Čoahkkáigeassu policydahkkiide: Árktisa dálkkádatáššit 2015  Dálkkádaga oanehisáigásaš nuoskkideaddjit</p>
    <p>Čálus ovdanbuktá policydahkkiid čoahkkáigeasu AMAP:a 2015 árvvoštallamis Dálkkádaga oanehisáigásaš nuoskkideaddjit  (metána, čáhppes čađđa ja ozona). Dárkileabbo dieđut  árvvoštallama bohtosiin leat Metána ja čáhppes čáđđa/Ozona dieđálaš árvvoštallanraporttas. Jus dáhtožat eambbo dieđuid,  de váldde oktavuođa AMAP:a čállingottiin.</p>
    <p>Árktalaš vákšun- ja árvvoštallanprográmma (AMAP) lea doaimmahan čállosa. Bargojoavku ii vealttekeahttá ovddas Árktalaš ráđi ja dan miellahtuid dahje dárkojeddjiid oainnuid.</p>
    <p>Jorgalan: John E. Utsi Doaimmahan/dárkkistan: Jenni Laiti &amp; Jan Idar Solbakken Deaddilan: Fagtrykk Idé AS</p>
    <p>ÁRKTALAŠ RÁĐĐI</p>
    <p>AMAP čállingoddi Gaustadalléen 21 N-0349 Oslo Norga</p>
    <p>Tel. +47 21 08 04 80 Fax +47 21 08 04 85</p>
    <p>amap@amap.no www.amap.no</p>
    <p><em type="bold">Árktalaš vákšun- jaárvvoštallanpr</em> </p>
  </body>
</document>
