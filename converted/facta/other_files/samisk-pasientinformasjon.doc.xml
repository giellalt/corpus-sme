<document xml:lang="sme" id="no_id">
  <header>
    <title> 
Jearaldat searvvatgo dutkanprošektii
</title>
    <genre code="facta"/>
    <author>
      <unknown/>
    </author>
    <wordcount>495</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.6 $; common.xsl  $Revision: 154948 $; </version>
  </header>
  <body>
    <p>Jearaldat searvvatgo dutkanprošektii</p>
    <p><em type="bold">Duogáš </em>: Dássážii ii leat čađahuvvon dutkan mii čájeha mo sámi divššohasat vásihit dikšofálaldaga mii lea psykiátralaš ossodagas RiTø (Åsgård). Eai leat iskkadeamit mat čájehit makkár ávkki sii atnet dan divššus. </p>
    <p><em type="bold">Ulbmil </em>: Bajimuš ulbmil lea buoridit dáláš dikšofálaldagaid dainna lágiin ahte váldit vuhtii dan man duhtavaš divššohasat lea leamaš dikšui maid ožžon, ja makkár ávki das lea leamaš. Sámi divššohasain jerrojuvvo psykiátralaš dikšofálaldagaid birra, váldetgo dat doarvái bures vuhtii sin kultuvrralaš ja gielalaš duogáža. Stuorra beroštupmi lea oažžut diehttevassii leago divššohas ohcan árbevirolaš sámi dálkkodeaddjiin veahki dan áiggi go lea leamaš psykiátralaš divššus. </p>
    <p>Maid dat mearkkaša guhtiige: Buot divššohasat mat sullii ovtta jagis váldojuvvojit dikšui poasttaide Davvi 1 ja Davvi 2, mat leat psykiátralaš ossodagas, RiTø, ožžot árrat iežaset divššus dieđu prošeavtta birra. Jos sii dohkkehit dan, de sidjiide váldá dasto oktavuođa dearvvašvuođa suorggis oahppan sámegielalaš prošeaktabargi, gean namma lea ovdalis addojuvvon diehttevassii, ja son árvvoštallá dárrulaš ja sámi duogáža. Buot divššohasat guđet árvvoštallojuvvojit sápmin, ja seammá ollu dáža divššohasatge, bovdejuvvojit searvat prošektii iežaset dáhtu mielde. Divššohasat ožžot smiehttanáiggi ovdalgo mearridit háleštit prošeaktabargiin, ja dasto ovdalgo mearridit searvat prošektii. Divššohasas jerrojuvvo searvágo easkka dalle go árvvoštallo nu ahte sus lea buorre ipmárdus das, maid dat mearkkaš searvat. Searvat mearkkaša:</p>
    <list>
      <p type="listitem">ahte beassá árvvoštallat iežas doaibmamuša ja iežas psyhkalaš mearkkaid go sámegielalaš prošeaktabargit válde su dikšui ja go čálihedje su divššus eret.</p>
      <p type="listitem">ahte son galgá deavdit guokte gažadanskovi ovdalgo čálihuvvo, ja dain leat duogášdieđut ja dieđut das man duhtavaš guhtege divššohas lea leamaš daidda beliide maid lea vásihan buohcceviesu divššus. Skoviid deavdin ádjána unnimusat 60 minuvtta ja juohkehaš oažžu dárbbu mielde veahki dasa sámi prošeaktabargiin. Guhtege váldodikšu galgá deavdit sullasaš skovi, ja dat doaimmat maidda guhtege searvá, registarastojuvvo beaivválaččat.</p>
      <p type="listitem">ahte lea dárbu váldit varraiskosa sus guhte váldojuvvo dikšui, ja dallege go son čálihuvvo divššus eret, vai lea vejolaš mearridit man ollu dálkasat leat varas sus guhte daid geavaha, ja maiddái mearridit man mearis varas lea dakkár enzyma mii jávkadit dálkasiid rupmašis.</p>
      <p type="listitem">Sullii vihttanuppelogis sámi divššohasain ožžot divššus fálaldahkan háleštit sámegielalaš prošeaktabargiin ja profesorain Jens-Ivar Nergårdain, guhte lea Servodatdiehtaga instituhtas, Romssa universitehtas, vai sáhttet friddja muitalit divššu birra ja maid ieža oaivvildit gillámušaideaset birra. Dát divššohasat ožžot maid fálaldahkan háleštit seammá olbmuiguin  okto ja ovttasge fulkkiin/bearašolbmuin, maŋŋágo leat beassan ruoktot. Áigumuš dainna lea čiekŋudit guđege divššohasa ja su fulkkiid/bearraša ipmárdusa dávddas ja mo dan buoremusat geahpedit.</p>
    </list>
    <p>Guhtege divššohas oažžu máksun 500,- ruvnnu lassebarggu ovdii maid prošektii searvan dagaha. Čohkkejuvvon dieđut eai leat olámuttus sidjiide guđet geain lea divššus ovddasvástádus. Dušše prošektii gullevaš dutkit besset daid oaidnit. Buot dieđut dahkkojuvvojit namakeahttájin ovdalgo gieđahallojuvvojit ja almmuhuvvojit fidnoáigečállagiin.</p>
    <p>Juohkehaččas lea friddjivuohta searvat prošektii, ja guhtege sáhttá geassádit prošeavttas goas ieš háliida ja siva čilgekeahttá almmá dan haga ahte dat váikkuhivččii su dikšui muđui. Jos giige sihtá ahte skovit dahje eará ávdnasat mat prošeavtta olis čohkkejuvvojit, galget billistuvvot, de dat billistuvvojit.</p>
    <p>Guhtege searvi olmmoš oažžu gažadanskovis/dieđuin ja prošektiisearvanduođaštusas mildosa.</p>
    <p>Searvi divššohasat ožžot maid dieđuid bohtosiid birra maŋŋágo prošeakta lea válbmanan.</p>
    <p xml:lang="nno">Tore Sørlie</p>
    <p>Psykiáhter ja prošeaktahoavda</p>
    <p>Psykiátralaš ossodat RiTø</p>
  </body>
</document>
