<document xml:lang="sme" id="no_id"><header><title>Dán galgá skuvla dahkat jus du mánná givssiduvvo</title><genre code="facta"/><author><person firstname="" lastname="Udir" sex="unknown" born="" nationality=""/></author><year>2016</year><wordcount>1053</wordcount><conversion_status type="standard"/><availability><license type="standard"/></availability><multilingual/><origFileName>https://www.udir.no/laring-og-trivsel/mobbing/nordsamisk/dan-galga-skuvla-dahkat-jus-du-manna-givssiduvvo/</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p>Dán galgá skuvla dahkat jus du mánná givssiduvvo</p>
<p>Dás gávnnat dieđuid mat vuoigatvuođat du mánás leat, maid skuvla galgá dahkat ja mo don válddát oktavuođa skuvllain buoridan dihtii dili.</p>
<p>Ohppiid vuoigatvuođat</p>
<p xml:lang="nob">Sist endret: 29.11.2016</p>
<p xml:lang="nno"><em type="italic">Last ned som PDF</em> Skriv ut </p>
<p><em type="italic">1. Ohppiid vuoigatvuođat</em> </p>
<p><em type="italic">2. Dán galgá skuvla dahkat</em> </p>
<p><em type="italic">3. Veahkki váldit oktavuođa skuvllain</em> </p>
<p>Buot ohppiin lea riekti buori dillái</p>
<p>Buot ohppiin lea riekti skuvlabirrasii mii ovddida dearvvašvuođa, loaktima ja oahppama. Nu čuožžu <em type="italic">oahpahuslága 9a. kapihttalis. Dat mearkkaša earret eará ahte du mánná ii galgga gillát givssideami ii</em> ge bieguheami, ii eará ohppiin ii ge oahpaheddjiin. </p>
<p>Jus du mánás ii leat buorre dilli, de lea sus riekti oažžut veahki ollesolbmuin skuvllas.</p>
<p>Oahppi iežas vásáhus birrasis dat mearrida lea go dat doarvái buorre</p>
<p>Ii rektor, eai oahpaheaddjit eai ge eará oahppit dieđe buorebut go du mánná mo sus lea skuvllas. Rektor ii sáhte ovdamearkka dihtii čujuhit dasa ahte lea oppalaččat unnán givssideapmi skuvllas. Jus du mánná</p>
<p>Ii dárbbaš leat givssideapmi vai du mánná oažžu veahki</p>
<p>Lea doarvái dat ahte du mánás ii leat buorre dilli. Sáhttá ovdamearkka dihtii ahte du mánná lea okto, sus eai leat ustibat dahje ahte ballá skuvlii mannamis.</p>
<p>Buot mánáin lea riekti muitalit iežaset oaivila ja guldaluvvot. Nu čuožžu <em type="italic">ON mánáidkonvenšuvnnas</em>. ON mánáidkonvenšuvdna lea šiehtadus eanaš riikkaid gaskkas máilmmis, ja dat muitala mo mánáin galgá leat. Norga lea vuolláičállán dán šiehtadusa. </p>
<p>Go skuvlla bargit árvvoštallet maid sáhttet bargat bissehit givssideami vai du mánás šattašii buorre dilli, de fertejit jearrat du mánás mo sus lea. Skuvla galgá guldalit sihke maid du mánná ja don oaivvildeahppi.</p>
<p>Du mánás lea riekti guldaluvvot</p>
<p>Dán galgá skuvla dahkat</p>
<p>Ollesolbmot galget gaskaluhttit ja bissehit givssideami ja bieguheami</p>
<p>Jus ollesolmmoš skuvllas diehtá – dahje jáhkká – du máná givssiduvvot dahje bieguhuvvot, de galgá son álo</p>
<p>bissehit dan vajot, jus lea vejolaš iskat mii lea dáhpáhuvvan dieđihit rektorii</p>
<p xml:lang="vep">• • •</p>
<p>Rektor galgá fuolahit ahte du mánná oažžu veahki</p>
<p>Rektor galgá váldit bargiid dieđihemiid duođalažžan, ja son lea geatnegahtton iskat mii lea dáhpáhuvvan. Rektoris lea ovddasvástádus álggahit doaibmabijuid bissehit givssideami ja bieguheami vai du mánná dovdá iežas oadjebassan fas ja sus lea buorre dilli. Rektor galgá dieđihit dutnje váhnemin mii dahkko, ja dus ja du mánás lea riekti guldaluvvot.</p>
<p>Mo jus givssideapmi dáhpáhuvvá maŋŋá skuvlla?</p>
<p>dihtii Interneahtas, skuvlageainnus dahje spábbačiekčanhárjehallamis.</p>
<p>Skuvllas galget leat plánat buori skuvlabirrasii</p>
<p>Plánain galgá čuožžut maid skuvla bargá vai buot ohppiin lea buorre dilli. Galgá maiddái čuožžut mo skuvla bargá eastadit ja fuobmát givssideami ja bieguheami, ja maid galget dahkat go nu dáhpáhuvvá.</p>
<p>Plánat galget leat čálalaččat, nu ahte don beasat lohkat daid.</p>
<p>Veahkki váldit oktavuođa skuvllain</p>
<p>Dus lea riekti bivdit skuvlla álggahit doaibmabijuid</p>
<p>Váhnemin lea dus riekti bivdit skuvlla álggahit doaibmabijuid jus don oaivvildat ahte du mánás ii leat buorre dilli. Sáhtát váldit oktavuođa skuvllain ieš okto, ovttas iežat mánáin, dahje ovttas eará váhnemiiguin.</p>
<p>Go bivddát doaibmabijuid, de daga dan čálalaččat – geavat áinnas min málle</p>
<p>Mii ávžžuhit du bivdit doaibmabijuid e-poastan dahje reiven. Dat dahká ahte don maŋŋil sáhtát duođaštit ahte don leat bivdán veahki. Olusat jerret mo galgá čállit diekkár e-poastta dahje reivve. Danne leat ráhkadan málle maid sáhtát geavahit:</p>
<p xml:lang="nno"><em type="italic">Mal til foreldre for å be om tiltak (girjegillii)</em> <em type="italic">Mal til foreldre for å be om tiltak</em> (ođđadárogillii) </p>
<p>Sádde reivve dahje e-poastta rektorii.</p>
<p>Muitte ahte ii leat du duohken evttohit doaibmabijuid</p>
<p>Dat lea rektora ovddasvástádus. Muhto doai mánáin sáhttibeahtti áinnas evttohit doaibmabijuid maid jáhkkibeahtti ávkkuhit.</p>
<p>Lea dábálaš ahte váhnemat ja skuvlla bargit deaivvadit háleštit buriid doaibmabijuid ja čovdosiid birra. Olu váhnemiid mielas lea buorre váldit soapmása mielde čoahkkimiidda skuvllas, erenoamážit jus ášši lea bistán muhtun áiggi. Sáhtát ovdamearkka dihtii váldit mielde ustiba, bearašlahtu dahje eará geasa luohtát.</p>
<p>Sáhtát maiddái addit soapmásii čálalaš doaimmahanválddi du ovddastit.</p>
<p>Jus don galggat hállat iežat máná ovddas guhte lea 18 jagi dahje boarrásat, de ferte son addit dutnje čálalaš doaimmahanválddi.</p>
<p>Vurke duođaštusaid čoahkkimiin ja oktavuođain skuvllain. Fuolat ahte oaččut buot referáhtaid.</p>
<p>Skuvla galgá čuovvolit vajot, iskat ášši ja fuolahit ahte dat buoremus lági mielde lea čuvgehuvvon. Dus ja du mánás lea riekti guldaluvvot. Dasto galgá skuvla dahkat čálalaš ovttaskasmearrádusa. Ovttaskasmearrádusas galgá earret eará čuožžut</p>
<p>Vurke duođaštusaid</p>
<p>Ná galgá skuvla čuovvolit</p>
<p>manne skuvla lea dahkan ovttaskasmearrádusa. maid skuvla galgá dahkat bissehit givssideami ja bieguheami vai du mánná dovdá iežas oadjebassan ja sus lea buorre dilli. ahte don sáhtát váidit skuvlla plána ja dan áigemeari.</p>
<p xml:lang="vep">• •</p>
<p xml:lang="vep">•</p>
<p>Mii leat ráhkadan málle diekkár plánii, ja rektor sáhttá válljet geavahit:</p>
<p xml:lang="nno"><em type="italic">Mal til rektorer for enkeltvedtak (girjegillii ja ođđadárogillii)</em> </p>
<p>Sáhttá go rektor muitalit earáide mii reivves/e-poasttas čuoččui?</p>
<p>Rektor ferte dávjá hállat eará bargiiguin skuvllas das maid doai mánáin leahppi muitalan, vai sáhttet veahkehit dudno. Muhto dat ii mearkkaš ahte sáhttet muitalit dan vaikko geasa. Rektor soaitá fertet hállat ohppiiguin geat leat mielde givssideamis dahje bieguheamis, ja sin váhnemiiguin.</p>
<p>Eanaš háviin go lea givssideapmi ja bieguheapmi, gávdná skuvla buriid čovdosiid ovttas ohppiiguin ja váhnemiiguin. Jus dilli ii buorrán, dahje jus don oaivvildat ovttaskasmearrádusa doaibmabijut eai leat doarvái buorit, de sáhtát váidit.</p>
<p>Váidináigemearri</p>
<p>Jus it oaivvil ovttaskasmearrádusa doarvái buorren, de lea váidináigemearri 3 vahku maŋŋá go oaččuidet ovttaskasmearrádusa.</p>
<p>Sáhtát maiddái váidit jus ovttaskasmearrádus ii veahket dahje jus skuvla ii čuovvol doaibmabijuid. Dalle ii leat váidináigemearri. Sáhttibehtet váidit vaikko goas.</p>
<p>Mii berre čuožžut váidagis?</p>
<p>Váidda berre leat čálalaš, ja don berret čállit maid háliidat rievdadit ja manne. Sádde váidaga rektorii. Sáhtát válljet sáddet kopiija Fylkkamánnái fylkkas gos ássabehtet. Fylkkamánni goziha ahte skuvllat čuvvot lágaid ja njuolggadusaid das ahte ohppiin galgá leat buorre dilli.</p>
<p>Jus eahpidat mo galggat váidit, de geavat áinnas min málle:</p>
<p xml:lang="nno"><em type="italic">Mal til foreldre på klage</em> (girjegillii) <em type="italic">Mal til foreldre på klage</em> (ođđadárogillii) </p>
<p>Mii dáhpáhuvvá jus skuvla miehtá váidagii?</p>
<p>Dalle skuvla rievdada ovttaskasmearrádusa, ja dan ođđa ovttaskasmearrádusa oktan doaibmabijuiguin dat galgá čuovvut.</p>
<p>Mo jus skuvla ii mieđa váidagii?</p>
<p>Dalle sádde skuvla váidaga viidáseappot Fylkkamánnái. Jus Fylkkamánni oaivvilda ahte skuvla ii leat dahkan doarvái, de sáhttá Fylkkamánni mearridit ahte skuvla galgá vajot rievdadit ovttaskasmearrádusa.</p>
<p>Fylkkamánni sáhttá maiddái addit dutnje rávvagiid du máná vuoigatvuođaid birra.</p>
<p>Sáhtát go mannat diggái áššiin?</p>
<p>Maŋimuš jagiid leat ovddeš oahppit ožžon buhtadusa go manne diggái gieldda vuostá gos vázze skuvlla. <em type="italic">Sáhtát lohkat eanet diggeáššiid birra dás.</em> </p>
<p><em type="italic">Sáhtát jearrat rávvagiid Vuođđooahpahusa váhnenlávdegottis (FUG) ja Mánáidgárddiid</em> <em type="italic">váhnenlávdegottis (FUB).</em> <em type="italic">Fylkkamánni</em> fylkkas gos ásat, sáhttá bagadit ja muitalit ohppiid vuoigatvuođaid birra ja váidinvejolašvuođaid birra jus don oaivvildat ahte skuvla ii daga doarvái bissehit givssideami ja bieguheami. Gávdnojit máŋggat organisašuvnnat, váhnenfierpmádagat ja vuođđudusat mat veahkehit váhnemiid, ja juogadit iežaset vásáhusaid givssidanáššiin. </p>
<p xml:lang="vep">•</p>
<p xml:lang="vep">•</p>
<p xml:lang="vep">•</p>
</body></document>