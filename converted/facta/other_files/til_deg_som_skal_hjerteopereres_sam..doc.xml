<document xml:lang="sme" id="no_id">
  <header>
    <title> 
Dutnje guhte galggat váibmočuohpaduvvot
</title>
    <genre code="facta"/>
    <author>
      <unknown/>
    </author>
    <wordcount>1485</wordcount>
    <conversion_status type="standard"/>
    <availability>
      <free/>
    </availability>
    <multilingual>
      <language xml:lang="nob"/>
    </multilingual>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.6 $; common.xsl  $Revision: 154948 $; </version>
  </header>
  <body>
    <p>
      <em type="bold">utnje guhte galggat </em>
      <em type="bold">váibmočuohpaduvvot </em>
    </p>
    <p>
      <em type="bold">Máilmmi davimus universitehtabuohcceviessu </em>
    </p>
    <p>Unn lea máilmmi davimus universitehtabuohcceviessu. </p>
    <p>UNN somatihka oassi lea Breivikas, ja visti lea huksejuvvon gitta Romssa universitehtii ja Romssa allaskuvlla dearvvašvuođaossodahkii.</p>
    <p>UNNas oahpahus, dutkan, diag-</p>
    <p>nostihkka ja dálkkodeapmi leat integrerejuvvon i en helhet.</p>
    <p>Váibmo-, geahpes- ja varrasuotnakirurgiija ossodat</p>
    <p>Ossodagas leat seaŋgalanjat mas leat 24 seaŋgga, ja das lea maid Váibmomoriheapmi -sierra intensiivaossodat mas leat 4 seaŋgga. Seaŋgalanjain barget 28 buohccedivššára ja10 veahkkedivššára.</p>
    <p>Deike bohtet pasieanttat Nordlánddas, Romssas ja Finnmárkkus.</p>
    <p>Dábáleamos dávddat maid mii dálkkodit leat:</p>
    <p type="listitem">Váibmosivat</p>
    <p type="listitem">Geahpessivat</p>
    <p type="listitem">Varrasuonat mat dahppasan</p>
    <p type="listitem">Go váldováibmosuonas lea oassi mii lea rašši nu ahte váibmosuonaseaidni árrásuvvá ja varrasuotna bullá.</p>
    <p>Sisdoallu</p>
    <p>Dutnje guhte galggat váibmočuohpaduvvot UNNas .........3</p>
    <p>Ovdal go boadát...............4</p>
    <p>Váibmočuohpadus...............5</p>
    <p>Čuohpadusráhkkaneamit.........7</p>
    <p>Čuohpadus..................8</p>
    <p>Orrun seaŋgalanjas.......9</p>
    <p>Sirdin ja olggosčállin...11</p>
    <p>Dán gihppaga lea almmustahttán</p>
    <p>Váibmo-, geahpes- ja varrasuotnakirurgiija ossodat</p>
    <p>Davvi-Norgga universitehtabuohcceviessu</p>
    <p>miessemánu 2002</p>
    <p>Hábmen: Diehtojuohkin- ja servodatoktavuođaguovddáš, UNN</p>
    <p xml:lang="nob">Deaddilan:Lundblad Media AS,Tromsø</p>
    <p>Dutnje guhte galggat váibmočuohpaduvvot UNNas</p>
    <p>Mii dáppe Váibmo-, geahpes- ja varrasuotnakirurgiija ossodagas sávvat du buores boahtin deike!</p>
    <p>Mii leat ráhkadan dán gihppaga danne go dárkilis dieđut leat dehálaš oassi dálkkodeamis.</p>
    <p>Gihppagis muitalit mii dáhpáhuvvá ovdal čuohpadusa, čuohpadusas ja maŋŋá go leat geargan. Lea dehálaš ahte don geavahat áiggi lohkat dan ovdal go boadát buohccevissui, ja mii ávžžuhit du váldit dan fárrui buohccevissui.</p>
    <p>Dađistaga addit maid dutnje dieđuid njálmmálaččat, lassin čálalaš dieđuide.</p>
    <p>Áinnas vástidit jearaldagaid.</p>
    <p>Čále fal jearaldagaid báhpárii ja váldde daid mielde doaktárii dáppe ossodagas.</p>
    <p>Sávvat don oččošit buori orruma ossodagas.</p>
    <p>Ovdal go boađát</p>
    <p>Jos don geavahat Marevana, de fertet heaitit geavaheamis dan 2 beaivvi ovdal čuohpadusa. Dan láhkái ii leat nu stuorra várra ahte šaddet vardimat dan botta go čuohpadus bistá, iige maŋŋil go leat geargan. Jos dus leat jearaldagat dán birra, ringe midjiide tlf:77 62 66 54.</p>
    <p>Čorgatvuohta</p>
    <p>Lea hui dehálaš ahte lea buorre čorgatvuohta go dát lea kirurgiija čuohpadus inngrep. Ovdal go boađát midjiide livččii buorre jos don leat: čuohppan ja buhtistan gaccaid sihke gieđain ja julggiin, bassan nábi ja bures rišudan.</p>
    <p>Árvodávvirat ja gálvvut</p>
    <p>Ávžžuhit ahte pasieanttat eai váldde mielde árvodávviriid eaige menddo ollu biktasiid danne go buohcceviesus lea unnán sadji vuorkut ollu gálvvuid.</p>
    <p>Lagaš olbmot</p>
    <p>Sáhttá leat buorre doarjja jos lagaš olmmoš lea mielde, ja dávjá lea ávkkalaš ahte son maid oažžu seammá dieđuid go don. Don mearridat dieđusge ieš dáhtut go dán vai it.</p>
    <p>Dábálaččat almmolaš doarjjaortnegat eai mávsse lagaš olbmuid mátkki buohccevissui ja ruovttoluotta. Hui hárve spiehkasta dán njuolggadusas, ja dalle dušše go gusket pasieanttaide geat dárbbašit bearráigeahču ja veahki mátkkis. Dán ferte šiehtadit oadjokantuvrrain ovdal go vuolgá buohccevissui.</p>
    <p>Jos lea vejolaš, de lagaš olbmot berrejit ieža fidnet idjadansaji. Mii sáhttit veahkehit gávdnat idjadanbáikkiid čujuhisaid, telefonnummiriid j.s. UNN buhcciidhotealla telefonnummir lea 77 75 51 00.</p>
    <p>Lagaš olbmot sáhttet oastit borramuša buohcceviesu kantiinnas. Doppe lea rabas buot árggabeivviid dii. 9.00-15.00. Kantiidna lea gitta vahkoloahpaid ja basiid.</p>
    <p>Váibmočuohpadus</p>
    <p>Leat guokte váldováibmočuohpadusa. Nubbi lea váibmogeasáhatčuohpadus</p>
    <p>(angina pectoris), ja nubbi lea váibmouvssotčuohpadus.</p>
    <p>
      <em type="bold">Váibmogeasáhatčuohpadus </em>
    </p>
    <p>Váibmogeasáhat boahtá das go okta dahje eanet čierggesváibmosuonat, dat suonat mat jođihit vara váibmodehkiide, leat dahppasan dahje gálkaluvvon.</p>
    <p>Čuohpadusas mii bidjat ođđa suona mii manná meattá dakko gokko čierggesváibmosuotna (suonat) leat baskon dahje dahppasan. Man ollu ođđa suonaid mii bidjat vuolgá das galle váibmosuona leat gálkaluvvon.</p>
    <p>Ođđa suonaid viežžat juolggis, čoarbealis, gieđas ja raddevuovdda siskkobealde. Geavahit sihke váibmosuonaid ja morčesuonaid. Rumaš birge dáid suonaid haga, ja dat gullet rupmaša <span type="quote">«lunddolaš rádjui»</span>.</p>
    <p>Váibmouvssočuohpadus</p>
    <p>Váibmouvssohat doibmet ovttaguvllot ventiilan, ja dat dahket nu ahte varra johtá rivttes guvlui váimmus. Jos uvssohat leat vahágahtton, de varra ii jođe nu mo galgá.</p>
    <p>Leat guokte uvssoha main dábálaččat šaddá sivva. Nubbi lea Aortauvssot - uvssot mii lea gaskal gurot váibmogámmira ja heakkaváibmosuona, ja nubbi lea mitraluvssot - uvssot gaskal gurot feaskkira ja gurot váibmogámmira. Dáin uvssohiin šaddá sivva juogo jos baskot, nu ahte varra ii jođe albmaláhkái meattá, dahje jos uvssot suođđá, nu ahte varra golgá fas ruovttoluotta go váibmu ravká. Guktuid sivaid geažil váibmo ferte bargat eambbo go dábálaččat, ja dat nuossá jos ii daga maidege buohcci uvssohiiguin. Dábáleamos čuohpadus lea molsut buohcci uvssohiid dahkkouvssohiiguin. Leat guokte váldodahkkouvssoha:</p>
    <p type="listitem">Mekanihkalaš uvssot</p>
    <p type="listitem">Gođusuvssot</p>
    <p>Mekanihkalaš uvssot lea ráhkaduvvon metállas, ja dat jáhkkimis bistá reasta eallima. Váttisvuohtan dáinna uvssohiin lea ahte pasieanta ferte geavahit varranjárbudeaddji dálkasiid reasta eallima. Gođusuvssohiin ferte geavahit varranjárbudeaddji dálkasiid dušše 3 vuosttas mánu maŋŋá čuohpadusa. Gođusuvssot ii bistte nu guhká og meekanihkalaš uvssot, ja dan ferte muhtomiin molsut danne og lea nohkan.</p>
    <p>Dan sivas mii dábálaččat ávžžuhit nuorat olbmuide mekanihkalaš uvssoha, ja gođusuvssot gis sáhttá leat buoremus vuorraset olbmuide. Váldit maid vuhtii eará áššiid go vállje uvssoha. Dan árvvoštallat dárkilit iešguđet pasieanttain.</p>
    <p>Čuohpadusráhkkaneamit</p>
    <p>Dábálaččat leat geargan guorahallamiiguin go boadát buohccevissui čuohpadussii. Go boađát deike váldit eambbo varraiskosiid, røntgengovaid geahppáin ja váibmoiskkadeami (EKG). Muhtumin ferte váldit liigeiskkademiid.</p>
    <p>Muhtumin sáhttá leat ollu bargu váibmomoriheamis danne og bohtet fáhkkabuohccit. Dat dahká ahte čuohpadus sáhttá máŋiduvvot beaivvi dahje guokte beaivvi. Muhtin hárvves háve ferte pasieanta olggosčálloljuvvot dassážii go su sáhttá čuohpadit.</p>
    <p>Buohccedivššár, nohkkadandoavttir ja kirurga guhte galgá čuohpadit du, addet dutnje dieđuid čuohpadusa hárrái. Fysioterapevta muitala dutnje mii su bargu lea maŋŋil čuohpadusa.</p>
    <p>Eahkeda ovdal čuohpadusa ráhkkejuvvojit rumašguolggat eret das gokko galggat čuohpaduvvot. Don galggat bures basadit rišus sierra sovppáin. Lea eremoamáš dehálaš ahte basadat das gokko galggat čuohpaduvvot, ja ahte basat gaccaid ja nábi. Muitte váldit eret tiimmu, suorpmasiid ja čeabetbáttiid. Dan dahká vai oažžut eret nu ollu baktearaid go vejolaš ja das eastadit infekšuvnnaid. Don galggat leat borakeahttá gaskaija rájes ovdal čuohpadusa.</p>
    <p>Don válddát iežat dálkasiid gitta eahkedii ovdal čuohpdusa, de dasto oaččut mis dálkasiid čuohpadusbeaivvi rájes. Oaččut oađđindálkasa eahkeda ovdal ja seammá iđida, vai oađát bures ja beasat vuoiŋŋastit.</p>
    <p>Čuohpadus</p>
    <p>Mii doalvulit du čuohpahahkii iežat seaŋggas. Buohkain geat barget čuohpahagas leat ruona biktasat, gahpir ja njálbmegovččas. Mii sirdit du seaŋggas čuohpahatbenkii mii lea garas ja smal. Čuohpahagas lea šerres čuovga, ja lea rigearra mii sáttá leat unohas. Sivva dasa lea ahte leat ollu olbmot ráhkkaneamen čuohpadussii. Go leat boahtán čuohpahahkii de oaččut jámihandálkasa veneflona (plástihkkabohcci) čađa mii lea giehtarapmasis. Čuohpadus bistá dábálaččat 2 - 5 tiimmu.</p>
    <p>Go morihat maŋŋil čuohpadusa</p>
    <p>Maŋŋil čuohpadusa leat vuoiŋŋasteamen respiratoriin - vuoigŋanmašiinnain Váibmomoriheamis. Buohkat geat leat váibmočuohpaduvvon dahket dan. Dábálaččat vuoiŋŋat vuoigŋanmašiinnain gitta guokte tiimmu maŋŋil čuohpadusa. Dát dahká ahte don dađistaga morihat jámiheamis. Váibmomoriheamis váldit eret eanas oasi biergasiin mat leat gitta dutnje ovdal go doalvulit du fas seaŋgalatnjii maŋŋil čuohpadusa. Dábálaččat sirdojuvvot fas seaŋgalatnjii beaivvi maŋŋil čuohpadusa.</p>
    <p>Lagaš olbmot sáhttet galledit du Váibmomoriheamis maŋŋil go leat čuohpaduvvon. Lea buoremus jos fitnet maŋŋil gaskabeaivvi.</p>
    <p>Orrun seaŋgalanjas</p>
    <p>Lea buorre jos váibmočuohpaduvvon pasieanta lihkadišgoahtá nu johtilit go vejolaš maŋŋil čuohpadusa, ja danne mii háliidit movttiidahttit du lihkadit juo vuoisttas beaivvi rájes.</p>
    <p>Maŋŋá váibmočuohpdusa šlliivi láve čoagganit vuoiŋŋahagain. Dat sáhttá dagahit ahte oažžu geahpesboalddáhaga. Eastadan dihte dan galggat vuosttas beivviid bargat vuoigŋanhárjehallamiid ja gossut vai šliivi boahtá bajás. Fysioterapevta ja buohccedivššár veahkehit du dainna. Árggabeivviid fysioterapevttat lágidit dasa lassin oktasaš lášmmohallama buohkaid váras beaivet. Lášmmohallan lea deheálaš vai eastadit varrabuncci, ja vai ođđa suonat váimmus eai dahppas.</p>
    <p>Lea oalle dábálaš ahte váibmu ravká eahpejeavddalaččat vuosttas beivviid maŋŋil čuohpadusa. Feaskkirlivžun lea dábáleamos eahpejeavddalaš váibmoravkin. Dat ii leat váralaš, muhto lea dávjá unohas, ja dat jávká go dan dálkkoda dálkasiiguin dassážii go buorrána.</p>
    <p>Dus lea rumaštemperatuvra gorgŋon vuosttas beivviid. Máŋga pasieantta ožžot influensasullasaš várkka ja bákčasiid dehkiin. Dasa lassin leat bákčasat čuohpadusháviin ja raddeseaidni lea rašši. Dáid givssiid vuostá oaččut bávččasváidudeaddji dálkasiid. Máŋga pasieantta dovdet ahte sis lea heajos borranmiella vuosttas beivviid, ja muhtumiin gákkaha váimmu. Dát maid buorrána fas. Sihkkarit dovddat ahte mokta dus manná veahá báruid mielde sihke rumašlaččat ja psyhkalaččat vuosttas beivviid maŋŋil čuohpadusa. Nuppi beaivvi lea buorre, ja nuppi beaivvi leat fas heajosmielas. Dát lea dábálaš, ja leat dušše gaskabossosaš bárut. Dat buorrána fas dađistaga. Sáhttá bistit muhtin beivviid, dahje gitta vahku dahje guokte vahku rádjái.</p>
    <p xml:lang="nob">10</p>
    <p>Čuohpadushávit</p>
    <p>Hávit dikšojuvvojit jeavddalaččat. Hávit leat gorrojuvvon gitta árppuin mii jávká ihcalis. Danin ii dárbbaš maŋŋá gálgat/váldit eret sákkaldagaid, earret daid sákkaldagaid mat leat lahka buođgga. Daid gálgá 10 - 12 beaivvi maŋŋá čuohpadusa.</p>
    <p>Vuosttas vahkuid maŋŋil čauohpadusa galggat geavahit fadnilis suohku juolggis mas leat viežžan varrasuonaid. Suohkku hehtte juolggi bohtaneamis. Vahku maŋŋil čuohpadusa sáhtát nuollat suohku eahkes go galggat nohkkat. Máŋga pasieanttain čerggida ja unohastá dokko gokko lea váldojuvvon varrasuonat juolggis. Dat buorrána dábálaččat muhtin vakhuid dahje mánuid geahčen.</p>
    <p>Rišudit</p>
    <p>Sáhtát rišudit go hávvi lea goikan, dábálaččat 3 - 4 beaivvi maŋŋil čuohpadusa.</p>
    <p>Hárjehallamat ja lašmmohallan</p>
    <p>Ávžžuhit du váldit mielde hárjehallanbiktasiid dahje eará vuogas biktasiid.</p>
    <p xml:lang="nob">11</p>
    <p>Sirdit guovllubuohccevissui dahje UNN Medisiinna ossodahkii</p>
    <p>Finnmárkku ja Nordlándda pasieanttat dábálaččat sirdojuvvojit guovllubuohccevissui 4 - 5 beaivvi geahčen. Mii lágidit praktihkalaš áššiid sirdima oktavuođas. Pasieanta sirdojuvvo ambulansegirdi mielde.</p>
    <p>Romssa fylkka pasieanttat dábálaččat sirdojuvvojit UNN Medisiinna ossodahkii, dahje Harstad buohccevissui jos dat lea sin guovllubuohcceviessu. Jos Medisiinna ossodagas lea unnán sadji, de muhtin pasieanttat orrot min ossodagas dassážii go vulget ruoktut.</p>
    <p>Eanas pasieanttat leat dábálaččat 3 - 5 beaivvi guovllubuohcceviesus dahje UNN Medisiinna ossodagas. Dan botta pasieanta beassá eambbo hárjehallat, oažžu čuovvuleami ja rekonvaleseanssa geahču vulolde.</p>
    <p>Olggosčállin ja eallin viidaseappot</p>
    <p>Nu guhkás go lea vejolaš, de beasat háleštit doaktáriin guhte čuohpadii du ovdal go vuolggát ruoktut. Olggosčállimis oaččut mielde gihppaga mas lea dárkilit čilgejuvvon mo galggat bargat maŋŋil čuohpadusa. Das leat vástádusat eanas gažaldagaide.</p>
    <p>
      <em type="bold">Iežat mearkkašumit </em>
      <em type="bold">: </em>
    </p>
  </body>
</document>
