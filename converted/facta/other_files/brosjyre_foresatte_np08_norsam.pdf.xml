<document xml:lang="sme" id="no_id"><header><title/><genre code="facta"/><author><unknown/></author><wordcount>422</wordcount><conversion_status type="standard"/><availability><free/></availability><multilingual/><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision: 154948 $; </version></header><body><p><em type="bold">Dieđut našuvnnalaš  geahččalemiid birra  </em></p>
<p><em type="bold">Ovddasteddjiide geain leat mánát 5 ja 8. ceahkis</em> </p>
<p><em type="bold">Manne našuvnnalaš geahččaleamit? </em></p>
<p>Našuvnnalaš geahččaleamit galget muitalit vástidit go ohppiid vuođđogálggat oahppoplána mihttomeriide. Oahppoplánas leat vuođđogálggat ná meroštallojuvvon:</p>
<p type="listitem"><em type="italic">• Máhttit njálmmálaččat ovdanbuktit</em> </p>
<p type="listitem"><em type="italic">• Máhttit čálalaččat ovdanbuktit</em> </p>
<p type="listitem"><em type="italic">• Máhttit lohkat</em> </p>
<p type="listitem"><em type="italic">• Máhttit rehkenastit</em> </p>
<p type="listitem"><em type="italic">• Máhttit geavahit digitála reaidduid</em> </p>
<p>Dát gálggat leat deaŧalaččat oahppamii ja ovdáneapmái buot fágain ja dain lea stuora mearkkašupmi dasa movt oahppit birgejit skuvllas ja maŋŋel eallimis. Dan dihte leat vuođđogálggat oassin juohke fágas.</p>
<p>Oahppit fertejit ovdamearkka dihte máhttit lohkat go galget čohkket dieđuid, dulkot ja guorahallat luonddufága sisdoalu. Sii fertejit máhttit rehkenastit vai sáhttet gieđahallat ja buohtastahttit loguid servodatfága fágafáttáin, ja sii fertejit máhttit lohkat bagadusaid ja rehkenastit hivvodagaid go galget biepmu ráhkadit fágas biebmu ja dearvvašvuohta.</p>
<p><em type="bold">2008:s galget čađahuvvot golbma našuvnnalaš geahččaleami 5. ja 8. ceahkis:</em> </p>
<p type="listitem"><em type="italic">• Dárogiela lohkan</em> </p>
<p type="listitem"><em type="italic">• Rehkenastin</em> </p>
<p type="listitem"><em type="italic">• Eŋgelasgiela lohkan</em> </p>
<p>Našuvnnalaš geahččaleapmi eŋgelasgiela lohkamis lea elektrovnnalaš geahččaleapmi man oahppit galget PCs čađahit. Dárogiela lohkama ja rehkenastima geahččalemiid galget oahppit čađahit báberhámis. Dát eai leat geahččaleamit fágain dárogiella ja matematihkka, muhto lohkamis ja rehkenastimis máŋgga fágas.</p>
<p>Geahččalemiid bohtosat addet dieđu ohppiid lohkan-, rehkenastin- ja eŋgelasgiela lohkangálggain. Skuvllat, suohkanat ja guovddášeiseválddit galget geavahit dán dieđu barggus buoridit oahpahusa kvalitehta.</p>
<p><em type="bold">Geat galget čađahit geahččalemiid?</em> </p>
<p>Našuvnnalaš geahččaleamit galget 2008:s čađahuvvot vuođđoskuvlla 5. ja 8. cehkiin. Geahččaleamit leat geatnegahttojuvvon buot ohppiide dáin cehkiin, vrd. oahpahuslága láhkaásahusain, geassemánu 23.b.2006, §2-4, ja priváhtaskuvlalága láhkaásahusain, suoidnemánu 14. b. 2006, §2-4.</p>
<p>Skuvla sáhttá mearridit ahte oahppi ii dárbbaš oasálastit našuvnnalaš geahččalemiide. Geatnegasvuođas sáhttá luvvet ovdamearkka dihte ohppiid geat ožžot erenoamášoahpahusa oahpahuslága 5. kapihttala mielde, dahje ohppiid geat ožžot erenoamáš giellaoahpahusa oahpahuslága mielde. Vaikko oahppi deavdá ge luvveneavttuid, de sáhttá goitge oahppi ieš dahje ovddasteaddjit mearridit ahte oahppi galgá čađahit geahččaleami.</p>
<p>Oahppit geaidda ii leat vejolaš čađahit ovtta dahje eanet našuvnnalaš geahččalemiid geahččalanbeaivvi, galget oažžut fálaldaga čađahit geahččaleami maŋŋel.</p>
<p><em type="bold">Goas geahččaleamit čađahuvvojit?</em> </p>
<p>Buot geahččaleamit galget čađahuvvot dán jagi čakčamánu.</p>
<p><em type="italic">5. ceahki čađaheamit:</em> </p>
<p><em type="bold">Disdaga 23.09:  Rehkenastin</em> <em type="bold">Duorastaga 25.09:  Dárogiela lohkan</em> <em type="bold">36. ja 37. vahkkuid:  Eŋgelasgiela lohkan  (elektrovnnalaš   geahččaleapmi)</em> </p>
<p><em type="italic">8. ceahki čađaheamit:</em> </p>
<p><em type="bold">Disdaga 23.09:  Rehkenastin</em> <em type="bold">Duorastaga 25.09:  Dárogiela lohkan</em> <em type="bold">38. ja 39. vahkkuid:  Eŋgelasgiela lohkan   (elektrovnnalaš   geahččaleapmi)</em> registrerejuvvojit našuvnnalaš geahččalemiid olis. Oahpahusdirektoráhtas lea maid ovddasvástádus meannudeapmái mii dahkko bohtosiid almmuheami oktavuođas. </p>
<p><em type="bold">Eambbo dieđut</em> </p>
<p>Eambbo dieđuid našuvnnalaš geahččalemiid birra gávnnat Oahpahusdirektoráhta neahttasiiddus www.udir.no/nasjonaleprover.</p>
<p>Buot Máhttoloktema oahppoplánaid gávnnat Oahpahusdirektoráhta neahttasiiddus www.udir.no/grep. Oahppoplánain leat earret eará 4. ja 7.</p>
<p>cehkiid gelbbolašvuođamihttomearit, mat leat 5. ja 8. cehkiid našuvnnalaš geahččalemiid vuođđun.</p>
<p>Ovddasteaddjit sáhttet oažžut eambbo dieđuid našuvnnalaš geahččalemiid birra skuvllas.</p>
<p>Kolstadgata 1 Postboks 2924 Tøyen 0608 OSLO Telefovdna 23 30 12 00 Telefaks 23 30 12 99 www.utdanningsdirektoratet.no</p>
</body></document>