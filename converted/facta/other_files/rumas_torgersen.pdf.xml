<document xml:lang="sme" id="no_id"><header><title>Rumaš</title><genre code="facta"/><author><person firstname="Trond-Viggo" lastname="Torgersen" sex="unknown" born="" nationality=""/></author><translator><person firstname="Heidi" lastname="Einarsen" sex="f" born="" nationality="NO"/></translator><translated_from xml:lang="nob"/><wordcount>10085</wordcount><conversion_status type="standard"/><availability><license type="standard"/></availability><origFileName>http://www.calliidlagadus.org/egirjjit/Rumas/files/assets/common/downloads/RUMA.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Rumaš</p>
<p>Trond-Viggo Torgersen</p>
<p>Jorgaleigga sámegillii:</p>
<p>Heidi G. Einarsen ja Magne Ove Varsi</p>
<p>Govaid sárggui: Vivian Zahl Olsen</p>
<p>Rumaš</p>
<p>ČálliidLágádus</p>
<p>Mii eat jurddaš olus rupmaša birra. Rumaš fal lea das. Muhtimat lohket dušše dalle dovdat iežaset rupmaša go leat buohccit, dahje juos bávččasta gokko nu. Muhto rumaš almma lea álelassii das. Ollugat jurddašallet mo rumaš doaibmá. Ii leat oppa ártetge, dasgo du rumaš ban leat DON visot</p>
<p>Seallat</p>
<p>Olggul orru rumaš livttas ja linis, muhto juos mii geahčastit lagabui, de fuobmát eará: Rumaš lea ráhkaduvvon olu iešguđetlágan seallain.</p>
<p>Seallat leat dego birccut maiguin rumaš lea huksejuvvon. Rumaš lea dego bihttáspeallu ja seallat leat birccožat. Dán bihttáspealus leat hui olu iešguđetlágan bihtát. Lea ártet jurddašit ahte nu eatnat miljovnnat iešguđetlágan bihtát heivejit oktii ja gártet oktan olmmožin.</p>
<p>Juos rupmašis galgá leat buorre dilli, de ferte buot rupmaša seallain maid leat buorre dilli. Juos seallat galget eallit, de dárbbašit áimmu ja borramuša. Biepmu ožžot go mii borrat ja juhkat. Áimmu ožžot go mii vuoigŋat. Dalle váldet seallat alcceseaset dan maid dárbbašit. Dat maid eai dárbbaš, boahtá fas olggos.</p>
<p>Juohke sealla eallá su eallimis ja bargá su barggus. Sealla siste lea váimmus mii mearrida maid dat galgá bargat.</p>
<p>Binna bánna seallat barget ovttas ja ráhkadit min rupmaša ja bisuhit min heakkas. Seallat barget iešguđetlágan bargguid ja leat oaidnit iešguđetláganin. Eatnat seallain mat leat varas, lea rukses ivdneávnnas. Dan leat sihkkarit oaidnán go varddát. Dáid rukses seallaid mii sáhttit gohčodit guorbmebiilaseallan. Dat dolvot áimmu eará seallaide.</p>
<p>Seallaid mat čorgejit ja borret baktearaid ja ruskkaid, mii gohčodit hoaidiseallan3. Dat gávdnojit iešguđege sajis rupmašis. Dat váruhit ahte mii eat galgga buohccát.</p>
<p>Deahkkeseallat leat dat binná bánna seallažat maiguin min deahkit leat ráhkaduvvon. Daid mii sáhttit gohčodit bargoseallan. Dat sáhttet čavgat ja geassit čoahkkái vai mii sáhttit lihkadit.</p>
<p>Nearvaseallaid mii sáhttit gohčodit gulahallan seallan. Dat dolvot sáni nuppi rumašoasis nuppi rumašoassái. Nearvaseallat leat nearvvain ja leat juohke sajis min siste.</p>
<p>Dákteseallaid mii sáhttit gohčodit muvrageađgeseallan. Dat cagget eará seallaid amas rumaš gahč čat čoahkkái. Dákteseallat leat dákterikkis, mii lea rupmaša stellet.4</p>
<p>Dát leat muhtin seallašlájat mat mis leat rupmašis, muhto leat vel ain vaikko man eatnat iešguđet lágan šlájat. Buot seallat barget iešguđetlágan bargguid, ja mii dárbbašit juohke ovtta sis. Muhto manne dat barget iešguđetlágan bargguid ja manne dat leat oaidnit nu go leat, ja manne rumaš lea šaddan nu mo lea, dat lea oavdudahku man ii oktage riekta dieđe vástidit. 3</p>
<p>Hoaidi lea bearraigeahčči ja čorgejeaddji. 4</p>
<p>Stellet lea statiiva dahje áhta man ala bardá, bidjá dahje heaŋgu juoidá.</p>
<p>Eará seallat fas leat dego min rupmaša iktit.1 Sii ohcet ja áicet 2 dakkáriid maid hoaidiseallat eai oainne. Iktiseallat áicájit virusiid ja baktearaid, ja dat lea mávssolaš, go sihke virusiin ja váralaš baktearain mii sáhttit buohccát. 1</p>
<p>Ikti lea dakkár mii fuopmáša dahje áicá ja almmustahttá. 2</p>
<p>Áicat lea fuobmát dahje oaidnit.10</p>
<p>Álgu</p>
<p>Galahan leat dávjá jurddašallan manne aiddo don šaddet dienin, ja mo don šaddet. Rávisolbmot máhttet dan vástidit, muhto sin mielas soaitá váttis čilget – ja muhtimat háliidivčče orrut muitalkeahttá.</p>
<p>Ná lei dalle go Olgen jearai áhčistis mo son šattai:– Gula! Olgen geahčastii áhččái gii lei lohkamin aviissa. Olgen oinnii dušše julggiid mat geaigájedje aviissa vuolde, vuovttaid mat geaigájedje áviissa badjel ja gáffegohpu mii jođašii ovddos maŋos áviissa bálddas. – Gula, dajai son jitnosit oktii vel vai áhčči gulašii. – Gula, mo šadden mun munin? Áviisa máhccasii, juolggit jávke ja áhči badjeoassi iđii oidnosii. – Maid lohket? Áhčči geahčai njuolga sutnje. – Mun lohken, mo šadden mun munin? Áhčči gálgestii čoddaga, máhcastii áviissa ja bijai dan eret. – Já, datmes leige, ahte siepman boahtá áhčis ja suddá oktii eatni maniin. – Juo, mun dieđán dan, muhto háliidan diehtit manne aiddo mun šadden munin, ja inge geanin earán. Áhčči geahčastii birrasis na go de livččii gii nu das gii sáhtášii veahkehit su. Ii das lean oktage.</p>
<p>Son gálgestii čoddaga fas ja siđai Olgena čohkkedit askásis vai son beassá muitalit. Son jugistii vel gáfe ja állii oaivvi nuppi gihtii ja jaskkodii. – Muital dal! Olgen gavistii áhči gieđa. Áhččái šadde smiehttančalmmit. Son dollii Olgena iežas lahka, mieiggastii maŋos ja geahčai áibmui. Olgen áiggui ain hoavrrestit, muhto de álggii áhčči: – Leat olu áššit maid mánát eai ádde, vuigestaga danne go muhtin áššiid ádde easkka go šaddá stuorra olmmožin. Olgen šuohkihii. Árvidii áhči áigut guhket muitalit. – Doama muitalit! Áhčči lihkadii muosehuttai ja njávkkadišgođii Olgena sealggi. – Ii leat nu álki. Muhtin áššiid lea heahpat muitalit, velá rávisolbmuid mielasge. Lea váttis gávdnat rievttes sániid, go mii eat ane daid sániid nu dávjá. Áhčči njávkkadii Olgena sealggi, ja Olgena mielas orui áhči giehta dahraideamen veaháš. Soai oruiga áhčiin dego suddamin oktii das čohkkádettiin, go áhčči lei muitališgoahtimin sutnje juoidá suollemasa. 11– Amma dovddat man buorre lea, go mun njávkkadan du sealggi, jotkkii áhčči. – Buot olbmuid mielas lea dat buorre dovdu, go vel áhčit ja eatnit ge liikojit oažžut áváid ja buorrestagaid, ja gullat ahte muhtin olmmoš lea buot buoremus aiddo fal sidjiide. – Giibat dudnuide etniin lea buot buoremus? – Moai letne etniin buot buoremusat goabbat guoibmáseame. Soaitá orrut veaháš ártet, go it šatta oaidnit munno etniin go letne buorit nubbi nubbái, dajai áhčči jaskadit. – Muhto dan moai gal letne – dávjá – ja várra eanemusat eahkedis go don leat oađđimin. Dalle veallájetne bálddalaga ja háleštetne áššiin mat leat ahkidat ja váivvit, ja áššiin mat leat hávskkit ja suohttasat. Ja de buorránadde, cummástalle ja njávkkadalle. Muhtimin lea liigebuorre, ja dalle soite vel eambbo dahkat – dakkára mii ollesolbmuid mielas lea liigebuorre. – Na, ja dat lea ahte mun cokkan iežan cihpa dan unna ráiggážii mii lea eatni cinná duohken. Áhčči dadjalii dan hoahpus ja geahčai áibmui. –Ja doppe siste lea mu cihppa garas, muhto datte lea doppe linis ja hui, hui njálgga. Áhčis ledje ruvssodan muođut, muhto son orui leamen ilus. Dat ii leat duohta! Olgen geahčai eardašuvvamiin 5 áhččái. – Ii oktage bargga diekkár fasttiid! Áhčči bohkosii. – Juo, dan moai gal dahke dávjá go dat lea nu buorre ja hávski ja mielamiel, ja veaháš vel somá. Buot olbmot ja eallit dahket dan. Nu rasset ovdal go mánát šaddet, ovdal go áhči siepman suddá oktii eatni maniin. Amma muittát čurrohiid lássalávddis ja reappáid mearas maid oinniime duvle geasset. Olgen smiehtastii. – Juo, muhto dathan lei dan dihtii vai čivget. – Mm, dajai áhčči, – eallit dahket dan čivgan dihtii, muhto olbmot dahket dan dávjá danne go lea nu buorre. Olgen dárkui 6 áhči. – Naba mun dasto? Áhčči čohkkedii vuohkkaseappot stullui, rokkai lubmaliinni ja sihkui gállus ja smiehtastii. – Moai etniin oainnat gávnnadeimme ja hálešteimme hirbmat olu ovttas. Moai váccašeimme guhkes mátkkiid ja dagaime olu suohttasiid ovttas, ja ráhkásmuvaime. Mun jurddašin aivve eatnát birra ja son jurddašii fas aivve mu birra. Ean orron oppa vázzimin ge eatnama alde, muhto girddašeamen áimmus. – Duođasgo? Olgen govahalai dan. – I i fal duođas, muhto dovdui nu. – Dasto moai fárriime dán dállui, osttiime stohpogálvvuid ja njávkkadalaime dávjá, oainnat sáhttá vellestit ovttas almmá oaččokeahttá mánáid. De leimme muhtin liegga geasseeahkeda velohallamin seaŋggas ja guldaleamen buot jienaid. Biillaid, biekka ja hiljes geassesavdda. Ii goabbáge munnos jienádan maidege. Dalle eadni jorgalii mu vuostá ja geahčai munnje guhká ja de dajai: – Galgego moai ráhkadit iežame máná? Mun ilosmuvven sakkarat, go danhan ledjen munge guhká háliidan. Ja de dan seaŋggas, čáppa geasseeahkeda, vealláime moai etniin ja ráhkadeimme du. Mun cirgalin olu siepmaniid eatni sisa, ja doppe siste suttai okta daid siepmaniin oktii su unna manážiin. Ja dalle šaddet don. Dalle ledjet don olu unnit go rievdnooaivi, muhto goitge ledjet don. Dasto don šaddagohtet goaŧus7 ja riegádit, ja dál don šattat stuorábun ja stuorábun. Áhčči jaskkodii, njávkkastii Olgena vuovttaid suorpmaiguin ja šuohkihii. Olgen čeasai sivvadit eret áhči askkis, ja šloahtalii oađđinlatnjii. Doppe son čuoččui guhká ja geahčai dan seŋgii gos aiddo son lei ráhkaduvvon. 5</p>
<p>Eardašuvvat lea veaháš suhtihit. 6</p>
<p>Dárkot lea geahččat dahje áicat dárkilit. 7</p>
<p>Goaŧŧu lea dego goahti dahje goahtu (ruoktu) gos mánná šaddá eatni čoavjjis dassážii go riegáda.12</p>
<p>Buot mánát šaddet dainna lágiin ahte okta siepmansealla áhčis ja okta mannesealla eatnis suddaba oktii. Dát guokte sealla sahkaneaba oktan ođđa seallan. Dat ođđa sealla šaddagoahtá mánnán.</p>
<p>Eatni čoavjjis leat olu manneseallat. Oktii mánus luovvana okta dain. Dat lea dalle válmmaš gávnnadit siepmanseallain.</p>
<p>Siepmansealla ii goassege boađe okto. Dat boahtá oktan olu iežasláganiiguin – birrasii 300 miljovnna. Dat leat sullii seamma olu go buot olbmot oktiibuot geat ásset Norggas, Ruoŧas, Suomas, Dánmárkkus, Islánddas, Englánddas, Duiskkas, Itálias ja Spánias. Binna bánna siepmanseallaide lea mátki guhkki mannesealla lusa. Eatnašat ravget eret dakkaviđe dahje láhppojit dan gaskii. Loahpas leat dušše muhtin siepmanseallat vel, ja dušše okta áidna sealla olle mannesealla lusa ja vuoitá!</p>
<p>Sullii bealli siepmanseallain leat nieidaseallat, ja bealli gándaseallat. Juos dat okta mii vuoitá lea gándasealla, de šaddá gándamánná. Juos lea nieidasealla mii vuoitá, de šaddá nieidamánná. Muhto dan eat dieđe ovdal go mánná lea riegádan. Amames nu: Juos háliida, de sáhttá beassat diehtit go doavttir dahje čalbmeeadni 8 geahččá mo mánás lea dilli eatni čoavjjis.</p>
<p>Dalán go siepmansealla lea gávdnan mannesealla, de seahkánit dan guokte sealla iešvuođat oktii ja dat šaddá ođđa seallan. Dát sealla galgá šaddat mánnán. Máná seallas lea nubbi bealli boahtán eatnis ja nubbi bealli áhčis. Dát earenoamáš seaguhus šaddá earenoamáš olmmožin gii lea veaháš eatnis vuohkái ja veaháš áhčis vuohkái, muhto gii dattege lea aivve ieš.</p>
<p>Dál juo mearrašuvvá šaddet go mánnái alit čalmmit vai ruškes čalmmit. Mearrašuvvá maid šaddá go stuorra, gievrras nieida, vai unna, šiervves gánddaš, ja galgá go su liiki šaddat gámisin vai čuovgadin. Ii oktage sáhte mearridit makkárin mánná galgá šaddat. Son šaddá goitge nu go šaddá.</p>
<p>Go lea šaddan diekkár mánnásealla, de dat giddana goŧŧui eatni čoavjjis. Doppe lea muosset ja oadjebas, ja doppe oažžu mánná biepmu eatni siste náhpečoali bokte. Náhpečoalli lea dego jođas dahje suotna eatni ja máná gaskkas. Mánná ii oppa vuoiŋŋa ge ieš, muhto oažžu buot maid dárbbaša náhpečoali bokte.8</p>
<p>Čalbmeeadni lea jorddamovra dahje sealge-eadni, gii veahkeha eatni riegádahttit.13</p>
<p>Mánná šaddá ja sogastahttá eambbo ja eambbo iežas. Go leat njeallje mánu gollan, de lea eatni čoavji sturron nu olu ahte sáhttit oaidnit ahte son lea máná vuostá. Álggus sáhttá eadni dovdat ahte mánná lihkada, ja maŋŋelaš sáhttet olbmot oaidnit ahte čoavji lihkada go mánná čievččada doppe siste. Sáhttá bealji bidjat čoavjji vuostá ja gullat go máná váibmu laggá.</p>
<p>Dábálaččat vásset ovcci mánu ovdal go mánná lea gárvvis riegádit, ja dan botta fertejit buohkat vuordit. Eadni váibá guoddit máná, gii stuorru ja stuorru, ja danne son dárbbaša olu veahki ja vuoiŋŋasteami. Go riegádeapmi lahkanišgoahtá, de čeassá mánná vulosguvlui dohko gokko galgá boahtit olggos. Dál lea eatnis hirbmat stuorra čoavji, ja buohkat illudit dassážii go mánná galgá boahtit ja jurddašallet gii mánná lea.</p>
<p>Muhtin beaivvi dovdá eadni ahte mánná boahtá. Dalle lea mánná birrasii mehterbeali guhkki ja deaddá birrasii 34 kilo. Eadnái lea rahčamuš ja bávččas go mánná galgá olggos dan ráiggis mii lea cissaráiggi maŋábealde. Eanaš mánát bohtet oivviin ovddimus olggos. Go olles mánná lea olgun, de čuohpastuvvo náhpečoalli gaskat, muhto dan ii dovdda mánná. Maŋŋá lea dušše unna náhpáš dakko gokko náhpečoalli lei gitta. Eai buot mánát riegát dáinna lágiin.</p>
<p>Muhtin mánát riegádit ovdal go leat gárvvisin šaddan ja muhtimat fas maŋŋil. Muhtin mánáid opererejit olggos. Dalle čuhppet ráiggi eatni čoavjái ja loktejit máná olggos, ja dat orru leamen vuogas vuohki boahtit olggos. Mánát geat riegádit ilá árrat, eai leat ollásit láddasat. Sii fertejit veallát lálláhagas9 ja oažžut veahki eallit dassážii go ieža birgejit.</p>
<p>Riegádeamit leat lossadat ja gelddolaččat. Go mánná riegáda, son oaidná eatnis ja áhčis vuosttas geardde. Makkár oavdudahku. Buot eatnit ja áhčit šaddet sakkarat ilus ja rámis go ožžot máná – illoseappot ja rápmáseappot go goassege ovdal. 9</p>
<p>Lálláhat lea kuvøsa, man siste beare árrat riegádan mánát šaddet veallát muhtin áiggi.14</p>
<p>Liiki</p>
<p>Liiki gárvvoha olles rupmaša ja heive aiddo dutnje. Liiki šaddá go mii šaddat. Dađistaga go mii boarásmuvvat, báhcá liiki veaháš menddo stuorisin ja šliettasin. Danne leat boares olbmuin nárvvit miehtá buot rupmaša.</p>
<p>Liiki lea iešguđetlágan iešguđege sajis rupmašis. Muhtin sajiin dat lea asehaš ja linis nu mo muođuin ja giehtaselggiin. Eará sajiin fas lea assái ja garas nu mo čorbmaváibmosiin ja juolgevuođuin. Don sáhtát ieš iskat. Liiki suddje rupmaša ja váruha ahte dat lea aiddo muttágit liekkas siskkil. Juohke sajis liikkis leat unna binna bánna ráiggážat maid čađa rumaš luoitá bivastagaid.</p>
<p>Go mii menddo sakka báhkkanit, de rahpasit bivastatráiggit ja luitet olggos liegga bivastaga. Rávisolbmot luitet birrasii lihtterbeali bivastagaid juohke beaivve. Mánát eai bivastuva nu olu. Go mii viehkat ja go lea báhkka olgun, de bivastuvvat liigeolu. Go mii goallut, giddanit bivastat ráiggit vai liekkas bissu rupmaša siste. Go goallut hirbmasit, de bohtarastet liikeguolggažat. Dalle šaddá lieggaseabbon guolggaid vuolde.</p>
<p>Liiki várjala min nu ahte baktearat ja virusat, main sáhttit buohccát, eai beasa čađa ja sisa. Go bassat liikki, mii doidit eret duolvvaid oktan baktearaiguin ja virusiiguin. Lea deaŧalaš gieđaid bassat ovdal go borada, amaset baktearat ja virusat čuovvut biepmu mielde čoavjái.</p>
<p>Suorpmain ja juolgesuorpmain leat gaccat liikki alde. Gaccat šaddet oktilaččat. Daid ferte dávjá čuohppat amaset leat ovddas. Mii eat dovdda maidege go čuohppat gaccaid ja vuovttaid. 15</p>
<p>Masá juohke sajis liikkis leat guolggat. Njuni alde leat guolggat nu unnit ahte illá oidnojit, muhto oaivvis gal oidnojit bures, earret muhtin njuoratmánáin ja muhtin boares ádjáin. Mii láhppit sullii čuođi vuovtta ja guolgga juohke beaivvi, muhto šaddet fas ođđa vuovttat ja guolggat. Buot rávisolbmuin leat guolggat gieđaid vuolde ja siehpat vuolledábiid birra. Dat ihtet iešalddes dan agis go gal get. Muhtin olbmuin leat olu guolggat ja vuovttat ja muhtin olbmuin fas uhccán. Dábálaččat leat albmáin dahje dievdduin eambbo guolggat rupmašis go nissoniin. Lea vuogas go liiki lea goikkis ja buhtis, muhto ii leat váralaš leat duolvvasnaga muhtin áigge ja de basadit maŋŋá. Go mii jorralit ja árpašuvvat, sáhttá šaddat árpa liikái. Dat lea hávvi. Muhtimin vardá hávvi, muhto fargga dat skártu. Dalle lea rumaš buoridišgoahtán hávi. Juos skárton hávvi beassá ráfis savvot, šaddá liiki seamma buorre fas go lei ovdal. Juos guoskat báhkka ávdnasii, de mii buolašit. Dat bávččaga hirbmadit. Dalle lea deaŧalaš doapmat doallat buollánhávi galbma čázis guhkibut go girttašii.10 Dalle ii soaitte oppa dovdot ge ahte lea buolašan.</p>
<p>Go beaivváš goardá liikki, de dat álggus ruvssoda ja de ruškkoda. Ruškes ivdni orru liikki seallaid siste. Dát ivdni suddje beaivváža vuostá dego beaivvášlásat suddjejit čalmmiid beaivváščuovgga vuostá. Ii buohkain leat áibbas ovttalágan liiki. Nuppiin lea čuvges liiki ja nuppiin fas gápmáset liiki. Nu go muittát, de leat mii iežamet eatni ja áhči seallaid seaguhus, ja nu lea min liiki maiddái. Mii árbet iežamet váhnemiid liikeivnni. Olbmuin geat bohtet iešguđege oasis máilmmis, lea iešguđetlágan liiki. Muhtimat leat čuvgesvaragat ja muhtimat leat gámisvaragat. Muhtimat leat áibbas čáhppadat nehkui. Olbmot geain lea seavdnjadeamos liiki, bohtet daid guovlluin máilmmis gos lea eanemus beaivvádat. Sevdnjes liiki suddje bures báhkka beaivváža vuostá. Olbmot geain lea čuvges liiki, eai gierdda nu olu beaivváža. Muhto liikeivdni lea dušše olggumusas liikeseallain. Siskkabealde lea buohkain okta ivdni. Sáhttit dadjat ahte mii dego veaháš sárdnut liikki bokte. Juos mii heahpanit dahje suhttat, de ruvssoda ja lieggana liiki. Go mii ballát, de liiki galbmo ja bivastuvvá. Dán láhkai sáhttá olbmo olgguldas olu čájehit. Lea buorre dovdat go earát njávkkadit min liikki. Dan mii dahkat go áigut leat šiega guđet guimmiineamet. Dalle mii buorrestit ja njávkkadit guđet guoibmámet.10</p>
<p>Girtat lea gierdat galbmasa dahje buollaša.16</p>
<p>Oaidnu</p>
<p>Seavdnjadasas eat oainne maidege. Go lea binnáš čuovga, de oaidnit veaháš, muhto dalle eat čuovggat11 ivnniid. Buot maid oaidnit leat rátnásat dahje čáhppadat, ja mii fertet árvidit mat dat leat. Go lea muttágis čuovgat, de oaidnit sihke ivnniid ja dávviriid. Juos lea menddo čuovgat, mii dárbbašit beaivvášlásaid suddjet čalmmiid šerres čuovgga vuostá.</p>
<p>Čalbmi lea dipma gáhkká12 mii lea čalbmeluoma duohken. Čalbmeluomas leat čalbmeguolggat mat suddjejit čalmmi amaset luonit beassat čalbmái. Mii ravkit čalmmiin juos juoga boahtá menddo lahka čalmmi. Gulbmeguolggat suddjejit čalmmiid nu ahte čáhci ja bivastagat golget goaiddá13 čalmmiid meattá. Go mii ravkit, de bassá čalbmeluopma čalmmi gatnjaliiguin vai čalbmi bissu buhtisin. Gatnjaliin leat ávdnasat mat goddet baktearaid. Čalmmis doidásit luonit ja gatnjalat oaráža ráigge čalbmegeažis čottaráigge. Guovdu čalmmi lea unna čáhppes ráiggáš maid mii gohčodit gollážin. Dat fuolaha ahte boahtá doarvái čuovga čalbmái. Go lea unnán čuovga, de lea golláš stuoris ja luoitá olu čuovgga čalbmái. Go čuovga lea skuotnjat14, de stuorru golláš ja luoitá sisa olu čuovgga. Go lea šerres čuovga, de unnu golláš ja luoitá sisa unnán čuovgga. Juos čuovggat lubmalámppáin čalbmái, de basku ráigi – golláš geassá čoahkkái. 11</p>
<p>Čuovggahit lea go oaidná earuhit ivnniid ja dávviriid. 12</p>
<p>Čalbmejorbadas, čalbmegáhkká. 13</p>
<p>Olggobeale, birra. 14</p>
<p>Skuotnjat lea dakkár mii čuovgá heittogit dahje uhccán.17</p>
<p>Go lea čuovgat, de báitá veaháš čuovga buot biergasiin min birra. Dát čuovga báitá gollášráigge čalbmái ja dan sisa. Doppe siste leat eatnat iešguđetlágan seallat mat earuhit leat go čuvges vai sevdnjes diŋggat, ja leat go dain ivnnit. Dát seallat dieđihit viidáseappot vuoigŋašiidda, ja vuoigŋašiin gávnnahit maid mii oaidnit. Vuoigŋašiin sáhttit maiddái árvvoštallat leat go mii dan ovdal oaidnán.</p>
<p>Mii sáhttit čalmmiid lihkahit ja geahččat dasa masa háliidat. Čalmmis lea linsa man sáhttit muddet vai oaidnit čielgasit diŋggaid mat leat áibbas lahka dahje guhkkin eret, muhto eat sáhte oktanaga oaidnit čielgasit lahka ja guhkás. Johtalusas sáhttá váttis árvvoštallat maid lea deaŧalaččamus geahččat, danne fertet gulul johtit ja bures geahččat birra.</p>
<p>Muhtin olbmuin lea vánes oaidnu, ja sii dárbbašit atnit čalbmelásaid. Čalbmelásat veahkehit čalbmecuocca muddet nu ahte oaidnit čielgasit.</p>
<p>Muhtin olbmot eai oainne maidege. Sii leat sovkkenat dahje čalmmeheamet ja fertejit birget oainnu haga. Muhtimin sáhttá leat váttis. Galggašeimmet geahpidit sin dili.</p>
<p>Čalmmit leat maiddái oassi rupmašis. Go mii leat ilus ja moddját, de oidno dat min čalmmiin. Go mii ujostallat, leat suhtus dahje váivvis, de oidno datge čalmmiin. Go mii leat hui váivvis, de golget nu olu gatnjalat ahte govdet badjel. 18</p>
<p>Gullu</p>
<p>Go lea áibbas jaskat, de eat gula maidege. Go jietna lea vuollegaš, de lea váttis gullat. Go jietna lea muttágis allat, de gullat bures. Juos jietna lea menddo allat, de sáhttit doallat gieđaid beljiid ovddas vai jietna váidu.15</p>
<p>Mu-u-u-u15</p>
<p>Váidut lea šaddat vuollegeabbon dahje unnibun19</p>
<p>Bealjit leat ráhkaduvvon nu ahte čohkkejit jiena bures, earenoamážit dan jiena mii boahtá ovddal ja gilggal.16 Mii jorgalit oaivvi jiena vuostá vái mii buorebut gullat dan. Jietna manná bealljeráigái ja bealljebohci ráigge sisa. Bealljebohci siskkimusas lea bealljecuozza. Jietna dahká ahte bealljecuozza sparaida. Bealljecuocca duohken leat muhtin dávttážat mat maiddái sparaidišgohtet, nu mo bealljecuozza. Unna lanjaža gos bealljedávttážat leat, gohčodit gaskabealljin. Bealji duohken lea vel nubbi cuozza mii maiddái sparaidišgoahtá go jietna olle dohko. Dat doalvu jiena vel siskeliidda gullanseallaide. Gullanseallat áddejit dahje ipmirdit makkár jietna dat lea, dasgo buot jienat sparaidit veaháš iešguđege láhkái. Dát seallat dieđihit fas vuoigŋašiidda, mat gávnnahit mii dat lea maid mii gullat. Mis leat guokte bealji mat leat goabbat bealde oaivvi, ja danne mii gullat seammá jiena guktuid bealde. Dainna lágiin sáhttit álkibut gávnnahit gos jietna boahtá. Bealjit eai leat ovttaláganat. Muhtimiin leat unna bealjážat, ja muhtimiin fas stuorra bealjit. Muhtin bealjit leat lávgadat17 ja muhtin bealjit leat skihččasat18 Makkár nehkui bealjit leat, čuovvu soga, nu go liikeivdni ja čalbmeivdni ge. Bealljebohciid seinniin boahtá gáhčči, mii lea sierralágan bivastat mii čohkke luniid ja baktearaid. Gáhčči buhtista beljiid dan láhkai ahte dat čohkke ruskkaid ja baktearaid olggos jođedettiin. Gáhčči boahtá ieš olggos. Juos mii čuoggut juogamainna bealljeráiggi, de notkat gáhči siskelebbui ja dainna sáhttit skáidnet rašis biergasiid bealji siste. Muhtin olbmot gullet hejodit ja fertejit atnit gullanapparáhta. Apparáhta bajida jiena vai šaddá geahppaseabbun gullat. Buohkaide geat gullet funet, galgá hállat liigečielgasit. Muhtimat eai gula oppanassiige. Sii leat bealjeheamet. Dalle lea deaŧalaš ahte sii oidnet su njálmmi geainna háleštit vai besset <span type="quote">«lohkat njálmmis»</span> ja dego árvidit makkár sániid sii dadjet. Maiddái min geat gullat bures, sáhttá leat bodnjái áddet mii dahká dihto jiena juos eat oainne gos dat boahtá. Don dáiddát ipmirdit dál ahte mii dárbbašit sihke čalmmiid ja beljiid áicat ja áddet dan mii min birra dáhpáhuvvá.</p>
<p><em type="bold">Čoddagii </em>16 </p>
<p>Siiddus 17</p>
<p>Deahttásat 18</p>
<p>Geaigájit20</p>
<p>Vuoiŋŋahat</p>
<p>Dál leat gullan rumašosiin mat leat min olggul – nu go liiki, bealjit ja čalmmit. Muhto dál galgá sáhka dain osiin mat leat min siste, ja maid mii eat oainne..</p>
<p>Olu dáhpáhuvvá min rupmaša siste, muhto mii eat smiehta dan birra. Nu lea ovdamearkan vuoiŋŋanasain. Dábálaččat mii eat dovdda ahte mii vuoigŋat. Vuoigŋan manná iešalddes.</p>
<p>Mii vuoigŋat oktilaččat, ijatbeaivái, oađedettiin ja gozedettiin. Mii oaidnit olggul go olmmoš vuoigŋá. Go mii rohttet áimmu sisa, de dievvá áibmu geahppáide ja raddevuovda stuorru. Go áibmu manná olggos, de guorranit geahppát ja raddevuovda unnu fas.</p>
<p>Mii vuoigŋat sisa njunneráigge dahje njálbmeráigge ja čottaráigge vulos. Dasto manná áibmu giehkárii, mii juohkása unnit ja unnit bohciide. Loahpas áibmu olle binna bánna geahpesbuljiide mat leat siskkimusas geahppáin.</p>
<p>Buot rupmaša seallat dárbbašit dan áimmu maid mii vuoigŋat sisa. Geahppáin váldet rukses varra seallat áimmu mielddiset buot rupmaša seallaide, ja dat manná hirbmat johtilit. Dan áimmu maid eat dárbbaš, doalvu varra fas ruoktot geahppáide, ja dat manná rupmašis fas olggos go mii luoitit vuoiŋŋanasa. Buot dát dáhpáhuvvá juohke háve go mii áimmu rohttet sisa ja luoitit olggos. 21</p>
<p>Jietnabaksamat leat masá buot bajimuččas čod da gis. Go áibmu meattilda19 jietnabaksamiid geahp páide jođedettiin, de ii dáhpáhuva dábá lač čat miige. Muhto go áibmu lea boahtimin fas olggos, de mii sáhttit čavget jietnabaksamiid ieš guđetláhkai nu ahte dat sparaidit. Lea sullii dego don livččet bossumin oalgačalmmiid20 dahje čuoja heamen čohkumiin.21 Dáinna lágiin bohtet jienat. Juos mii atnit sihke jietnabaksamiid, njuokčama ja baksamiid, de sáhttit ráhkadit sániid – hállat, lávlut ja njurgut. Hállat oahpagoahtit unnitvuođarájis go olbmot hállagohtet midjiide ja mii gullat sin. Iešguđege riikka olbmot hállet iešguđege giela. Juos leat riegádan Kiinnás ja gullan aivve kiinná giela, de livččet don ge hállan kiinnágiela.</p>
<p>Go eat ádde hala guđet guimmiideametguin, de geahččalit hállat eará vugiiguin. Mii atnit čalmmiid, ámadaju, gieđaid ja olles rupmaša vai áddehallat.</p>
<p>Vuoiŋŋain leat seallat main leat unna guolggažat mat dahket šliivvi. Šliivái darvánit luonit ja baktear at ja virusat mat bohtet sisa áimmu mielde. Guolg gat suohpalastet duolvvaid bajás guvlui ja dollet vuoiŋŋaid buhtisin. Juos šaddet olu luonit dahje šliivi vuoiŋŋaide, de gossat, ja muhtimin sáhttit vel gastit ge. Juos dat áibmu maid mii vuoigŋat sisa lea hui duolv vas, de eai nagot unna guolggažat buhtistit vuoiŋŋaid. Dalle sáhttet luonit, mirkoávdnasat, baktearat ja virusat dahkat min buohccin.</p>
<p>Borgguheapmi lea earenoamáš váralaš. Duhpát suova mielde oažžu rumaš olu váralaš mirko ávdna siid ja hui olu ruskkaid. Muhto juos lea vuos borgguhišgoahtán, de sáhttá leat váttis heaitit. Danne lea ge buoremus go ii oppanassiige álgge borgguhit! Buot olbmot buhcet nurvos duos dás, muhto doppe gos muhtimat borgguhit viesus, buhcet buohkat dávjjibut nurvos. Dan gánniha jurdilit juohkehaš gii borgguheš.19</p>
<p>Meattildit lea mannat meattá. 20</p>
<p>Oalgačalbmi lea suoidni mii lea dego bohcci. 21</p>
<p>Kámma.22</p>
<p>Dákteriggi ja deahkit22</p>
<p>Dákteriggi ja deahkit váldet eanemus saji rupmašis. Dákteriggi lea muhtinlágan stellet mas rumaš sorjá.23 Dát stellet lea ráhkaduvvon dávttiin, mat leat gággadat24 ja garrasat. Dávttit ráhkaduvvet gálkkas, man mii oažžut rupmašii go juhkat mielkki ja borrat vuosttá.</p>
<p>Dákteriggi ii oidno olggul, muhto suojus25 apparáhtain sáhttá oaidnit rupmaša čađa. Dalle oažžut suojusgova dákterikkis. Muhtin sajiin sáhttit dovdat dávttiid, nu go čippiin ja ámadajus. Muhtin dávttit leat stuorrát, nu go čoarbealis, ja muhtin dávttit leat unnit, nugo suorpmain.</p>
<p>Dákteriggi šaddá oktilaččat go rumaš muđuige šaddá. Muhtimat ožžot alla dákterikki ja muhtimat ožžot veaháš vuollegeabbu dákterikki. Šaddat go mii stuorisin vai unnin, čuovvu soga, aiddo fal nu mo čalbmeivdni ja eará oasit rupmašis.</p>
<p>Juos olmmoš doadjá juolggi dahje gieđa, de manná dákti gaskat. Suojusgovas sáhttá oaidnit leago dákti doddjon, ja de bidjat gipssa juos lea dárbu. Gipssa siste bissu dákti áibbas starggasin, ja beassá de savvot ráfis. Dákteseallat ráhkadit dávtti nu ahte šaddá nanus ja garas fas.22</p>
<p>Deahkki ja deahkit leat maiddái sámegillii čagar ja čahkarat. Máná rupmaša ráhkadusa birra dadje boares olbmot čagar, ja olbmuid dehkiid lohke maiddái čagarin. Čagarduvvat máksá deahkkut dahje ahte deahkit (muskelat) sturrot. 23</p>
<p>Heaŋgá. 24 Stiivásat. 25 Røntgen.23</p>
<p>Dávttit leat gággadat, ja sáhttet dušše lihkadit lađđasiid bokte. Muhto dákteriggi livččii goitge orron áibbas jaska juos mis eai livčče deahkit ja čahkarat. Go deahkit ja čahkarat lihkahit lađđasiid mat leat dávttiid gaskkas, de mii lihkadit.</p>
<p>Mis leat deahkit mat stivrejit buot lađđasiid rupmašis – čielggis, niskkis, gieđain, julggiin, čoarbeliin ja vel suorbmagežiin ge. Juolgedeahkit sojahit čibbelađđasa nu ahte mii sáhttit čegŋet. Čielgedeahkit sojahit čielge lađđasiid nu ahte mii sáhttit gopmirdit ja geahččat eatnamii, ja giehtadeahkit sojahit suorbmalađđasiid nu ahte mii sáhttit liđiid čoaggit.</p>
<p>Raddevuovdda siste ja čoavjjis leat mis deahkit mat iešalddes barget. Dat cáhket borramuša čoliid čađa čoavjái ja bumpejit vara váimmu čađa ja gesset áimmu geahppáide almmá min jurdilkeahttá. Muhtin deahkit sáhttet lihkastahttit njálmmi, ja muhtin deahkit fas sáhttet geasašit jietnabaksamiid. Dalle sáhttit hállat dahje lávlut dahje boagustit.</p>
<p>Go mii lihkadit, de atnet deahkkeseallat áimmu ja biepmu.</p>
<p>Juos mii atnit dehkiid olu, de dárbbašit mii olu áimmu ja borramuša. Dan don fuobmát go viegadat ja stoagat. Dalle vuoiŋŋat johtileappot ja borranmiella lassána. Dáinna lágiin muitala rumaš goas dárbbaša eambbo áimmu ja biepmu.</p>
<p>Muhtin olbmuin leat unna deahkážat ja muhtin olbmuin leat stuorát deahkit. Dávjá leat gánddain stuorát deahkit go nieiddain, muhto eai gánddat leat álo gievrrat go nieiddat. Dehkiid ferte geava hit olu vai dollet rupmaša doaimmas. Juos mii dehkiid unnán atnit, de váibá ja njuolvu rumaš johtileappot. Mii atnit olu dehkiid go váccašit, stoahkat, dánsut, ja lášmmohallat. Go mii dan dávjá dahkat, de givrot deahkit ja rumaš čagar duvvá. Ja olles rupmašii šaddá buorre dovdu.</p>
<p>Olu rávisolbmot čohkkájit jaska kantuvrrain ja biillain ja TV dahje dihtora ovddas almmá geavatkeahttá buot dehkiideaset. Sii galggašedje lihkadit eambbo, nugo mánát dahket go duhko raddet. Lihkademiin olmmoš movttáska.</p>
<p>DoDDjon</p>
<p>Biebmosuddadanoalli</p>
<p>Juos rumaš galgá eallit, de ferte oažžut borramuša ja juhkamuša. Mii oažžut rupmašii máŋggalágan bibmosiid26 go borrat ja juhkat, muhto rumaš ii sáhte atnit buot daid. Borramuša fertet smávvet – suoskat, njiellat ja suolbmudit – vai iešguđetlágan bibmosat bohtet ávkin ja seallat sáhttet válljet daid bibmosiid maid dárbbašit. Neallje bibmosa leat valjis borramušas. ja dat leat proteiinnat, karbohydráhtat, buoidi ja čáhci.</p>
<p>Oastteeahppela!</p>
<p>PROTEIINNAID dárbbaša rumaš go galgá ráhkadit ođđa seallaid, dasgo geažos áigge jápmet muhtin viessalan27 seallat, ja rumaš ferte ráhkadit ođđa seallaid.</p>
<p>Mánát dárbbašit olu proteiinnaid vai sin rupmašat sáhttet ráhkadit olu ođđa seallaid ja šaddat ja stuorrut. Mielkkis, láibbis, vuostt ás, guolis ja bierggus leat eatnat proteiinnat. Vitamiinnaid oažžut vel lassin go borrat diek kár borramuša. Vitamiinnaid dárb bašit dušše veaháš. Sáhtát gova hallat ahte proteiinnat leat fiellut ja spihkárat maiguin hukset ođđa seallaid, ja vitamiinnat leat fas sahá ja veažir.</p>
<p>karbohydráhtat addet fámuid – energiija28 – sihke seallaid ráhka deapmái ja duhkoraddamii, bargamii ja lášmmohallamii. Lea buorre borrat karbohydráhtaid oktan fiiberiiguin. Fiiberat leat dakkár borramuš maid seallat eai dárbbaš. Muhto čoalit dárbbašit fiiberiid, go dat hoiget borramuša čoliid čađa. Roavvaláibbis ja buđehiin ja šaddosiin ja ruotnasiin leat karbohydráhtat oktan fiiberii guin. Fiiberat leat buorit čoliide. Niso láibbis, sohkarjuhkosis,29 njálgosiin ja jiekŋalávccas leat olu karbohydráhtat, muhto eai fiiberat.</p>
<p>BUOIDDI eat dárbbaš olu. Eat dárbbaš eambbo buoiddi go dan maid oažžut go borrat guoli, bierggu ja vuosttá ja go juhkat mielkki. Buđetlasttain ja gáhkuin ja njálgosiin lea valjis buoidi, nu ahte daid galggašeimmet borrat dušše duollet dálle.</p>
<p>Čáhci čuovvu masá álo daid ávdnasiid mat leat borramušas. Dasa lassin lea olu čáhci buot juhkamušain maid mii juhkat. Rumaš dárbbaša olu čázi, dasgo čáhci čađat lahcá30 olggos rupmašis vuoiŋŋanasa, bivastaga, baikka ja gučča mielde. 26</p>
<p>Biepmus lea biebmoávnnas dahje ávdnasat main biebmu lea ráhkaduvvan. 27 Váiban. 28 Energiija lea árja. 29 Sohkarjugus lea bruvsa. 30 Golgat dahje goaikut veaháš25</p>
<p>Buot borramušain lea njaddi31 ja hádja. Mii haksit ja máistit njuniin ja njuokčamiin. Muhto gosa šaddá borramuš maid mii coggat njálbmái?</p>
<p>Juos seallat galget oažžut bibmosiid borramušas, de ferte dan mollet. Álggus mii suoskat dan bániiguin. Njálmmis dat seahkána čolggain ja šaddá muhtinlágan suohkadin32 man mii njiellat.</p>
<p>Borramuš joatká de čottaráigge ja giehkáráigge vulos čoavjái. Čoavjjis dat njárbboda ja smávvuda eambbo ja eambbo ja seahkána bures.</p>
<p>Čoavjjis duvdása borramuš sáhppasii.33 Doppe biebmu njárbboda ja smávvuda vel eambbo. Dál lea borramuš šaddan guomun ja lea oaidnit dego málli. Bibmosat njammásit sáhppasa skitni34 sisa. Doppe viežžá varra bibmosiid ja doalvu daid miehtá rupmaša vái seallat besset válljet daid bibmosiid maid háliidit.</p>
<p>Ii buot njammás sisa. Dat mii báhcá sáhppasii, manná gassačoallái. Dakko gokko gassačoalli álgá, lea obbalággá.35 Sii geaidda šaddá vuolši36 obbalággái, fertejit čuohpahit dan eret. Dan haga birgejit bures.</p>
<p>Fiiberat ja bázahusat mat čoagganit gassačoallái, duvdásit viidáseappot ja šaddet duotkan.37 Go lea gártan olu duotka gassačoallegeahčái, de fertet baikkašit. Čáhci mii báhcá liiggás rupmašii, manná manimuččaide ja šaddá gužžan. Gužža golgá gužžaráhkkui, ja go lea olu gužža čoahkka nan dohko, de fertet cissat dahje gužžat. Dat manná iešalddes.</p>
<p>Juos mii borrat menddo olu borramuša, de báhcá muhtin ráje liiggás borramušas maŋŋá go seallat leat ožžon dan maid dárbbašit. Liiggi vurke rumaš duokko dákko. Juos borrat menddo olu buoiddes ja sohkarborramušaid, de lossut ja buoidut. Sii geat leat buoiddit, sáhttet borrat unnibut ja seaggut fas. Dalle golaha rumaš dan borramuša maid lea vurken. Rupmašii lea buoremus juos mii boradit muttágis áigebajiid.</p>
<p>BÁNIID mii dárbbašit biepmu suoskamii ja smávvemii, ja daid berre bures dikšut. Bániideamet galgat geallat amaset baktearat darvánit daidda ja dahkat ráiggiid. Unnin mis leat mielkebánit. Dat luovvanit ja gahččet olggos njálmmis, ja de šaddet ođđa bánit mat galget bistit eallinagi. Mielkebánit luovvanit ieža go galget.</p>
<p>Čott a</p>
<p>Čoavji</p>
<p>Gassačoalli</p>
<p>Birasčoalli</p>
<p>Manimuččaide</p>
<p>Manimuččaide</p>
<p>Gužžaráhkku</p>
<p>Lággá</p>
<p>Gužža</p>
<p>Baika</p>
<p>Manimuš</p>
<p>Manimuš31</p>
<p>Njaddi lea máistu, máhku dahje smáhkka. 32 Suohkat lea buvru. 33</p>
<p>Sáhpas lea birasčoalli. 34 Márfe <span type="quote">«náhkki»</span>, <span type="quote">«náhkki»</span> mii lea čoavjjis, čoliin ja váimmus. 35 Guomolággá, čoallemohkki. 36 Vuolši lea go lea <span type="quote">«boalddáhat»</span> mii vuolšu. 37 Dat mii lea čoliid siste ovdal go boahtá olggos ja šaddá baikan.26</p>
<p>Váibmu ja varra</p>
<p>Váimmu ja vara birra it soaitte smiehttan nu olu. Váibmu lea masá guovdu ratti, muhto veaháš eambbo gurutbeallái. Dat laggá38 ja bumpe vara oppa áigge, vaikko vel it fuopmáš dan. Buoremusat dan fuopmášat go johtilit coahkká.</p>
<p>Váibmu laggá ieš almmá min barggatkeahttá. Dat bumpe vara miehtá rupmaša, dárbahassii39 johtilit. Go mii rahčat dahje viehkat dahje ballat, de coahkká váibmu johtileappot ja bumpe vara johtileappot birra. Don it fuopmáš ahte váibmu laggá juos it iskka dahje guldal, nu jaskadit bargá. Doavttir sáhttá guldalit du váimmu guldalanapparáhtain – stetoskohpain – ja sáhttá gullat mo váibmu čavgá ja loažžá, ođđa ođđasis. Váimmus johtá varra varrasuonaide miehtá rupmaša. Olu olbmuin sáhttá muhtin varrasuonaid oaidnit liikkis, nugo giehtasealggis.</p>
<p>Varrasuonat leat dego bohcit maid čađa varra johtá buot seallaide. Dearvvas áibmu ja borramuša bibmosat maid johtet vara mielde dohko gosa galget. Dan maid seallat eai dárbbaš, váldá varra mielddis ja doalvu manimuččaide vái mii sáhttit gužžat eret dan maid rumaš ii áiggo vurket doaisttážii.40 Áibmu maid mii eat dárbbaš, manná ruovttoluotta geahppáide ja mii vuoigŋat dan olggos fas. Don oainnát ahte varraseallain lea olu bargamuš.</p>
<p>Varas lea čohkkes,41 rukses ivdni. Ruksesivdni lea rukses varraseallaid siste. Dat giktet42 áimmu miehtá rupmaša. Eará varraseallat, main ii leat ruksesivdni, dahket olu eará bargguid. Muhtimat goddet baktearaid, muhtimat ohcet váralaš ávdnasiid ja earát barget olu eará ávkkálaš bargguid.</p>
<p>Buot varraseallat govddodit varragolgosis.43 Das leat ávdnasat mat leat boahtán biepmus maid mii leat borran, proteiinnat ja karbohydráhtat ja buoidi ja čáhci. Varragolgosis leat maiddái dieđut ja suollemasvuođat ja olu oavddut.44 Jođedettiinis miehtá rupmaša fitná varra geahppáin viežžamin dearvvas áimmu, maid buot seallat dárbbašit. Geahpesseallat váldet dan áimmu maid mii vuoigŋat sisa, ja háhket45 dearvvas áimmu varrii. Áibmu boahtá varrii veahá veahážiid mielde. Rukses varraseallat váldet áimmu mielddiset. Áibmu mii lea adnojuvvon, manná vara mielde geahppáide, ja mii vuoigŋat dan olggos fas. 38</p>
<p>Go váibmu ja varrasoatna coahkká. 39 Nu olu go dárbbašuvvo, dárbbu mielde. 40 Maŋŋelii. 41 Čoahkkat lea go ivdni lea seavdnjat. 42</p>
<p>Giktit lea fievrridit, gikta lea fievrrádus. 43 Golggus lea varas dat mii lea dego máihli dahje sáhppi. 44 Oavdu lea stuorra imaš. 45</p>
<p>Háhkat lea doalvut dahje leveret. 27</p>
<p>Varra fitná maiddái čoliin viežžamin bibmosiid maid čoalleseallat leat njamman biepmus. Dát bibmosat čuvvot varragolgosii ja juhkkojuvvojit buot seallaide miehtá rupmaša. Birrajohtimis finada varra vuoivasis maid. Vuoivvas lea olgešbealde čoavjjis ja goziha visot váttis ávdnasiid mat bohtet rupmašii. Vuoivvas ráhkada maiddái ođđa ja dárbbašlaš ávdnasiid maid seallat dárbbašit, muhto maid eai máhte ieža ráhkadit. Vuoivvas dahká maid olu eará deaŧalaš bargguid, ja čorge ja fuolaha ahte varas leat visot ávdnasat mat galget. Muhtin varraseallat suddjejit min amamet buohccát. Birra jođettiineaset rupmašis áicet dát varraseallat leat go baktearat dahje virusat njommon min rupmašii ja dahkamin vahága. Dat leat min iktiseallat. Dat dieđihit eará seallaide, mat dearahit47 ja borralit baktearaid ja virusiid ja bilidit daid amaset dahkat dávdda. Dáid seallaid gohčodit hoaidiseallan.</p>
<p>Varas leat maiddái seallat mat sáhttet savvohit háviid. Go mii vardigoahtit, de dahkagohtet dát seallat gara. Ii mana guhkes áigi dan rájis go vardigoahtá dássážii go vardin bisána. Go vardit, de massit veaháš vara. Dat ii daga maidege, dasgo rupmašis lea valjis varra, ja oppa áigge ráhkaduvvá ođđa, dearvvas varra. 46</p>
<p>Čáhcefáhtti lea gužžaráhkku. 47</p>
<p>Dearahit lea boahtit johtilit dahje fáhkkestaga.</p>
<p>Biepmu mainna seallat leat geargan, doalvu varra manimuččaide. Olu lea čáhci ja veaháš leat eará bázahusat. Dát šaddá cissan dahje gužžan. Manimuččain golgá cissa/gužža – uriidna – čáhcefáhttái,46 gosa čoahkkana dassážii go galgat cissat/gužžat.28</p>
<p>Hoalda</p>
<p>Vuoigŋašat leat bures ráddjojuvvon oaivvi sisa ja leat ovddolaš48 oassi rupmašis. Vuoigŋašat holdejit49 rupmaša. Čalmmit, bealjit, njálbmi, liiki, njunni ja olu eará oasit dieđihit vuoigŋašiidda maid mii oaidnit, gullat, dovdat, máistit ja haksit. Visot dáid dieđuid vuoigŋašat čohkkejit ja vurkejit, ja de lea mis juoga man birra jurddašit.</p>
<p>Mo mii jurdagiid ráhkadit, ii dieđe oktage. Jurdda boahtá fáhkka, ja jurddašala dettiin bohtet ođđa jurdagat. Ii báljo mihkkege máilmmis leat nu imašlaš go dat.</p>
<p>Jurdagiiguin mii sáhttit stivret rupmaša. Go mii leat jurddašan juoidá ja mearridan juoidá, sáddejit vuoigŋašat dieđáhusaid rupmašii. Dieđáhusat johtet ovdan ruoktot nearvvaid bokte. Nearvvat leat dego telefonjohtasat mat mannet vuoigŋašiid sisa ja olggos fas doppe – olu binna bánna, seakka dieđáhusjohtasat.</p>
<p>Go mii váccašit, de vuoigŋašat gohččot nearv vaid bokte juolgedehkiid lihkahit čoarbeal lađđasiid ja čippiid ja julggiid, ja nu mii vázzilit.</p>
<p>Dieđáhusat mannet snáhppásit nearvvaid mielde, nu johtilit ahte illá háhppehit jurdilit ge. Vuoigŋašat dárbbašit áiggi gávnnahit mo rievttes láhkái dieđihit. Jurddaš man guhká mánná ferte hárjehallat ovdal go viehkala.</p>
<p>Go mii oaidnit ja gullat, máistit ja haksit ja dovdat, de muosáhit50 mii juoidá. Vuoigŋa šat čohkkejit fearániid ja jurdagiid maid bidjet oktii ja čatnet nuppi nubbái. Dáinna lágiin mii oahpa hallat. Olu das maid mii oahppat, mii muitit, ja dan maid muitit, sáhttit geavahit eará háve go dárbbašit dan. Dáinna lágiin sáhttit maiddái oahppat ja hoksát51 ođđa áššiid.</p>
<p>Go don buolašat báhkka vuoššanpláhttii, de muittát dan nuppe háve go dahká miela guoskkaldahttit báhkka pláhttii, ja dalle don it daga dan šat. Dalle leat oahppan juoidá.</p>
<p>Jurdagiiguin sáhttit fuopmášit ođđa áššiid – mii govahallat. Miellagovahaladettiin52 ovttastit ja sehkket veaháš das maid leat muosáhan veaháš dainna maid leat jurdda šan. Dáinna lágiin mii fuopmášit ođđa jurdagiid. Miellagovahallamat ja jurdagat sáhttet šaddat juonin juos atnit rupmaša. Dain sáhttet boahtit muitalusat dahje šuoŋat dahje sárgosat dahje dánssat dahje áibbas eará. 48</p>
<p>Oavdu lea imaš, ovddolaš lea imašlaš. 49 Holdet lea stivret ja áimmahuššat. Hoalda lea stivrejupmi ja fiehttu. 50 Muosáhit lea vásihit dahje fearánastit áiccuid veagas. 51 Hoksát lea gávnnahit dahje fuobmát. 52 Miellagovahallan lea fantaseren.29</p>
<p>Go rumaš lea váiban, gohččot vuoigŋašat min nohkkat, ja dalle mii viessat.53 Go mii oađđit, de vuoiŋŋasta rumaš, ja juohke oassi das muossána54 vuoiŋŋastettiin. Oađedettiin dahket jurdagat nu go ieža dáhttot. Jurdagat čohkkejit gáhppálagažiid55 buot das maid mii leat muosáhan ja jurddašan ja bargan ja maid mii háliidit ja doaivut. Dalle mii leat niegadeamen.</p>
<p>Go iđit fas šaddá, mii morihit ja rumaš doaibmá olles leavttus dahje leahtus – dasgo dál lea vuoŋis.56 Go rumaš bálle vuoiŋŋastit dalle go dárbbaša, de leat mii sakka eambbo virkui go leat gohcimin. 53</p>
<p>Viessat lea váibat. 54 Muossánit lea gululdaga, muossedit dahje ráfálaččat doaibmagoahtit. 55 Gáhppálagat lea bihtát dahje oasit. 56</p>
<p>Vuoŋis lea dalle go lea ollásit vuoiŋŋastan.30</p>
<p>Ovdáneapmi</p>
<p>Dan rájis go mii riegádit ja dassážii go boarásmuvvat, dáhpáhuvvá olu min rupmašiin ja jurdagiiguin. Go mii leat viđa jahkásaččat, de leat earáláganat go dalle go leat nuorat dahje rávvásat dahje boarrásat. Don dovddat ieš ahte earáhuvat – rumaš ovdána. Muhto don leat fal don álelassii.</p>
<p>Go ledjet unni, de it máhttán olus maidege. Don fertejit oahpahallat vázzit ja hállat dahje hupmat, ja dárbbašit hui olu veahki. Dađistaga ohppet bargat eambbo ja eambbo ieš.</p>
<p>Jurddaš man olu don dál máhtát.</p>
<p>Mánát stohket olu ja ohppet ođđa áššiid stoagadettiineaset. Go olmmoš oahppá juoidá, de jurddašišgoahtá ođđa áššiid. Dáid jurdagiid sáhttit atnit maŋŋá. Buot maid oahppat, mii vurket. Dan maid muitit, sáhttit fas viežžat vuorkkás ja atnit nuppe vuoro. Dađistaga ahtanuššá vuorká eambbo ja eambbo. Buot olbmot leat iešguđetláganat, ja mii sáhttit oahppat juoidá buohkain geaiguin mii gávnnadit ja gáimmadit.57 Mii sáhttit háleštit ja lonohallat jurdagiid guđet guimmiideametguin. Rumaš šaddá, ja don fuopmášat ahte biktasat leat unnon. Du mielas orrugohtet boares stohkosat suivadat58 ja dus šaddá miella ođđa áššiid bargat. Dađistaga máhtát gárvodit ieš ja čorget iežat lanja ja johtit bussiin iehčanassii. Áigi manná.</p>
<p>Oppa áigge mii šaddat boarráseabbon. Rupmašis oidno man boaris olmmoš lea. Neahku59 ja jietna ja lihkastagat earáhuvvet dađis go áigi manná. Visot maid mii oaidnit ja gullat, ja maid mii jurddašat ja dovdat, dahket ahte mii ovdánit ja earáhuvvat. Mii beroštit iešguđetlágan áššiin ja ságastit iešguđetlágan áššiin dađistaga go stuorrut.</p>
<p>Earenoamáš olu dáhpáhuvvá rupmašiin 10 ja 18 jagi gaskkas. Dan agis rumaš ráhkkana rávásmuvvat. Dat oidno olggul ja dovdo siskkil. Olmmoš liikosta álkit ja beroštišgoahtá iežas rupmašis. Dát áigi gohčoduvvo rávásmanahkin.60 Nieiddat rivdet sin láhkái ja gánddat sin láhkái, muhto buohkat dovdet ahte juoga ođđa ja imaš lea dáhpáhuvvamin.</p>
<p>Gánddain jietna roakkasma61 veaháš. Sidjiide šaddagohtet sepmonat, ja guolggat gieđavuliide ja siehpat vuolledábiid birra. cihppa ahtanuššá ja stuorru, ja rumaš ráhkadišgoahtá siepmanseallaid.</p>
<p>Nieiddain šaddet guolggat gieđavuliide ja siehpat vuolledábiid birra.</p>
<p>Čiččit sturrot, ja rupmaša siste láddet unna manneseallažat.</p>
<p>Juohke mánus luovvana okta láddan mannesealla mii sáhttá šaddat mánnán juos dat deaivida siepmanseallain.</p>
<p>Seammás ráhkada goaŧŧu olu ođđa seallaid ja ráhkkana dustet dan mii sáhttá šaddat mánnán. 57</p>
<p>Gáimmadit lea ovttastallat. 58</p>
<p>Suivat lea ahkit dahje dolkadahtti. 59</p>
<p>Neahku lea makkárin olmmoš lea oaidnit 60</p>
<p>Rávásmanahki lea olbmoláddanáigi dahje pubertehta. 61</p>
<p>Roakkasmit lea go jietna šaddá roaggaseabbun, roavváseabbun, roattusin.31</p>
<p>Dábálaččat boahtá mannesealla okto, go ii leat deaividan siepmansealla. Nuba ii šatta ge mánná. Dalle goaŧŧu čorggoda. Dákkár čorgen gohčoduvvo mánnodávdan. Dalle luovvanit ođđa seallat goaŧus, vardá veaháš, ja de golget goaŧŧoseallat ja muhtin varraseallat háhcis olggos. Mánnodávddat bistet muhtin beivviid ja bohtet juohke mánus. Muhtin nieiddat ožžot mánno dávddaid go leat 10 jahkásaččat ja muhtimat dalle go leat 16 jahkásaččat. Dat bohtet iešalddes dalle go galget. Muhtimiid mielas lea veaháš bávččas ja lossat, ja muhtimiid mielas dat illá dovdojit ge. Gánddarumaš ja nieiddarumaš leaba dál válbmašat ráhkadit mánáid, muhto mánná dárbbaša rávis eatni ja áhči. Danne fertejit buohkat váruhit amaset manne seallat ja siepmanseallat gávnnadit ovdal go gánda ja nieida diehtiba ahte soai duođai leaba válbmašat šaddat eadnin ja áhččin.</p>
<p>Suolggaid,62 muhto vissásii šaddet mánát nuorraolmmožin, ja nuorat fas rávis olmmožin. Jurdagat ja dovddut rivdet olu dan agis, iige leat álo nu álki eallit. Muhtimin lea hui váttis, muhtimin hui somá, ja dávjá gokko nu váddása ja suohttasa gaskkas. Nu lea buohkaid guovdu.</p>
<p>Rávisolbmot leat agi dáfus dego mánnávuođa ja boaresvuođa gaskkas. Sis lea dávjá hoahppu ja olu bargu, ja sii barget ruovttus dahje eará báikkis dahje guktuid sajiin. Sii veahkehit sin geat leat unnit ja sin geat leat hui boarrásat. Rávisolbmot dáhttot eallit oadjebasvuođas ja ráfis, sihke ruovttus ja muđui máilmmis. Dávjá háliidit buoret dili, ja sáhttá váttis válljet masa lea deaŧalaččamus golahit áiggi. Rávisolbmot suohtastallet sin vuogiset mielde. Eallin nuppástuvvá ja lea imašlaš. Boares olbmuin lea buorre dilli. Sii sáhtášedje bargat olu mielamieláššiid, muhto eai buot veaje. Sii leat eallán guhká ja sis lea olu jurddašeamuš ja olu muitaleamuš. Dadjat buot boaresolbmuid mielas lea suohtas gáimmadit mánáiguin, geain maiddái lea buorre dilli. Mánát ja rávisolbmot ja boaresolbmot sáhttet oahppat olu go ságastit guđet guimmiideasetguin. Hálešteapmái dahje humadeapmái lea deaŧalaš bidjat áiggi. Muhtin olbmot šaddet boarráseabbon go nuppit. Ii oktage dieđe goas su jápminbeaivi lea. Dat lea árvitmeahttun. Heagga nohká seamma johtilit go álgá. Mii ovdal ja maŋŋá eallima dáhpáhuvvá, eat dieđe. Dan mii fertet árvádallat ja oskut. 62</p>
<p>Suolggaid lea gululdaga.</p>
<p>Buozas ja dearvvas fas</p>
<p>Mii eat fuopmáš nu olu mo rupmašis manná juohkebeaivválaččat. Gal dat ieš iežas áittarda. Muhto duollet dálle rumaš veajuhuvvá, dasgo duollet dálle mii buohccát. Dalle dárbbaša rumaš áiggi áhtat63 fas, nu mo Álet go son oažžu nurvo</p>
<p>Dá lea Álet. Son lea viđa jahkásaš. Lea vuossárga, ja son lea olgun stoahkamin nu mo láve. Lea arvi, ja go Álet boahtá sisa, lea son njuoskan. Eahkedis Álet snuolggistišgoahtá. Son gossá ja lea illávejiid. Go nohkkanáigi šaddá, de lea son báhkas.</p>
<p>Áhčči navdá ahte Álet lea buozas. Danne son mihtida temperatuvrra. Termomehter čájeha 38,5. Álehis leat báhkkaliikkit.64</p>
<p>Álehii lea njommon virus. Virus lea darvánan njunnái ja čoddagii ja dahkan dávdda dohko. Nu go muittát, de leat seallat varas mat fuopmášit baktearaid ja virusiid. Dat leat iktiseallat. Dat dieđihit eará seallaide – hoaidiseallaide65 ahte virus lea beassan rupmašii. 32 63</p>
<p>Áhtat lea buorránit dahje dearvvasmuvvat. 64</p>
<p>Báhkkáliikkit lea feber dahje báhkkadávda. 65</p>
<p>Hoaidi lea dat gii/mii hoaidá dahje atná máŧas juoidá. 33</p>
<p>Hoaidiseallat šávihit njunnái ja čoddagii ja bilidišgohtet virusiid. Go rumaš lea doarrumin virusiiguin ja baktearaiguin, mii oažžut báhkkaliikkiid. Nu geavai Áleha rupmašii.</p>
<p>Go Álet moriha maŋŋebárgga iđida, de ii oro veahášge áđat. Áhčči mihtida temperatuvrra fas, ja dál dat lea 38,1. Álehis bávččasta čotta. Bealjit maid bávččastit, ja njunis lea olu snuolga. Álet ferte orrut ruovttus ja veallát seaŋggas, iige beasa mánáidgárdái vuolgit. Álet dovdá ahte son lea buozas.</p>
<p>Áhčči gávdná njunnegoaikkanasaid. Álet velleda oaivi gávvut, ja áhčči goaikala guokte goaikkanasa goabbat njunneráigái. Álet šaddá veallát oaivi gávvut veaháš áiggi vai njunnegoaikkanasat váikkuhišgohtet albma láhkái. Maŋŋelaš manná áhčči apotehkii ja oastá njunnespráija.</p>
<p>Dainna lea álkit cirgalastit dálkasa njunneráiggiide. Ruoktot boađedettiin oastá áhčči bulláid láibbohagas. Dalle oažžu Álet muorjesáhpi66 ja bulláid. Álehis lea goiku, dasgo rumaš leaiku bivastagaid ja lea báhkkanan báhkkaliikkiin.</p>
<p>Álet cirgala njunnespráija golbmii beaivái ja juhká liegga čáhppesjieretsáhpi mas leat cvitamiinnat. Das ábuha vissa maid. Gaskavahku son stoahká seaŋggas, muhto lea ain šliettas ja oađđá olu. Áhčči muitala ahte vaikko sus lea bávččas dál, de váidot bákčasat ja gosahat fargga. Áleha rupmaša siste rahčet seallat bilidit virusiid ja áhtadit67 rupmaša.</p>
<p>Duorastaga orru Álet veadjimin sakka buorebut, ja báhkkaliikkit leat masá nohkan. Dál veadjá seaŋggas lihkkat, muhto ferte odne vel orrut siste. Bearjadaga lea Álet áibbas dearvvas fas ja beassá olggos stoahkat nu go láve. 66</p>
<p>Muorejsáhppi lea sákta. 67</p>
<p>Áhtadit lea buoridit go lea buozas. Áhtat lea buorránit ja šaddat dearvaseabbon.34</p>
<p>Muhtimin dárbbaša rumaš veaháš veahki dearvvasmuvvat fas, earenoamážit juos bártašuvvan lea.</p>
<p>Dá lea Márte. Son lea ovcci jahkásaš ja lea čiekčamin spáppa skuvllas ruoktot boađedettiin. Fáhkkestaga jorrala spábba biilageidnui. Márte ii muitte váruhit go viehkala spáppa maŋŋái. Dalle dáhpáhuvvá juoga issoras. Márte vuojáhallá biilii. Son jámálga68 ja veallá geainnu alde, iige muitte maidege ovdal go moriha buohccibiillas jođus buohccevissui. Márte suorgana ja čierrugoahtá. Miehtá rupmaša leat bákčasat, earenoamážit gurutgieđas. 68</p>
<p>Jámálgit lea galmmas mannat35</p>
<p>Buohcceviesus iskkada doavttir Mártte. Doppe váldet suojusgova su gieđas, ja govva čájeha ahte dákti gieđas lea doddjon. Doavttir gipse gieđa vai dákti beassá ráfis savvot.69</p>
<p>Seallat ádjánit guhká savvohit dávtti. Danne ferte gipsa orrut gieđas njeallje vahku. Njeallje vahku lea guhkes áigi</p>
<p>Mártte mielas.</p>
<p>Márte lea nordadan oaivvi maid. Doavttir jáhkká su ožžon vuoiŋŋašdoarggástusa dasgo lei galmmas mannan ja iige muitte iežas leamaš ruoktot jođus. Danne ferte Márte veallát veahá áiggi buohcceviesus ja vuoiŋŋastit seaŋggas. Buohcceviesus lea oalle suohtas. Eatni guovttos áhčiin oažžuba maid orrut Mártte luhtte nu guhká go háliideaba.</p>
<p>Vahku geažes beassá Márte álgit skuvlii fas. Njeallje vahku maŋŋá lihkuhisvuođa mannaba Mártte guovttos etniin buohccevissui váldit gipssa eret. Giehta orru veaháš ártet ja amas go lea orron nu guhká gipssa siste. Muhto fargga lea giehta fas nu go ovdal, ja Márte lea čavddásman70 fas.</p>
<p>Márte lei lihkkoš go ollásit dearvvasmuvai maŋŋá lihkuhisvuođa. Almmái gii vujii Mártte ala lei ilus go ii mannan vearrábut. Soai leaba goappašagat smiehttan man váralaš sáhttá leat johtalusas 69</p>
<p>Savvot lea go hávvi dahje dákti buorrána. 70</p>
<p>Šaddat seammá ollis ja dearvvas go ovdal lea leamaš.</p>
<p>Dávddat</p>
<p>Masá buot dávddat maid mánát ožžot, buorránit ieža. Eatnat dávddat bohtet virusiin ja baktearain maid iktiseallat ja hoaidiseallat áiddastahttet.71 Dat dárbbašit veaháš áiggi, ja olmmoš lea buozas muhtin beivviid.</p>
<p>Mánná sáhttá máŋgga láhkai dovdat mo son lea buohcci.nuorvvu</p>
<p>Buot mánát leat nurvos máŋgii jahkái, ja dávjjit dálvet go geasset. Nuorvvu boahtá go muhtinlágan virus beassá vuoiŋŋaide ja dahká dávdda. Leat máŋggalágan virusat mat dahket nurvo. Don snuolggistat ja soaittát oažžut čottabákčasa, du gosaha ja bealjit ja nierat leat rašit.</p>
<p>Rumaš áiddastahttá nurvo, nu ahte dávda váidu72 ja nohká. Juos njunni oalát dahppasa,73 de sáhttá njunnecirgganas ábuhit. Dábálaččat olmmoš ii buohccá hirbmasit go lea nurvos. Juos orru nuorvvu bahkkemin, de sáhttá borrat liige cvitamiinnaid muhtin beivviid. Ja sáhttá gulaskuddat leat go earáin buorit neavvagat. .</p>
<p>Bealljecirggohat</p>
<p>Eatnat mánát ožžot bealljecirggohaga go leat nurvos. Dávjá lea dušše raššivuohta mii boahtá nurvos, muhto muhtimin boahtá bávččas baktearain mat leat beassan ja giddanan unna oarážii,74 mii manná bajimusas njielus gaskabealljái. Dalle dievvá siedja bealljecuocca75 siskkabeallái ja deaddá bealljecuocca vuostá, ja dat lea hui gujis.76 Dát sáhttá buorránit iešalddes, muhto dávjá dárbbaša rumaš veaháš veahki goddit baktearaid amas beallji bávččastit nu guhká. Dakkár baktearagoddindálkasiid oaččut doaktáris. Seammás sáhttá njunnespráija atnit vai manahat njillui bissu rabas. Dávjá bávččastit bealjit nu sakka ahte dárbbaša velá veaháš dálkasa mii váiduda cirggohaga. Ja muhtimin luoddana bealljecuozza dasgo siedja deaddá siskkil cuocca vuostá. Go dat dáhpáhuvvá, de nohká bávččas 71</p>
<p>Áiddastahttit lea dávdda bissehit. 72 Váidut lea uhccánit eambbo ja eambbo. 73 Dahppasit lea go ráigi giddana dahje deahtásmuvvá. 74 Oarri lea dego jođas dahje kanála rupmašis. 75</p>
<p>Bealljecuocca sáhttá maiddái lohkat spažacuozzan. 76 Gujis lea go hirbmasit bávččaga dahje bávččasta.37</p>
<p>Báhkkaliikkit</p>
<p>Go virusat dahje baktearat dahket dávdda, de oažžu olmmoš dávjá báhkkaliikkiid.77 Dalle goargŋu rupmaša temperatuvra ja olmmoš báhkkana ja lisista . Dearvvasnaga lea min temperatuvra 36,5 ja 37,5 ceahki gaskkas. Go mis leat báhkkaliikkit, de sáhttá rumašliekkas goargŋut gitta 41 ceahki rádjai. Báhkkaliikkiid mihtidit digitálatermomehteriin dahje termomehteriin mii čájeha cehkiid.79 Go olbmos leat báhkkaliikkit, son bivastuvvá olu. Dalle dárbbaša rumaš eambbo juhkamuša go dábálaččat. Báhkkaliikkit sáhttet leat unohasat. Danne sáhttá váldit dálkasiid mat coahkudit báhkkaliikkiid. Dakkár dálkasiid fidne oastit apotehkas, ja deaŧalaš lea váldit dušše nu olu dálkasa go skáhpus lohká mearrin. Ii leat nu ahte son, geas leat eanemus báhkkaliikkit, lea eanemus skibas.80 Olmmoš sáhttá iežas mielas orrut lossadit skihpamin vaikko vel eai leat ge báhkkaliikkit, ja sáhttá veadjit bures vaikko vel leat ge buollevaš báhkkaliikkit.</p>
<p>Čottabávččas</p>
<p>Go olbmos lea nuorvvu, sutnje boahtá dávjá maid čotta bávččas, muhto muhtimin boahtá dušše čotta bávččas. Dalle sáhttet leat virusat dahje baktearat mat dahket dávdda, ja dábálaččat rumaš ieš áiddastahttá dan. Muhto muhtimin dárbbaša baktearagoddindálkasa, juos guhká lea lissan čottabákčasiin. Dalle láve doavttir guhkes sákkiin viežžat iskosa vai gávnnaha guđelágan baktearat dahket dávdda, ja de oažžu buohcci dálkasiid, juos lea dárbu.</p>
<p>Muhtimat gosset olu go leat nurvos. Go olmmoš gossá, de bohtet šliivi ja luonit vuoiŋŋain. Gossan ja gastin buhtista vuoiŋŋaid. Danne galgá vuordit guhká ovdal go váldá dálkasiid mat váidudit gosahaga. Eanaš gosahatdálkasat maid fidne oastit, leat divrasat ja ábuheamet.81 Buot buoremus lea ráhkadit iežas gosahatsáhpi. Oaččut juhkat aivve liegga dahje galbma muorjesáhpi dahje deaja dahje čázi. Dalle njárbu šliivi mii lea vuoiŋŋain ja šaddá geahppaseabbon gossat bajás, ja nuba lea uhcit gággamuš gosadettiin. 77</p>
<p>Báhkkaliikkit dahje báhkkadávda lea feber. 78 Lisistit lea šaddat veahá buozasin ja veajuheapmen 79 Ceahkki lea seammá go gráda, ja dat muitala man liekkas dahje galmmas juoga lea, nappo makkár temperatuvra lea. 80 Skibas lea buohcci. 81 Ábuheapme lea dakkár mii ii veahket. Áhpu lea veahkki. Ábuhit leat veahkehit38</p>
<p>Oaivebávččas</p>
<p>Oaivebávččas sáhttá boahtit vaikko mas. Muhtimat ožžot oaivebákčasa go influensa boahtá, muhto dábálaččat leat eará sivat oaivebákčasii. Eatnašat geat ožžot oaive bákčasa, leat sakka váiban dahje olu balus. Dalle leat deahkit ja suonat niskkis ja oaivvis guhká vuoiŋŋaskeahttá čavgan. Dainna olmmoš váibá ja dolká. Dalle gánniha gávnnahit manne olmmoš ballá ja čavgá, ja de sáhtášii baicca juoidá dahkat dainna amas oaivebávččas givssidit šat. Oaivebávččas jávká eanaš háviid go veallá jaska lanjas gos ii leat menddo liekkas iige menddo čuovgat, ja gos jurddaša juoidá sulolačča.82 Sáhttá gal veahá botta ádjánit. Juos dat ii ábut, de ábuha váldit bávččasváidudandálkasa.83 Juos dávjá lea oaivebávččas, iige dieđe manne, de seahtá mannat doaktárii veahki dihtii.</p>
<p>Influensa</p>
<p>Muhtin virusat eai daga dávddaid dušše čoddagii dahje čoavjái, muhto veaháš gokkoge. Dalle orru olmmoš headju olles rupmašis. Sáhttá rašástahttit85 duokkot dákko rupmašis. Olbmui bohtet báhkkaliikkit, son veajuhuvvá ja váibá, ja soaitá oažžut oaivebákčasa nai. Son šaddá oaivejorgásii ja háliidivččii aivve vuoiŋŋastit. Dan gohčodit influensan. Dat ge buorrána iešalddes, muhto sáhttá bistit guhkibut go dábálaš nuorvvu. Juos olbmos leat sakka báhkkaliikkit, de sáhttá ábuhit febernjeaidindálkkas man fidne apotehkas.</p>
<p>Čoavjebávččas</p>
<p>Mis leat olu baktearat čoavjjis ja čoliin mat leat rupmaša ustibat. Muhtimin bohtet čoavjái almmage virusat dahje baktearat, maidda čoavji ii leat hárjánán. Dalle sáhttá boahtit čoavjebávččas ja mii soaitit vuovssestuvvat.86 Dávjá boahtá čoalas87 velá. Čoalas lea njárbes luhča mii ii leat geargan šaddat duotkan ja loahpas baikan dasgo čoalis lea leamaš nu hoahppu das beassat eret. Dalle ferte njirgehit88 máŋgii beaivái. Čoavjebávččas ja lužohat lea dego nuorvvu čoavjjis ja čoliin. Dat nohká iešalddes. Juos čoavjebávččas ja čoalas bistá guhká, de massá rumaš olu biepmu ja čázi. Danne lea deaŧalaš bissehit lužohaga, juos dat ieš ii noga. Dalle galgá álggus juhkat unnánaččat ja dávjá. Njárbes deadja, rušpemáihli, sarritsáhppi ja eahppelseaŋaš veahkeha rupmaša bissehit čoallasa johtileappot. Mielkki ii galggašii juhkat muhtin áigái, go dainna joatkašuvvá čoalas. Go orru šaddamin áđabun, de sáhttá borragoahtit ja juhkagoahtit dan masa mielastuvvá, veaháveahážiid. Čoavjebávččas sáhttá boahtit vaikko vel ii leat ge buozas. Leat sihkkarit vásihan ahte juos lea juoga hui čearggus89 mii galgá dáhpáhuvvat dahje juos balat juostá, de sáhttá unohastit čoavjjis. Mađe eambbo balus, dađe eambbo dovdo čoavjjis čárvvohat.90 Muhtimin dovdo bávččas čoavjjis almmá olbmo dieđekeahttá mas ballá. Dalle lea vuogas gávnnahit mas olmmoš ballá, na go de čárvvohat luoitá. 82</p>
<p>Sulolaš lea hui buorre ja somá. 83 Bávččasváidudandálkkas lea dálkkas mii dahká ahte heaitá bávččasteames. 84 Seahtit lea berret. 85 Rašástahttit lea go várká ja leat bákčasat. 86 Vuovssestuvvat lea dalle go gákkaha váimmu ja šaddá miella vuoksit. 87 Čoalas lea lužohat dahje luhčadávda. 88 Njirgehit lea luhččet/ baikit luhčasa. Lužas lea čoalas. 89 Čearggus lea speanta. 90 Čárvvohat lea čoavjebávččas mii dego čárvu.39</p>
<p>Mánádávddat</p>
<p>Rukses dielkkut dahje unna goavhllážat mat ihtet liikái, gohčoduvvojit ihttomin.91 Muhtin dávddat maid mánát ožžot, dahket báhkkaliikkiid ja ihttomiid. Daid lohket mánádávdan, ja dat njommot álkit ja bohtet dušše oktii. Masá buot mánádávddat buorránit iešalddes. Mánádávddat dovdojit álggus dego livččii nuorvvu boahtán. Olmmoš oažžu báhkkaliikkiid, ja de ihtto veahá áiggi geažes. Bárkodávda,92 ruksesboahkut,93 golmmabeaifeber ja čáhceboahkut94 leat virusdávddat ja buorránit ieža. Ruksesfeber95 lea hárvenaš dávda mii sulastahttá eará dávddaid main leat ihttomat ja báhkkaliikkit, muhto dat boahtá baktearain, ja dalle dárbbaša olmmoš baktearagoddi dálkasa. Leat eará dávddat ge mat sulastahttet mánádávddaid. Juos it dieđe makkár dávda dutnje lea njommon, soaitá doavttir diehtit du veahkehit. Daskovihki96 lea dakkár mánádávda mii bohtteha čolgarávssáid. Čolgarávssát leat nieraid siste ja olloliid vuolde ja dahket čolgga njálbmái. Dat bohtanit nuppi bealde dahje guktuid bealde. Daskovihki lea virusdávda mii buorrána iešalddes.</p>
<p>Obbondávda</p>
<p>Mii dadjat ahte lea obbon go duotka bahkašuvvá ja garrá gassačoallái ja iige šat beasa guhkkelii. Dábálaččat luovvana iešalddes, muhto sáhttá leat bávččas juos bistá guhká. Galgá borrat biepmu mas leat fiiberat97 vai čoliin lea juoga maiguin hoiget duotkka čoalleráigge. Ja de galgá guhká čohkohallat ja cáhkkat hivssegis go dovdá ahte baika livččii boahtimin olggos</p>
<p>Spiiden cissa dahje guččadettiin</p>
<p>Juos cissaha dávjá dušše unna riškkanasaid ja spiide juohke háve go cissá dahje gužžá, sáhttet baktearat beassan gužžaoarrái. Dat lea bávččas. Dalle lea deaŧalaš ahte oažžu divššu doaktáris. Ferte váldit mielde gužžaiskosa man doavttir guorahallá. 91</p>
<p>Ihttomat leat čuoggát, goavhllit, iđáhat dahje ruošmmit liikkis. 92 Bárkodávda lea mešliŋŋat. 93 Ruksesboahkut, dahje rivihisboahkut, leat rukses dilkkožat maid dárogillii lohket røde hunder (rukses beatnagat). 94 Čáhceboahkut leat goavhllit liikkis. 95 Ruksesfeber dahje ruksesbáhkkaliikkit lea dadjet maid skarlagenfeberin. 96 Daskovihki lea kusma. 97 Fiiberat lea sáigarat dahje sárrasat biepmus40</p>
<p>Spárttut</p>
<p>Spárttut leat dego smávva náppážat liikkis. Dat šaddet gieđaide ja julggiide. Dat jávket ieža muhtin áigge geažes, muhto sáhttá šaddat guhkki vuordit. Juos spárttut leat ovddas dahje rašit, de sáhttá geahččalit vuoidat dálkasiin man apotehkas oastá. Juos ii ábut, de sáhttá mannat doaktárii ábu dihtii.</p>
<p>Eamidielkkut</p>
<p>Buot olbmuin leat eamidielkkut.98 Dat leat dielkkut mat leat ruškadeappot go liiki muđui. Muhtin olbmuin leat eambbo dielkkut go earáin. Juos okta dielku stuorru dahje rievdá ja ropmu, de sáhttá dielkkus leat dávda. Dalle lea buoremus mannat doaktárii váldit dan eret.</p>
<p>Durvát ja dihkit</p>
<p>Durvát99 ja dihkit leat binná bánna divrrážat mat borret liikki. Dat sakŋidit. Juos don cokkat earáid biktasiid, dahje veallát ovtta seaŋggas suinna geas leat durvát ja dihkit, de sáhttet muhtin divrrit beahkilit du ala. Leat fidnemis dálkasat maiguin sáhttá vuoidat liikki nu ahte durvát ja dihkit jápmet. Daid fidne oastit apotehkas, ja buohkat bearašgottis masa leat njommon durvát dahje dihkit, galget dainna dálkasiin vuoidat. Dalle sáhttá beassat dain.</p>
<p>Ruvssodan čalmmit</p>
<p>Čalmmit leat hearkkit baktearaide. Juos baktearat čoahkkanit čalbmái, de ruvssoda, ruččaga ja várkagoahtá čalbmegeahči. Dalle sáhttá doidit čalmmi čáziin ja bassat čalmmi birra veaháš sáibbočáziin. Dalle dábálaččat buorrána iešalddes. Juos dat ii ábut, sáhttá doaktáris oažžut čalbmegoaikkanasaid mat goddet baktearaid. Juos čalmmit leat ruoksadat ja bohttasat ja ganjaldit, de sáhttá dat boahtit das go lea allergiija juogamasa. 98</p>
<p>Eamidielkkut leat riegádanmearkkat. 99</p>
<p>Durvát leat saŋášdávda, skábba41</p>
<p>Allergiija</p>
<p>Olu mánáin lea allergiija juogamasa. Allergiija máksá ahte lea juoga man rumaš ii gierdda nu bures. Allergiija sáhttá leat lossat dahje geahpas, ja máŋgasis geahppu allergiija dađistaga go šaddet. Allergiija albmana100 go rumaš guoská juosat maid ii gierdda, ja dalle váidalit liiki dahje čalmmit dahje vuoiŋŋat dahje biebmosuddadanoalli ahte juoga lea boastut.</p>
<p>Allergiija liikkis sakŋida čađat. Sáhttet šaddat skoavhllit mat bohtanit ja ruvssodit ja sakŋidit. Muhtimat gohčodit dan rušmmasin.101 Dat váidot muhtin áiggi geažes, muhto sáhttet leat dan muttos unohasat ahte berre oažžut dálkasa dan vuostá. Muhtimiid liikái ihtet fas rukses dielkkut mat sakŋidit ja laigasit ja šaddet ruohkahahkan.102 Dat gohčoduvvojit ekseman.103 Sii geain lea eksema, fertejit dikšut liikkiset juohke beaivvi, vuoidat liikki vai bissu linisin ja atnit dálkkasvuoidasiid duollet dálle.</p>
<p>Allergiija vuoiŋŋain dovdo njunis. Olmmoš dovdá ahte njunni golgagoahtá, sakŋida ja gasttihišgoahtá. Sáhttá dadjat dan suoidnenuorvvun. Čalmmit soitet maid bohtanit, ja gatnjalat golgagohtet. Dat maid áđasmuvvá muhtin áiggi geažes, muhto dáidá leat vuogas dálkasiin dikšut.</p>
<p>Muhtimat dovdet allergiija go gossagohtet ja čotta sakŋida. Muhtimiin fas giegir bohtana ja basku, ja de šaddá lossat vuoigŋat. Áddemis lea ahte olmmoš sáhttá suorganit go dovdá ahte ii sáhte vuoigŋat albma láhkai. Dalle sáhtát veahkehit su gii lea balus vai vuoigŋá lotkadit104 ja vái lea geahppaset vuoigŋat. Juos dohppehallá lossa vuoigŋamii, de gohčoduvvo dávda ástmán.</p>
<p>Allergiija biebmosuddadanoalis sáhttá fuopmášit go baksamat ja njálbmi bohtanit ja sakŋidit. Muhtimiidda šaddet skoavhllit liikái mat sakŋidit, ja muhtimiid gákkaha váimmu ja vuovssiha ja lužuha. Muhtimiidda šaddá lossat vuoigŋat juos leat borran borramuša maid eai gierdda.</p>
<p>Buohkat geain lea allergiija juogamasa, ja sii leat ollugat, berrejit garvit daid ávdnasiid maid eai gierdda. Dainna mii sáhttit veahkehit guđet guimmiideamet. Sáhttá leat heasta105 dahje gussa dahje bussá dahje beana dahje suoinnit dahje rásit dahje niehtit dahje eanamuorjjit dahje guolli dahje manit dahje vaikko mii. Muhtimiidda šaddá garraset allergiija go leat balus dahje ballet juostá. Dan sáhttá dikšut vai dilli šaddá áđabun.100</p>
<p>Albmanit lea ihtit dahje boahtit ovdan. 101</p>
<p>Rušmasat leat elveblest dárogillii. 102</p>
<p>Ruohkahat lea hávvi mii boahtá ruohkkamis. 103</p>
<p>Eksema lea maiddái iđáhat sámegillii. 104</p>
<p>Lotkat lea gulul dahje ráfalaččat. 105</p>
<p>Heasta lea sámegillii maiddái heabuš.42</p>
<p>Njunnevardin</p>
<p>Vardin njunis sáhttá orrut hui ilgat, muhto ii leat váralaš. Sáhttá suorpmain deaddit njuni vuostá siiddus. Ii ábut doallat oaivvi maŋos, go dalle golgá varra baicca čoddagii. Njunnevardin bisána iešalddis veahá áiggi geažes, nu go vardin eará háviin ge.</p>
<p>Hávit</p>
<p>Buot mánát bávččagahttet iežaset nu ahte vardet muhtimin. Dalle galgá bassat hávi bures amaset duolvvat ja baktearat darvánit hávvái. Buoremus lea bassat hávi muhtinlágan hávvečáziin man oastá apotehkas. Lea veaháš bávččas dan botta go hávi bassá, muhto buhtistemiin hávvi savvo johtileappot. Go hávvi savvo, de šaddá garra hávi ala mii suddje dan dan botta go seallat leat buorideamen dan vuolde. Juos gardá gara eret, de bilida seallaid ovdii mat livčče savvoheamen vai šaddá čáppa uddu.106</p>
<p>Boahkuheamit</p>
<p>Go virusat dahje baktearat dahket dávddaid min rupmašii, de soahttá rumaš daiguin. Dan gal máhttá rumaš. Dat ráhkada seallaid ja ávdnasiid mat áicájit ja borret virusiid ja baktearaid ovdal go dahket dávdda nuppe háve go bohtet. Dainna lágiin lea rupmašis bealuštus válmmaš. Nie ráhkada rumaš bealuštusa mánádávddaid vuostá maid. Danne midjiide boahtá mánádávda dušše oktii eallimis. Go geahččala rupmaša oahpahit bealuštit iežas almmá buohccákeahttá vuosttas háve, de gohčodit dan boahkuheapmin.107 Dalle čuggesta divššár dálkkasnáluin man siste lea ávnnas mii galgá oahpahit rupmaša bealuštit iežas muhtin váralaš bakteara dahje virusa vuostá. Norggas boahku huvvojit buot mánát máŋga diekkár váralaš bakteara dahje virusa vuostá, ja dainna mii galgat leat ilus, dasgo ollugat de veltet njoammuduvvomis váralaš dávddaiguin. Dearvvas vuođa divššár lea son gii láve boahkuhit mánáid, juogo dearvas vuođaguovddážis dahje skuvllas.106</p>
<p>Uddu lea mearka mii báhcá go hávvi lea savvon.107</p>
<p>Boahkuhit lea vaksiinna bidjat..43</p>
<p>Doaktára luhtte</p>
<p>Go olmmoš buohccá ja iige dieđe leago váralaš dávda, dahje juos navdá iežas dárbbašit dálkasiid dahje juos lea hui balus, de sáhttá čuojahit doaktárii. Doavttir lea almmái/dievdu dahje nisu gii diehtá olu rupmašis ja mo sáhttá oažžut veahki bissut dearvvasin. Doavttir diehtá bures mo dikšut iešguđetlágan rumašgivssiid, muhto dávddaid sáhttá máŋgga láhkai dikšut. Soaittát gullan kiropraktora dahje fysioterapiija dahje akupunktura birra? Buorre lihkus leat ollugat geat barget olbmuid dearvvasmahttimiin. Vaikko vel doavttir ii buot áiggiid sáhte dalán dearvvasmahttit du, de sáhttá goit addit dálkasiid ja neavvagiid mo don ieš sáhtát veahkehit iežat dearvvasmuvvat. Doavttir jearaha dus olu go áigu gávnnahit mii dus lea. Maŋŋil iskkada du. Maid son jearrá ja mo son iskkada du, lea ollásit dan duohken man sujas108 don bohtet doaktárii. Muhtin iskosiid dahká doavttir masá álo: Son guldala rupmaša guldalanapparáhtain mainna bures gullá vuoigŋama ja váimmu laggama109 ja čoavjji bunjaideami.110 Sáhttá maid bealljegiikkáriin guovlat beljiide ja guovlat bealljecuocca. Dalle soaitá bosádastit áimmu bealljeráigge sisa vái oaidná mo bealljecuozza sparaida.111 Dat čagalduhttá. Go čoddagii guovlá, de atná livtta ja spahtela. Spahtel lea dego stuorra lákcajiekŋasággi mainna doavttir deaddá njuokčama go guovlá čoddagii. Dalle sáhttá oaidnit gitta njillui. Muhtin mánáid mielas dat lea unohas, muhto ii leat bávččas. Go áigu doaktárii, de galgá dávjá váldit mielde gužžaiskosa doaktárii. Dalle geavaha áibbas buhtes lása. De bassá cissanávlli dahje cissaráiggi birra ja cissá lása sisa. Sáhttá leat veaháš váttis. Juos doavttir ii sáhte geahčadit cissa dakkaviđe, de ferte dat orrut čoaskaskáhpes dan botta. Hárvenaš ferte olmmoš váldit varraiskosa. Dalle lávejit čuggestit náluin suorbmageahčái ja váldit muhtin varragoaikkanasa bohcáža sisa, dahje njoarahit muhtin meari vara varrasuonas gieđas unna lásaža sisa. Dat bávččaga dan dagadettiin, muhto heaitá johtilit bávččasteames. Juos áigot iskat vel eambbo, de dieđihit ovddalgihtii maid áigot. Danne ii gánnit ballat, ovdal go diehtá leago ballanveara.</p>
<p>Dábálaččamus dávddat leat dábálaččamusat. Muhto leat dieđusge dávddat mat leat hárvásat, ja muhtimat dain leat sihke hirbmat hárvásat ja viehka váralaččat. Dakkár dávddaid eai gallis oaččo. Buorre lihkus leat eatnašat dearvasat eanaš áigge, muhto muhtimin mii buohccát, ja mii dearvvasmuvvat fas. Dainna mii gal oažžut illudit. 108</p>
<p>Sudja lea sivva dahje árta. 109</p>
<p>Laggat lea go váibmu coahkká. 110</p>
<p>Bunjaidit lea go čoavjjis ja čoliin gullojit jienat. 111</p>
<p>Sparaidit lea lihkadit44</p>
<p>Mii leat buohkat iešguđetláganat.</p>
<p>Mis lea buohkain juoga mii dahká juohkehačča mis earenoamážin. Juoga mii lea áibbas persovnnalaš. Dainna mii sáhttit leat ilus ja rámis. Go mii oahpásmuvvat earáiguin, de fuopmášit mii mis lea masa sii liikojit ja mii sis lea masa mii liikot. Dalle mii oahppat juoidá sin persovnnalašvuođa birra ja oažžut ođđa olbmuid geaidda mii leat buorit. 45</p>
<p><em type="bold">Muhtin olbmuid dovdat bures. Nuppiin diehtit dušše </em><em type="bold">nama. Máŋgasa leat dušše oainnestan, muhto eanaš </em><em type="bold">olbmuin máilmmis eat oppa dieđege. Muhtimiidda </em><em type="bold">geaid dovdat, mii liikot bures. Muhtimiidda fas eat </em><em type="bold">liiko nu bures, muhto sis geaid eat leat vel oaidnán, </em><em type="bold">eat dieđe maidege. Eatnašat sis leat sihkkarit buorit </em><em type="bold">olbmot – nu mo miige. </em></p>
<p>Mii buohkat ballat veaháš sis geaid eat dovdda, ja dat ii leat imaš, go miihan eat dieđe mo sii leat. Muhto leat álo muhtimat geaidda mii sáhttit liikot – muhtimat geat sáhttet leat min skihpárat dahje olbmát.</p>
<p>Lea oadjebas gáimmadit singuin geaid mii dovdat ja geaidda mii leat gierrásat.112 Lea buorre go leat eambbosat ovttas, ja sáhttá leat jeđđehussan go olmmoš ieš lea okta máŋgasa searvvis. Jurddaš man sulolaš lea go muhtin lea dutnje buorre go dus lea váivi, ja man buorre lea go olbmos lea bearaš ja skihpárat.</p>
<p>Muhto mađe eambbosat mii leat, dađe váddáset lea boahtit ovttaide. Eat mii sáhte álo oažžut miela mielde, muhto fertet vuhtii váldit sin geat leat min birra. Go juohkehaččas lea iešguđege oaivil, de lea bahá nákkáskit. Dalle lea deaŧalaš ságastallat guđet guimmiiguin ja gávnnahit mo mii háliidit ovttastallat. Buohkat galget leat mielde mearrideamen veaháš vai ahte buohkat šaddet duhtavažžan loahpas.</p>
<p>Mii leat buohkat oassi juogamas mii lea hirpmus stuoris. Amma muittát ahte sealla lea oassi rupmašis. Nu leat donge oassi iežat bearrašis ja sogas – mii fas lea oassi buohkain geat ásset Sámis – mii Sámis leat oassi olles máilmmi olbmuin – olbmot leat oassi luonddus, ja eatnanspábba gos mii orrut, lea oassi gomuvuođas. Makkár oavdu.112</p>
<p>Gieris lea ráhkis dahje buorre.</p>
</body></document>
