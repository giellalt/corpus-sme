<document xml:lang="sme" id="no_id"><header><title>Sámi oahppoplánat - sámi skuvla</title><genre code="facta"/><author><person firstname="Jan Henry" lastname="Keskitalo" sex="m" born="" nationality="nor"/></author><translator><unknown/></translator><translated_from xml:lang="nob"/><place>http://www.skolenettet.no/nyUpload/Samisk læringsnett/Dokumenter/Sámi oahppoplánat - sámi skuvla.pdf</place><publChannel><publication><publisher>Sámi oahpahusráđđi</publisher></publication></publChannel><collection>Čálusráidu O97 sámi oktavuođas</collection><wordcount>6171</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>Sámi_oahppoplánat___sámi_skuvla.pdf</origFileName><parallel_text xml:lang="nob" location="sami_oahppoplanat_sami_skuvla.pdf"/><metadata><uncomplete/></metadata><version>XSLtemplate  1.9 ; file-specific xsl  $Revision: 1.1 $; common.xsl  $Revision: 154948 $; </version></header><body><p>OVDASÁTNI</p>
<p>Dá lea vuosttaš temágihpa mii almmuhuvvo sierra ráiddus  10-jagi  vuođđoskuvlla  sámi  oahppoplánaid oktavuođas. Čálusráidui gullet iešguđetlágan temágihppagat mat deattuhit guorahallamiid,  bagadeami,  diehtojuohkima  ja  jurdagiid O97 Sámi ráhkadeamis. Temágihppagat gieđahallet sámi skuvllaid iešguđetlágan hástalusaid. Sámi oahpahusráđđi ráhkada ja buvttada gihppagiid  ovttas  Girko-,  oahpahus-  ja  dutkandepartementtain. Sámi oahpahusráđđi lágida gihppagiid, ja almmuha maiddái interneahtas Sámi oahpahusráđi siidduin. Temágihppagat deattuhit earenoamážit sámegiela hálddašanguovllu suohkaniid, muhto leat maiddái deaŧalaččat eará suohkaniidda/skuvllaide mat oahpahit sámegielas. Muhtun gihppagat leat maiddái vuohkkasat suohkaniidda ja skuvllaide mat dárbbašit dieđuid Sámi oahppoplánaid birra, dahje  mat  hálidit  geavahišgoahtit  O97  Sámi bagademiid, O97 sámi stoalppuid ráhkadeamis. Jan Henry Keskitalo lea čállán álgománusa. Dát  gihpa  gieđahallá  olu  áššiid  mat  gusket skuvlla doaimmaide. Leat guovttelágan teavsttat dasa veahkkin. Muitalusat leat ovdamearkan makkár hástalusat skuvllain leat. Čilgehusteavsttat fas kommenterejit hástalusaid. Gáldun leat leamaš fágalaš bargit geat earenoamážit  beroštit  sámi  skuvllaid  ovdáneamis. Sáhtán namuhit Frank Darnell ja Anton Hoem: <span type="quote">«Taken to Extremes»</span> (Scandinavian University Press 1996), Asle Høgmo: «Norsk skole – samisk virkelighet» (Gyldendal 1989), Asle Høgmo, Karl Jan Solstad og Tom Tiller: <span type="quote">«Skolen og den lokale utfordring»</span> (Universitetet i Tromsø 1981) ja SUFUR: <span type="quote">«Kunnskap og kompetanse i Sápmi»</span>, red. Asta Balto (Davvi Girji o.s. 1996) Ávžžuhan buohkaid geat beroštit dáin áššiin, lohkat  dáid  girjjiid.  Dat  guorahallet  ja  čilgejit olu áššiid mat leat mávssolaččat sámi skuvllaid ovdáneamis.</p>
<p>SÁMI OAHPPOPLÁNAT</p>
<p type="listitem">– SÁMI SKUVLA?</p>
<p>ÁL G U</p>
<p>Čakčat 1997 álge sámi oahppoplánat doaibmat sámegiela  hálddašanguovllus.  Sámi  oahppoplánat  leat  oahpahusa  geatnegas  jođihandokumenttat, nu go ovdasánis juo namuhuvvon. Oahpahusa plánen ja čađaheapmi iešguđetge skuvllas galget čuovvut oahppoplána rámmaid. Oahppoplánaid  báikkálaš  barggus  lea guovddáš  hástalussan  geahččalit  hukset  buori oktavuođa oahpahusa oktasaččat mearriduvvon, ja báikkálaš hábmejuvvon sisdoalus. Báikkálaš válljemat  ja  duohtanadahkamat  galget  deavdit ja  čilget  oktasaččat  mearriduvvon  sisdoalu,  ja eallindahkat ja heivehit ohppiid vásáhusaide ja eavttuide. Muhto skuvla ferte maiddái čatnat oktii sámi servodaga searvevuođaid. Sámi skuvla galgá bisuhit, ovddidit ja nannet sámi giela, kultuvrra ja servodateallima. Dá lea servodatdoaibma  máid  skuvla  ja  eará  institušuvnnat  galget  gozihit.  Skuvla  ii  nagot  akto doaimmahit dán barggu, muhto skuvla lea hui guovddážis doaimm</p>
<p>SK U V L A J A B Á I K K Á L AŠ S E R V O D A T</p>
<p>Skuvlla guovddáš eaktu sámi servodagas lea ahte skuvla galgá leat integrerejuvvon oassi báikkálaš servodagas. Dalle lea álkit hukset searvevuođa beroštumiid ja árvvuid vuođul. Oktasaš beroštumit ja árvvut leat guovddáš doahpagat. Oktasaš beroštumit ja árvvut leat hirbmat mávssolaččat dasa man olu ja man bures skuvla doaimmaha barggus. Maiddái  eará  áššit  váikkuhit  beroštumiid  ja árvvuid searvevuođa sámi servodagas. Muhtumat mearridit áššiid guovddáš beroštumiideaset vuođul. Earát soitet dán atnit árvooaidnun, muhto ieža eai oaivvil danin. Dávjá šaddet iešguđetlágan dilit go skuvlla iešguđetge dásit galget árvvuid ja  beroštumiid  vuođul  plánet  ja  doaimmahit bargguset. Visot galgá heivehuvvot sihke politihkalaš ulbmiliidda, servodatovdáneami diliide, ja ovttaskas oahppái.</p>
<p>SE R V O D A T R I E V D A N</p>
<p>Servodatrievdama vuohttá dain rievdamiin mat leat servodaga iešguđetge sektoriin. Teknologiija rievdá johtilepmosit, njozemusat fas rievdá kultuvrralaš  sektor.  Servodat  lea  álo  rievddadan, muhto dál leat mihá johtilit ja stuorát rievdamat servodagas. Rievdamat máŋgga leavttus dagahit gealdduid mat várra leat ge servodatrievdama fámut.  Namuhuvvon  dilit  fátmmastit  servodaga oppalaččat. Dát váikkuha ovttaskas olbmo ja  ovttaskas  sámi  báikkálaš  servodaga  iešguđetládje. Eai leat dušše iešguđet sektorat mat rivdet iešguđet leahtus, maiddái sámi báikkálaš servodagat rivdet iešguđetládje, ja sáhttet dagahit gealdduid sámi servodagas. Dát guoská sihke sámi servodaga siskkáldas diliide, ja ránnáservodagaid ja stuoraservodaga oktavuhtii.</p>
<p>SÁ M I S K U V L A</p>
<p>Ovttaskas olbmot vásihit iešguđetládje gullevašvuođaset eará sámiide ja stuoraservodahkii. Dan ferte  sihke  teorehtalaččat  ja  praktihkalaččat atnit muittus sámi skuvllas. Dainnalágiin sáhttá ja ferte sámi skuvla doaibmat ja oažžut mearkkašumi. Dán oktavuođas galgá sámi skuvla háhkat pedagogalaš vuođu, ja dainnalágiin nannet ovttaskas oahppi sámi identitehta. Dát konteaksta lea vuođđu  movt  láhčit,  ovddidit  ja  heivehit  sámi skuvlla, ja dán oktavuođas galget maiddái návccat, guottut, norpmát ja árvvut doaibmat.</p>
<p>ÁR B E V I R O L AŠ M Á H T T U,</p>
<p>B Á I K K Á L AŠ M Á H T T U J A S K U V L A M Á H T T U</p>
<p>Árbevirolaš  máhtus,  báikkálaš  máhtus  ja skuvlamáhtus leat iešguđetlágan hámit, vuođustusat, oalgguhusat ja eavttut. Danin šaddet maiddái vuogit, struktuvrrat ja organiseremat iešguđetláganin. Formála oahppu lea eaktun dahje beassanvuohkin hui olu daidda ođđa bálvalusbargguide, dahje sámi servodaga bálvalusdoaimmaide. Sámi nuorain geain lea veaháš oahppu, ja geat belohahkii leat ieža oahppan, muhto geain ii leat formála oahppu, lea eahpečielga boahtteáigi. Nuppe dáfus galggašii maid máhttit iešguđetlágan kultuvrralaš gelbbolašvuođaid.  Formála  oahppu  lea  hui deaŧalaš  ođđaáigásaš  sámi  servodagas.  Muhto jus galgat doalahit sámi servodaga, de gal fertet hukset sámi servodatinstitušuvnnaid. Ealáhusat ja  kultuvra  leat  hui  lahkalaga  sámi  oainnu mielde. Máŋgii lea ekonomalaš rievdan maiddái rievdadan kultuvrralaš identitehta, ja árbevirolaš máhttu  lea  massán  árvvu  ja  jávkan.  Dál  ferte kultuvrra  bisuheami  eambbo  ovttastit  formála institušuvnnaiguin  vai  nu  ii  fas  geava.  Dat mearkkaša ahte ferte háhkat sámi gelbbolašvuođa ođđa servodatsurggiin, oppamáilmmálaš gelbbolašvuođa lassin. Danin ferte oaidnit máhttodárbbu ja máhttoeavttuid oktavuođaid. Dán kultuvrralaš proseassa bissovašvuohta, rievdamat ja fuomášumit dáhpáhuvvet  oktanis.  Ovttaskas  olmmoš  ferte dávjá vásihit sihke bissovašvuođa ja rievdamiid.</p>
<p>Servodatrievdamat  gáibidit  nuppástuhttimiid. Dát guoská sihke ásahusaide main lea ovddasvástádus servodatsektoriin, ja maiddái ovttaskas olbmuide. Jus eahpef</p>
<p>SK U V L L A D O A I B M A</p>
<p>Olmmoš ferte dovdat guovddáš ja earenoamáš áššiid skuvlla doaimmas jus ieš galgá doaibmat ođđa,  rievddadeaddji  máilmmis.  Makkár praktihkalaš ja akademalaš gelbbolašvuohta gáibiduvvo oppalaš máhtus, ja min boahttevaš barggus? Makkár máhtu dárbbaša sámi servodat vai sáhttá ovddidit, doalahit ja nannet sámi servodateallima? Lea veadjetmeahttun ollislaččat vástidit dáid gažaldagaid.  Olu  lea  čadnon  ovttaskas  olbmo árvvuide ja beroštumiide. Skuvlla iešguđet dásiin lea  iešguđet  mearkkašupmi.  Deaŧalaš  rádji  lea vuođđoskuvlla mearkkašumis, earenoamážit dábálašoahpus, ja joatkkaskuvlla dahje universitehtaja allaskuvlla systema mearkkašumis, namalassii ámmát- dahje virgespesiáliseren. Dás mii deattuhit vuođđoskuvlla. Nu go ovdalis juo namuhuvvon, ásaha juohke servodat oahpahusa mii galgá unnidit erohusaid dálá máhttodási ja servodatbisuheami dárbbuid gaskkas.  Dát  dáhpáhuvvá  juohkelágan  servodagain,  sihke  smávva  ja  stuora,  árbevirolaš  ja ođđamállet  servodagain.  Sámi  servodagat  leat seaguhusat smávva ja stuora, árbevirolaš ja ođđamállet, sámi ja dáčča, ja ravdda ja guovddáš servodagain. Danin šaddet dávjá vásihit máŋggalágan diliid oktanis. Vuođđoealáhusat leat ovdal leamaš, ja leat ain dál hui deaŧalaččat árbevirolaš vuođđomáhtus. Dán vuođđomáhtu vuođul galget sámi servodagat ovddidit ođđa máhtu man sáhttá heivehit ođđa vásáhusaiguin rievdamis, ja máid sáhttá máilmmálaš máhtuin ovttastit.</p>
<p>GU L L E V AŠV U O H T A K U L T U V R I I</p>
<p>J A I D E N T I T E H T A H Á S T A L U S S A N</p>
<p>Olbmuid  iešguđetlágan  vásáhusat  ja  oaivilat čearddalašvuođas, kultuvrras ja sosiála gullevašvuođas leat dávjá čilgejuvvon. Vai midjiide lea álkit ipmirdit skuvlla doaimma, de sáhttit dan vuođul govahallat  sihke  ovttaskas  olbmo  ja  joavkku doaimmaid. Mii oaidnit dávjá sihke alddiineamet ja earáin ahte gárta ii álo čájet riekta. Mii sáhttit váivahuvvat go fuobmát ahte earát eai álo mieđit min oaiviliidda sámevuođa birra, dahje movt lea leat  sápmelažžan  ja  seammás  Norgga  stádaboargárin. Struktuvrrat, vásáhusat, árvvut ja norpmát máid mii vásihit, háhkat ja máid earát duvdet midjiide, báidnet min vásáhusaid, ipmárdusaid, ja min iežamet gova sápmelaččas. Earát fas ipmirdit ja vásihit iežaset earáládje, ja mii várra oaidnit guhtet guimmiideamet iešguđetládje. Min kultuvraipmárdus vuolgá das máid ieža leat vásihan. Mis leat juohkehaččas guottut ja vásáhusat iežamet čearddalaš joavkku meanuin, árvvuin ja norpmáin. Min kultuvrralaš identitehta vuolggahuvvo dán ovdalis namuhuvvon symbolalaš ja prahktihkalaš mearkkašumis, seammás go máiddái váikkuha dan. Dát guoská sihke joavkkuide ja ovttaskas olbmuide. Dát váikkuha min, ja mii hálidit ieža váikkuhit dan, seammaládje go earáid vásáhusat váikkuhit sin. Lea hui buorre iešovdáneapmái dovdat ahte su duogáš dohkkehuvvo seamma dásis go earáid duogáš. Dát lea liikka mávssolaš sámi ohppiide. Lea sihke  eksistensiálalaččat  ja  demokráhtalaččat váttis jus muhtun hilgojuvvo kultuvrralaš searvevuođas masa ieš hálida searvat, ja masa lea historjjálaš  gullevašvuohta.  Dát  guoská  sihke siskkáldasat joavkkus, ja joavkkuidgaskasaččat.</p>
<p>SK U V L L A O V D D A S V Á S T Á D U S</p>
<p>Skuvla galgá leat buohkaid várás. Dan vuođul galgá  skuvla  nannet  ja  ain  ovddidit  mánáid  ja nuoraid oktiigullevašvuođa ipmárdusa, ja movt dan hálddašit. Dan doaimma ferte ollášuhttit vai sáhttá doalahit bissovašvuođa, ja oaidnit rievdadusaid  maid  skuvla  galgá  ovddidit.  Olu  sámi mánáin  lea  mánáidgárdi  ja  skuvla  áidna  báiki gos sin duogáš ja dálá dilli dohkkehuvvo positiivvalaččat,  ja  gos  sii  besset  eambbo  oahppat dan birra. Lea deaŧalaš bisuhit fátmmasteaddji várddusvuođa.  Máŋggačearddalaš  servodagas,  nu  go Norgga</p>
<p>OH P P I I D V Á S Á H U S A T</p>
<p>Ovttaskas olbmo vásáhusat leat earenoamážat. Mánáin ja nuorain geain lea iešguđetlágan kultuvrralaš ja gielalaš duogáš, ohppet áššiid iešguđetládje. Sis leat iešguđetlágan oahppanvuogit. Liikká ii galggaše buohkaid doaivut ovttaláganin. Olbmuid meanut eai leat ovttaláganat dihto kultuvrras; mađi eambbo iešguđetláganat sosiála, ekonomalaš ja kultuvrralaš dilit leat, dađi stuorábut leat erohusat. Ohppiin leat iešguđetlágan máhtut,  gulahallannávccat,  dábit  ja  oahppanvuogit. Juohkehaččas leat vaikko man olu eavttut maid skuvla galggašii viidáseappot ovddidit. Lea skuvlla ovddasvástádus láhčit ohppiide iešguđetlágan vejolašvuođaid movt organiseret máhtu, máhttohuksehusa,  oahppan-  ja  bargovugiid,  ja movt  gulahallat  earáiguin.  Muhto  skuvla  ferte maiddái leat buorren ovdamearkan mánáide, ja dainnalágiin oahpahit sin aktiivvalaččat geavahit oahpu.  Oahpaheaddji  ja  skuvla  fertejit  háhkat dieđuid  movt  máhttu  lea  organiserejuvvon  ja huksejuvvon báikkálaš servodaga iešguđet surgiin, nu go sosiála eallimis, bargoeallimis ja almmolaš bálvalusas. Dáin osiin gáibiduvvojit iešguđetlágan máhtut, ja buohkain lea mearkkašupmi oahppi vásáhusaide ja boahtteáigái. Dát molsašuddamat leat  maiddái  giela  ja  gulahallama  dáfus guovddážis.</p>
<p>OA H P A H U S A V Á I K K U H U S A T</p>
<p>Skuvllas berrejit leat ođđa dieđut báikkálaš servodaga sosiála organiserema ja rievdama birra. Báikkálaš servodaga sosiála ovttadagaid iešvuođaid berre dárkilit guorahallat, áinnas ohppiiguin fárrolaga.  Dalle  berre  ipmirdit  iešguđetlágan dáhpáhusaid, ja maiddái movt daid čađaheapmi ja vásiheapmi váikkuha iešguđetge oahppi. Sosiála ovttadagat leat árbevirolaš ásahusat nu go bearaš, iešguđetlágan  bargobirrasat,  earálágan  sosiála searvevuođat nu go ránnážagat, gilli, orrunbáiki, muhto maiddái ođđamállet ásahusat nu go asttoáigesearvvit, faláštallansearvvit jna. Dasa gullet visot mat váikkuhit máná sosiáliserema ja main lea  mearkkašupmi.  Dákko  gal  skuvla  ii  nagot čuovvut, muhto dat sáhttá čatnat doaimmaidis systema  vuođđoárvvuide,  vai  buorebut  sáhttá ipmirdit  ovttaskas  máná  ja  mánáid  oktasaš eavttuid,  norpmáid  ja  árvvuid.  Vuođđomáhttu máid  skuvla,  oahpaheaddjit  ja  mánát  ovttas čohkkejit ja vuogáidahttet, leat earenoamáš dieđut ja ipmárdusat sihke čoakkáldaga ja áiggi dáfus, ja  leat  dávjá  hui  mávssolaččat  skuvllas.  Báikkálaš sosiála organiseremis leat nappo muhtun deaŧalaš dovdomearkkat. Dás namuhuvvojit báikkálaš  servodaga  sturrodat,  sosiála  ovttadagaid sturrodat, agi ovttastumit ja sohkabealit. Jus skuvla organisere doaimmas áibbas beroškeahttá dáin diliin, de lea váttis ollislaččat čađahit barggu. Oahppanvuogi ja oahppanhámi, bargovugiid, ovttastallanvugiid ja oahpahusvugiid ferte heivehit oktii. Dakkár oktavuođas ferte skuvla ovttastit árbevirolaš  ja  ođđa  hástalusaid,  báikkálaš  ja máilmmálaš áššiid, ovttaskas olbmo ja searvevuođa. Muhto dás, nu go eará ge oktavuođain, dárbbašuvvojit  njuovžilis  ja  girjás  čovdosat. Skuvla berre nappo guorahallat sihke báikkálaš servodaga  ja  iežas  doaimma,  ja  čađat  hupmat fágalaččat dan birra. Skuvlla organiseren ja čađaheapmi galgá eastadit stereotypiijaid ja etnosentrihkalaš  guottuid.  Skuvla  galgá  maiddái fuobmát vejolaš rievdamiid, ja dainnalágiin nannet vuoiggalašvuođas, go lea ráhkkanan rievdamiidda. Sámi servodagat leat hirbmosit rievdan, sihke kultuvrralaččat, sosiálalaččat, ekonomalaččat ja teknologalaččat. Seamma guoská maiddái dáčča servodaga integreremii. Skuvla gal baicca ii leat olus ge rievdan organiserema ja čađaheami dáfus.</p>
<p>FÁ T M M A S T E A D D J I S E A R V E V U O H T A</p>
<p>Ovttadássásašvuođa ja sámi skuvlla vuođđojurdda lea hukset fátmmasteaddji searvevuođa. Ovdamearkka  dihte  ferte  máhttit </p>
<p type="listitem">– gos ovttaskas olmmoš buoremusat sáhttá po</p>
<p>sitiivvalaččat rievdadit áššiid.</p>
<p>Ovttaskas oahppi, váhnemat ja oahpaheaddjit dárbbašit váikkuhangaskaomiid eastadit čearddalaš  vealaheami.  Demokratiija  vuođđoprinsihpat buori ja šaddi ovttasbarggus leat ahte buohkat galget sáhttit váikkuhit  mearrádusaid, ja fuomášit ja beroštit earáid oainnuin. Muhto ii leat doarvái hervejuvvon ákkaid vuođul dohkkehit erohusaid.  Dilit  mat  čihket  erohusaid  duohta árvvuid, fertejit maiddái praktihkalaččat rievdat. Sáhttá  álgit  smávva,  muhto  guovddáš  symbolaiguin mat gusket máŋggakultuvrralaš árvvuide luohká ja skuvlla dásis. Mii sáhttit doaimmaid govahallat máŋgga dásis sihke luohkás ja skuvllas. Sihke dieđiheaddji doaimmaid, doaimmaid mat guoskkahit  ovttaskas olbmo daguid, ja doaimmaid mat guoskkahit oahpahusa sisdoalu. Álggos sáhttet luohkká, skuvla ja váhnemat ovttas gávnnahit ođđa doaimmaid rumašlaš birrasis. Lea deaŧalaš dárkilit guorahallat áššiid mat leat guovddážis skuvlla rumašlaš ja dieđiheaddji doaimmain, nu go oahpponeavvuid ja oahppogirjjiid dáfus, duhkorasaid, govaid, hervema ja meanuid dáfus. Dá lea vuosttaš lávki, muhto dađi bahábut bisánit doaimmat dávjá dása. Dán dássái gullet maiddái doaimmat mat guoskkahit ovttasbarggu  ja  ovttaskas  olbmo  barggu  –  nu  go giellageavaheami  njuolggadusat, gielalaš váikkuhangaskaoamit,  ja  ovttasdoaimmaid  ulbmilat. Doaimmaide ferte bures ráhkkanit, ja plánet ja digaštallat áššái gullevaš olbmuiguin.  Ferte muitit sihke bargomovtta, dihtomielalašvuođa ja evttohusaid  movt  čoavdit  doaimmaid,  vai  sáhttá guorahallat rievdamiid buorrevuođa. Nubbi lávki lea iešguđetge fága ulbmiliid ja oahpahusa sisdoalu dihtomielalaččat dárkkistit. Iešguđet kultuvrraid ja servodagaid máhtu ferte temábeivviid ja temávahkkuid bokte hábmet ja organiseret,  ja  loahpalaš  ulbmil  lea  dihtomielalaččat integreret buot fágaide, bargovugiide ja oahpahusvugiide. Dáinnalágiin sáhttet doaimmat šaddat máilmmálaččat ja riikkaidgaskasaččat. Sámi oahppit besset positiivvalaččat vásihit ahte sin kultuvrras ja servodagas lea árvu, muhto maiddái ahte searvevuođa iežá kultuvrrat leat deaŧalaččat ja oassin boahtteáiggis. Dáinna oahpuin ferte  nannet  kultuvrraidgaskasaš  oktavuođa  ja ipmárdusa. Oahppit berrejit ieža beassat oahppat prinsihpaid erohusaid ja sullasašvuođaid heivehuvvon  rollastohkosa  bokte,  mas  leat  iešguđetlágan servvoštallit. Kultuvraipmárdus, kultuvrraidgaskasaš ipmárdus ja kultuvrraidgaskasaš gulahallan eai leat dušše teorehtalaš ja temáhtalaš lahkoneamit, dain ráhkaduvvet praktihkalaš bihtát vai  oahppit  besset  struktuvrralaš  gulahallanhárjehusaiguin  geahččaladdat  duohta  dilálašvuođain.</p>
<p>ET N O S E N T R I S M A J A R A S I S M A</p>
<p>Lea  muhtunlágán  oktavuohta  kultuvraipmárdusas, gulahallamis ja movt ovttaskas olmmoš vásiha iežas ja earáid, nu go juo ovdalis namuhuvvon. Mii vásihit beaivválaččat iešguđetlágan etnosentrihkalaš ja rasistalaš guottuid, sihke lagas birrasis ja máilmmálaš servodagas. Lea deaŧalaš ahte skuvla hámuha, mearrida ja almmuha oainnuidis čearddalaš ovdagáttuin, etnosentrismmas ja rasistalaš guottuin, cealkámušain ja doarridemiin. Dát lea oassin skuvlla pedagogalaš vuođus, muhto lea maiddái bagadallin iešguđetge  beliide  dákkár  diliin.  Skuvla  ferte čađahišgoahtit dán beaivválaš doaimmas, seammaládje go čađaha rumašlaš bargovugiid, buresbirgenbearráigeahču ja servvoštallamiid. Rávis olbmuid servvoštallanmálle ja hupmanmálle lea ovdagovvan ohppiide. Danin lea rávisolbmuin ovddasvástádus,  sihke  skuvllas  ja  ruovttus, oahpahit nuoraide positiiva guottuid. Sii guđet barget  skuvllas,  galget  maiddái  leat  buorren ovdagovvan nuoraide, ja eastadit etnosentrismma ja rasismma. Skuvllas berreše maiddái leat oktageardánis, muhto vuoruhuvvon prosedyrat systemáhtalaš ja eastadeadd</p>
<p>OA H P A H U S A O R G A N I S E R E N</p>
<p>Muhtun guovlluin sáhttá buohkaid dahje muhtun  joavkkuid  oahppohivvodaga  organiseret temábeivviide – vahkkuide. Eará guovlluin fas ferte visot oahppohivvodaga čađahit ollislaččat. Báikkálaš  vuoruheamit,  lasáhusválljemat  ja čađaheamit galget leat vejolaččat, vaikko sisdoalus, organiseremis  ja  bargovugiin  leat  ge  rámmat. Das  sáhttet  boahtit  oainnut  movt  organiseret oahppohivvodaga iešguđetge dásis, movt deattuhit sisdoalu vai oahpahus heive iešguđetge oahppái, ja vai bisuha báikkálaš kultuvrra. Sámi  ohppiin  leat  iešguđetlágan  dilit  maid leat geahččalan heivehit oktii, nu go skuvlla árbevirolaš máhttooainnu ja kultuvrralaš ja guovddáš servodatlaš  máhttooainnu,  oktasaččat  mearriduvvon  searveoahppohivvodaga  ja  báikkálaš vuoruhemiid, ja árbevieru, bisuheami ja rievdama. Iešguđetge  dásiid,  fágaid  ja  luohkáid  árvovuođđu  berre  vuhttot  pedagogalaš  čađaheami viidáset barggus oččodit ovttasbarggu ruovttuin ja báikkálaš birrasiin, ja maiddái báikkálaš ressurssaid ja ressursaolbmuid geavaheamis oahpahusas, ja kultuvrra- ja servodatlaš doaimmaid organiseremis. Dákkár bargguin ádjána gal oanehaš, danin go ferte ovttasbargat sihke ohppiiguin ja váhnemiiguin, ja váruhit ahte buohkat besset searvat oainnuideasetguin eavttuid ja ressurssaid olis. Ferte  ráhkadit  dárkilit  plánaid  golmma váldodási  oahppodoaimmaide,  ja  nu  maiddái juohke  luohkkádássái.  Dás  plánet  movt  dásiid ja  jagiid  sáhttá  ovttastit  oahppohivvodaga čađaheamis ja ráddjemis, fágaidgaskasaš plánemis, oahppama ja sosiáliserema ulbmiliid oktasaš ovddideamis, báikkálaš servodaga ovttasbarggus, báikkálaš ressurssaid geavaheamis, árbevierromáhtu ja skuvlamáhtu ovttasteamis jna.</p>
<p>Lea deaŧalaš mearridit makkár doaimmat ain galget čađahuvvot, vai oahppit besset doaimmaid oahppat  vásáhusaideaset  bokte  sihke  teorehtalaččat ja praktihkalaččat. Lea maiddái deaŧalaš fidnet fágalaš progrešuvnna mii doarju dán, ja oažžut oktavuođa iešguđetlágan fágaid ja fágaidgaskasaš doaimmain. Dát lea vuođđun ovttaskas luohká oahppoplánain ja oahpaheaddji  oahpahusplánain. Juohke skuvla berre hutkat bargovugiid dán  plánenbarggus  mat  devdet  dárbbuid  ja eavttuid. Lea nappo dárbbašlaš bisuhit oahppobarggu ollislašvuođa ja bissovašvuođa, oahppohivvodaga  ja  bargovugiid  oktavuođa,  fágaid, ovttasteami oktavuođaid, luohkkádásiid ja váldodásiid oktavuođaid.</p>
<p>OV T T A S B A R G U</p>
<p>B Á I K K Á L AŠ S E R V O D A G A I N</p>
<p>Sámi oahppoplánaid sisdoallu lea mearriduvvon ja deattuhuvvon dan vuođul ahte skuvla ja lagasbiras galget ovttasbargat oahppodoaimmaiguin. Guovddáš  váldoprinsihppan  lea  ahte  oahppohivvodat galgá buoremuddui heivehuvvot báikkálaččat. Dán plánema ferte eará plánenbargguid vuođul geahččat. Plánema duogážin galgá leat ohppiid oahppan. Iešguđetge dási plánaid vuođul mearriduvvojit  oahppodoaimmaid  rámmat. Doaimmaid  ja  ressursaolbmuid  čielggadeami berre álo plánet ovttas váhnemiiguin. Lea deaŧalaš ahte  oahpaheaddji  dahje  skuvlla  plánenjoavku plánejit dakkár oahpahivvodaga mas mánát ožžot dakkár máhtu ja vásáhusaid mat ovddidit gullevašvuođa báikkálaš servodahkii, seammás go lea mávssolaš oassin viidásit oahpus. Lea buohkaide mihá  álkit  ovttasbargat  jus  iešguđetge  dási  ja fágaid  oahppohivvodat  ovdal  juo  lea  čielggaduvvon, ja lea maiddái deaŧalaš geavahit báikkálaš ressurssaid oahpahusas.</p>
<p>RE S S U R S S A I D G U O R A H A L L A N</p>
<p>Ovdamearkka dihte sáhttá ráhkadit ressursagirjji deaŧalaš báikkálaš doaimmain, diliin ja máhtus. Dasa sáhttá čatnat sihke báikkálaš dárbbuid, fágaid oahppoplánaid ja suohkana doaibmasurggiid. Ressursagirjji sáhttá áiggi dáfus organiseret – nu go vássanáigái, dálááigái ja boahtteáigái. Kultuvrra, sosiála  diliid,  sosiála  organiserema,  barggu, </p>
<p><span type="quote">« NU P P E S G O I T I N B O AÐE,  D A J A I V U O R A S»</span></p>
<p>Dán  ovdamerkii  lea  čadnon  unnán  vásihus  ja  oassálastin,  ja  ovttasbargu  lea  dábálaš  <span type="quote">«skuvlla  málle  mielde»</span>. Skuvlaárbevierru lea mii mearrida ja árbevierro máhttu lea neavvun. Sámi muitalanárbevierus lea alla árvu sihke sosiálalaččat ja máhtuid dáfus, ja mii háliidit skuvlii ovttastahttit muitalanárbevieru iešguđet beliid ovttasbarggadettiin báikkálaš ressursaolbmuiguin. Sámi muitalanárbevieru sáhttit gieđahallat iešguđet láhkai, muhto mii dahkat ovdamearkka iežamet vásihusaid vuođul. Min vuolggasadjin lea ahte njálmmálaš muitalanárbevierru lea sierra temá fágas ja lea lágiduvvon fáddán dábálaš luohkkálatnja dilálašvuođas. Dat lea mielde luohkkáceahki jahkeplánas go eará oahpaheaddjit plánejedje nu golbma jagi das ovdal, ja temái leat biddjojuvvon vihtta diimmu. Rámman leat sámegiela vuosttašgiellan fágaplána maid ovdalaččas leat ráhkadan, golbmajagiplána ja jahkeplána. Ovddeš oahpaheaddjit leat dasa lassin ráhkadan ráddjejuvvon temáplána mas čilgejit ulbmiliid, ákkaid, metoda, sisdoalu  ja  árvvoštallama.  Seastin  dihte  skuvlabušeahta  ruđaid  lea  rektor  mearridan  ahte  go  sámegiela  nubbegieljoavkkus maid lea dát temá jahkeplánas, de galget luohkáid ovttastahttit. Seamma ceahki dárogielluohkká mas lea sámegiella ja kultuvra maiddái ovttastahttojuvvo. Mii jurddašit ahte lea dábálaš skuvladilli ja oahpaheaddjit šaddet heivehit temá iešguđet fáktoriid ektui – fysalaš fáktora ektui, go lea ráddjejuvvon áigi ráhkkaneapmái ja plánemii, luohkkálanjaid dáfus eai leat galle válljenvejolašvuođa, ja leat ráddjejuvvon ressursat ovdalgihtii gulahallat ja digaštallat áššáigullevaš olbmuiguin, fágaláš fáktora ektui, go leat unnán heivvolaš oahppogirjjit. Oahpaheaddjit eai soaitte nu bures dovdat ášši, soaitá leat dáčča oahpaheaddji dehe nuorra sámi oahpaheaddji gii boahtá dakkár sosiálalaš birrasis gos dát árbevierru ii leat šat. Čoahkis  luohkká  galgá  guldalit  go  vuoras  olmmoš  muitala.  Maŋŋil  galget  oahppit  ovdanbuktit  iežaset  ipmárdusaid ja dulkomiid, njálmmálaččat dehe čálalaččat, okto dehe joavkkuin. Oahppit, geat leat oalle stuora luohkká mas leat sámi oahppit iešguđet sosiálalaš birrasiin ja moadde dáčča oahppi, leat mášoheamit ja singuin lea váttis birget. Oahpaheaddji galgá čađat geahččalit jorgalit dárogillii maid vuoras olmmoš lohká. Lea dálvi. Eatnasiin lea buojageavla badjelis. Ovtta joavkkus, mas leat sihke nieiddat ja bártnit, leat jáhkat main leat iešguđet skuttermearkkat ja gaibagahpirat main vuhtto ahte mánáin lea beroštupmi mohtorvaláštallamiidda. Earáin leat čuoiganbiktasat badjelis main leat neavvobuvttadeddjiid mearkkat. Goalmmát joavkkus, mas leat aivve nieiddat, leat áibbas ođđaáigásaš biktasat ja sii orrot leame hirbmat čigŋát. Vuoras nissonolbmos, gean leat bovden muitalit boahtit, lea gákti badjelis ja son hupmá vuollegaččat. Lea váttis oažžut luohká jaskkodit, muhto veahážiid mielde goit álgá muitalusboddu, Gollečuotnjaga birra, Eahpáračča birra, Stálu birra gii luoddanii. Buot šáŋrat leat mielde. Muhtun oahppit njaŋgájit bulttain ja humadit gaskaneaset, muhtun lunttat njurggodit, guvlet olggos láseráigge ja jurddahallet heasttafámuid ja mohtorgilvvuid birra; muhtumiin leat mielde dihtorspealut main gullojit allafrekveanta jienat. Muhtun nieiddat juogadit vuoiddasdoasa sisdoalu ja skužistit jitnosit juoga man dihte. Oahpaheaddji viggá šiggut luohká ja gohččut sin leat jaska – iige dat ávkkut. Vuoras olbmo mielas leat oahppit mášoheamit ja dat čuohcá su muitaleapmái.  Lea  veadjemeahttun  gaskkustit  ohppiide  makkárge  dieđuid.  Oahppit  geain  lea  beroštupmi  muitalusaide muosehuvvet go earát rigerejit. Oahpaheaddji ain gaskkalduhttá muitaleaddji dulkodettiinnis. Buohkaide šaddá diibmu dušše moivin. Oahpah</p>
<p><span type="quote">« 5 0  J A G I V Á S S E T O V D A L L U O T T A T J Á V K E T,  D A J A I V I I S S I S O L M M Á I»</span></p>
<p>Dát  ovdamearka  lea  váldon  duohtavuođas,  muhto  lea  veahá  rievdaduvvon.  Mii  jurddašit  ahte  lea  dehálaš  vásihit luonddu ja oahppat gáhttet dan sihke árbevieru mielde ja daiguin veahkkeneavvuiguin mat mis leat. Ovdamearkkas leat ovttastahttán árbevierro máhtu, ovttasbarggu váhnemiiguin ja báikkálaš servodagain, muhto mii mearrida dilis? Mii jurddašit ahte moatti skuvlabeaivái sirdit olles nuoraidskuvlla, mas leat 200 oahppi, várrái vai ohppet movt luonddus galgá birget. Dása dárbbašuvvojit fievrrut, sanitára neavvut, lávut, vuoššanlihtit j.e. Dát lea temán 8.luohká jahkeplánas, muhto lea ávkkálaš oažžut buohkaid várrái oktanis vai muhtun oahpaheaddjit ja hálddahusbargit besset mannat gurssaide. Muhtun áŋgiris oahpaheaddjit jođihit plánema ja golahit ollu iežaset astoáiggis dása. Plánemii ja veahkkin nammadit  váhnenjoavkkuid  ja  gulahallanolbmuid.  Ráhkadit  hui  dárkilis  plánaid.  Biilaráiddut  vuoddjájit  goahtesadjái gosa ovdalgihtii leat fievrredan olgohivssega mas lea kemikálakloseahtta, čáhcelihtiid, ruskalihtiid. Olggos leat ordnen bassinsaji ja leat lávuid ceggen. Dađi mielde gártet eambbo lávut. Ohppiid leat juohkán oahppojoavkkuide ja bargojoavkkuide, ja leat mearridan beaivvi bargguid ja ortnetnjuolggadusaid. Borramuššan leat muhtun muddui árbevirolaš sámi biepmut ja liegga márffit ja hamburgerat. Juohkehaš bargá juoidá. Doppe leat gilvvohallamat, sii njorostallet, orienterejit kompássain ja maiddái kompássa haga, ohppet dahkat dola, spáppastallet iešguđetláhkai. Ja doppe finadit dieđusge čađat váhnemat, TV-joavkkut ja radio. Ohppiin lea maid asttoáigi, sii irggástallet geđggiid duohken, spellet goarttaiguin ja guldalit alla diskomusihka ollu lávuin. Eai šatta gal ollu oađđit, muhto vuoi, man dat lea somá ohppiide. Dá han lea measta dego leat meahcis váhnemiiguin, muhto lihkus sin geahču haga. Beaivvi maŋŋil go leat guođđán goahtesaji, lea duottar fas báhcán ávdin ja guorosin, ja leat vel logi árransaji, dulbmojuvvon jeagil, biilaluottat. Eai go hal áiggi mielde jávkka.</p>
<p><span type="quote">« MI I R Á H K A D I T Á R B E V I E R U I D M ÁŊG G A K U L T U V R R A L AŠ  NO R G G A S»</span></p>
<p>Mii govahallat stuora gávpotskuvlla, mas leat bargiidseađu ja gaskaseađu mánát. Kultuvrralaččat homogenalaš servodat, muhto das leat máŋggakultuvrralaš boahtteáiggemihtut. Rabas servodat buohkaide. Ovttadássásašvuohta lea vuođđun. Jus skuvllas ii leat sámi árbevierru, de ieža dahkat dasa árbevieru. Lea skuvlabeaivi guovvamánus, iđđes árrat, olgun lea seavdnjat. Duhátnáre oahppi bohtet skuvlii iešguđet fievrruid mielde dehe vácci. Skuvlapatruljat main leat oránša šleđggonliivat alde veahkehit skuvlamánáid rastá luotta. Gáhtain  lea  suhkkes  eksosasuovva.  Olggobealde  oaidnit  ahte  ovtta  luohkkálanjas  leat  bidjan  guokte  čuovgga  lásegárbmii.  Dan  guovtti  čuovgga  gaskkas  lea  sámeleavga.  Min  leat  bovdejuvvon  ovtta  unna  mánnájovkkoža  lusa geain lea sámegiella nubbegiellan. Eanaš ohppiid váhnemat leat vuosttaš buolvva sámi sisafárrejeaddjit. Sin váhnemat leat fárren gávpogii go doppe sáhttá oažžut barggu dehe go vázzet skuvllaid. Dál leat ávvudeame sámi álbmotbeaivvi. Oahpaheaddji lea min bovden muitalit sámenissona Elsa Laula Renberg birra gii jođihii vuosttaš lágiduvvon sámečoahkkima. Muhtun váhnemat leat boahtán skuvlii ja sis lea gákti badjelis; nu lea maid oahpaheaddjis ja mus. Go vázzen boardaga mielde bajás, fuomášin go oahppit gehčče midjiide sáhkkis čalmmiiguin ja muhtumat čurvo midjiide feara maid, máid ii heive čállit. Rektora ledje maid bovden, muhto son jur buorástahttá mu ja geahčakeahttá mu čalmmiide dadjá ahte ii astta čuovvut go skuvlahoavda dađi bahábut lea gohččon čoahkkimii. Lanja leat čiŋahan leavggaiguin ja gova<span type="quote">«Gullabehtet go, sii juiget, ho-ho, soaitá Magga boahtit! Go so-o-aitá Magga boahtit … gaskabeivviide odne …»</span> lávlot sii Knudsen ja Ludvigsen dovddus lávlaga nuohtaid mielde. Oahpaheaddji doapmala gokčat uvssa albma láhkai, ja dovdo ahte dáhpáhus lea  čuohcán  sutnje.  Muhtun  mánát  geahčastallet  oktii,  baluiguin,  nu  dahket  muhtun  rávis  olbmot  maid,  hárbman čalmmiiguin, muhto de buohkat fas lávlugohtet. De lohket divttaid ja lávlot eambbo lávlagiid. Mánát leat dramatiseren  vuosttaš  sámečoahkkima.  Sii  neavttašit  dan  várrogasat,  muhto  dovdo  ahte  leat  movttegat  dainna.  Eai  buot mánát hálddaš giela liikká bures, muhto buohkat ipmirdit ja buohkat leat ožžon oasi maid neavttašit. Mun muitalan vuosttaš sámečoahkkima historjjá, veahá politihkalaš ovdáneami birra, ođđa naššuvnnalaš govaid birra, Sámedikki, sámelága ja sámeleavgga birra. De lea áigi boahtán borrat goikebierggu, spihkkeluosa, gáhku ja gusavuoja, brusa ja gáfe juhkat. Lea njálgga hádja – biergu lea dimis, luossa lea sávri ja doarvái sálttis ja vuodja lea njálggat. Rávisolbmot ságastallet: árgabeaivvi váttisvuođaid birra, luohká boahtte váhnenčoahkkima temá birra. Man váttis lea oažžut skuvlasáhtu skuvllaid gaskkas sámegieloahpahussii. Oahpaheaddji mutala iežas vásihusaid birra, lea okto sámegieloahpaheaddjin oalle stuora Norgga gávpogis, man váttis lea movttiidahttit hálddahusa váldit ovddasvástádusa. Sis eai leat gallii vejolašvuođat deaivvadit árgabeaivve. Mánát stohket, bláđejit girjjiid ja humadit ain moattis gaskaneaset. Muhtun váhnemiin leat nuorat mánát mielde; sii čohkkájit eatni dehe áhči askkis, dehe stuora oappát guottašit sin várrogasat. Muhtumat leat ožžon friddja barggus, earát mákset ieža sadjásačča dehe leat lonuhan muhtumiin vuoruid. Váhnemat leat ieža oastán biepmu, ja mii mearkkašit ahte biebmu boahtá iešguđet sámi guovlluin. Olbmot hupmet iešguđet sámi suopmaniid ja dárogillii. Niesteseahkas lea valjit biebmu. Buohkat leat duhtavaččat. Mii gallánit ja orrut iežamet mielas olu riggábut. Ovdal go earránaddat de dadjá oahpaheaddji ohppiide ahte boahtte vahkku sámegieldiimmut, golmma beaivvi geahčen, galget leat dan nuppi skuvllas. Luohkká sirddáša skuvllaid mielde, ja earret sámegieldiimmuid leat oahppit iežaset dábálaš luohkáin iežaset dábálaš skuvllas. Sis lea unna sajáš gos galget leat, muhto lea goit deaivvadanbáiki. Farvel. Báhcet dearvan. Mana dearvan. Mánát leat oahppan. Mii guođđit joavkku – čoavji lea gallás, muhto mielas lea váivi.</p>
<p><span type="quote">« BA R G U,  Á L G O B U K T A G A T,  S Y M B O L I H K K A,  Á R B E V I R O L AŠ B I E P M U T J A D U O D J I»</span></p>
<p>Fas lea jurddašuvvon dilli, dán háve lulli sámi guovllus. Dás ovttasbarget buot dásiin, skuvla ja ruovttubiras, skuvla ja bargodilli, ja árbevierromáhttu ja skuvlamáhttu leat latnjalagaid. Lea rátkin, čakčanjuovvan. Mánát leat boahtán ruoktot internáhttaskuvllas, muhtumat leat boahtán gili skuvllas ja muhtumat  leat  fas  boahtán  gávpotskuvllas.  Dál  lea  joavkku  ja  soga  čoahkkananáigi.  Muhtun  oahpaheaddjit  leat beassan mielde, ja soames skuvlagirjjit leat maid čuvvon dohko. Viessovovdna mas leat ollu biergasat lea šaddan luohkkálatnjan oanehis áigái. Iđđes árrat, ovdal go čuvggoda, vulget buohkat olggos. Ealu galgá oažžut gárdái, ja šaddá guhkes bargobeaivi. Buohkain  lea  su  iežas  doaibmá,  sihke  stuorámusain  ja  boarrásepmosiin  ja  unnimusain  ja  nuoramusain.  Sin  leat juohkán bargojoavkkuide nu movt jovkui heive buoremusat, boarrasepmosat leat ovttas nuoramusaiguin, ja gievrramusat ja jođánepmosat barget losimus bargguid. Mánát gehččet ja ieža geahččaladdet. Go geardduhit bargguid de čehppot, ja dađi mielde ožžot eambbo doaimmaid. Humakeahttá, muhto mojiiguin, bohkosiiguin ja seavedettiin mánát gehččet  go  áddjá  hárjánan  gieđaiguin  smávve  bohcco  goruda.  <span type="quote">«dál galgat málestit»</span>. Rádjet bierggu vai maŋŋil besset suovastuhttit. Áhkku muitala juohke ruovjji birra mas lea sierra muitalus, árvu dehe čiegusvuohta. Suonaid birra: movt daid goikadit, sárret ja botnet. Son addá ovdamearkkaid. Dá, oainnát go oktavuođa? Juo, juo, áhkkubat nivkalit. Buolvvaid gaskkas lea luohttámuš ja oahpisvuohta. Báikenamat, čoahkkananbáikkit, máttaráddjá, fuolkkit ruoŧa bealde. Visot biddjo oktavuhtii. Muitalusat jotket, seavdnjadasas, myhtalaš, imašlaš, ja goađi suovas leat buot dovdagat anus: guldaleapmi, geahččat lihkastagaid, jurddahallat symbolihka birra. Haksit, máistit, dovdat suorpmaiguin. Váldde dán, duohtat mat dán. Dá lea nállogoahti, geahča dáidda rieggáide, geahča skárriide, niibái. Ja dat, dát lea earálágan. Amma lea? Juo – juo. Nivkalit. Mojohallet ja boagustit. Buohkat leat buori mielas. Mánát ipmirdit áhku signálaid. Geahčastat, veaháš nivkala, jávohisvuohta. Buot áššiin lea mearkkašupmi. Áddjá lea nohkastan. Oza gáfiid. Várut mat dal, veahá sáltti gievdnái. De veahá sohkara gáffii. Veahá suovastuvvon goikebiergu gohppui. Buoidebuljarasat govddodit gáfes. Báhkas, muhto njálggat. Humadit movt goađi galgá dahkat, juohke oasis lea iežas namahus, iežas doaibma ollisvuođas, juohke diŋggas lea dihto sadji ja mearkkašupmi. Humadit eambbo soga birra. Boazodoalu birra. Dološ áiggi birra. Lea maŋŋelgaskabeaivi, ja buohkat čoahkkanit boradit. Humadit elliid birra, iešvuođaid, deattu, man sávrrit leat, hámi. Ihttin lea vuot bargobeaivi. Viessovovdnii leat stellen skuvlalanja.  Dál  lea  matematihkka.  Mánát  leat  vihkken  ja  mihtidan  olles  beaivvi.  Sii  rehkenastet  gaskamearálaš njuovvandeattu. Mii son lea árvu? Naba momsa? Temperatuvra iđđes, gasku beaivvi ja eahkes. Ráhkadit statistihka. Mátke-TVs oaidná dálkedieđáhusaid. Ihttin lea alladeaddu, dan ija ges olles mánnu. Oza almanahke, maid bat áddjá logai ge? Rehkenastit mánu dásiid, juo, šaddá fiertu. Mokta lea buorre. Skuvla bistá eahkedii. Loahpas gávastišgohtet. De lea idja.</p>
<p><span type="quote">« SK U V L A,  V U O T N A G U O L Á S T E A P M I J A G I L I O V D Á N A H T T I N»</span></p>
<p>Mii  govahallat  unna,  sámegiláža  mii  lea  boaittobealde  dábálaš  vuotnaguovllus.  Ealli  báikkálaš  servodat  lea ressursavánis, muhto gávdnojit fuomášumit ja bargomokta. Mii jurddahallat oahppama stuora dutkanlatnjan ja skuvla geavahuvvo báikkálašservodahkii buorrin. Dá lea árbevirolaš sámi ássanguovlu, muhto lea okta dain ollu <span type="quote">«sámi sulluin»</span> guovllus gos muđui ásset aivve dáččat. Buohkat leat fulkkežagat. Eai leat galle dienaslági. Eatnasiin lea vuotnaguolásteapmi ja sávzadoallu. Sis leat njeallje  oahpaheaddji  ja  golmmas  sis  leat  sápmelaččat,  nu  ahte  giela  gal  várra  várjalit.  Dáppe  leat  sohkahistorjá nannosit gitta báikkálašservodaga ovdáneamis, ovdáneami juohke olahusas lea iežas muitomearka: brugga, fatnasat, ođđa gilvojuvvon eana, telegráfalinjjá – maid ieža leat ceggen go Televerket ii dáhtton dan bargat. Čuovgastoalpput luddii. Brugga suodjevisti sidjiide geat vurdet báikkálaš fatnasa dálkin. Sis ii leat rámbuvri iige poastakantuvra, buot diekkáriid sáhttá doaimmahit báikkálaš fatnasis. Skuvla lea áidna, muhto dattetge ođđaáigásaš ásahus ja dan geavahit gili  olbmot  čoahkkimiidda,  rávisolbmuid  maŋŋelgaskabeai  skuvlii,  rávisolbmuid  servviid  doaimmaide  ja  nuoraid klubban. Muhto dal lea vuotna guoros. Ruovttuin hupmet. <span type="quote">«Dušše háhka lea báhcan, goas nogaš dat»</span>. Eai lihkostuvvan sallitbivdduin. Juoidá ferte bargat. Ja unna sámegiláža skuvllas sáddejit oahppit reivviid, sámegillii ja dárogillii, fylkkasátnejođiheaddjái. Sii ožžot vástádusa. Juoga galgá dáhpáhuvvat. Ii gilli galgga mannat bidjegii. Gávdno juoga man gohčodit gili ovdánahttin ruhtan. Gilis leat rikkis duodje árbevierut. Sii dahket šiehtadusa. Dás <span type="quote">«snes»</span> ja <span type="quote">«gross»</span> go dan buohkaide lea álki ipmirdit. Man álki lea goartilastit. Buohkat han dihtet ahte  4  goartila  leat  okta  mehtar,  ja  go  gáktesoaji  mihtida  goartiliid  mielde  ja  dat  heive  juste,  manne  de  galggašii centimehtaris beroštit? Árbevierru lea ávkkálaš ja dat doaibmá.</p>
</body></document>