<document xml:lang="sme" id="no_id"><header><title>Romssa Guovllubuohcceviessu</title><genre code="facta"/><author><unknown/></author><wordcount>398</wordcount><conversion_status type="standard"/><availability><free/></availability><multilingual/><metadata><uncomplete/></metadata><version>XSLtemplate  1.9 ; file-specific xsl  $Revision: 1.6 $; common.xsl  $Revision$; </version></header>
<body>
<p type="title">Romssa Guovllubuohcceviessu</p>
<p type="title">Leasmedávda ossodat</p>
<p type="title" xml:lang="deu">DIEHTUN PASIENTTAIDE - REAKTIV ARTRITT</p>
<p><em type="bold">Mii lea reaktiv artritt? </em></p>
<p>Reaktiv artritt lea dilli gos lađđasiin vuolši. Vuolši boahtá das go eará sajis lea infekšuvdna. Vuos šaddá o.m.d gužžavuolši dahje čoliide vuolši. Dán vattus gal buorránat, muhto moadde vahku maŋŋil šaddá ovtta dahje máŋgga lađđasii vuolši. Lađasvuolši lea reakšuvdnan dan infekšuvdnii mii lei álggos. Lađasvuolššis eai leat baktearat dahje virus.</p>
<p><em type="bold">Makkár infekšuvnnas lea sáhka? </em></p>
<p>Dábáleammosit lea sáhka infekšuvnnas mii lea čoavje-ja čoallesystemas. Dát sáhttá čoavvji bávččastahttit ja lužuhit. Infekšuvdna sáhttá leat nu láivi ahte pasienta ii oba fuopmáge dan. Eará háve lea seammá unohas ja seammálagan givssit go duođalaš <span type="quote">”golgodávddas”</span>.</p>
<p>Dákkár infekšuvnna sáhtat oažžut jos leat olgoriikkas leamaš, dahje jos biepmuid leat borran mat leat njoammudan dutnje bakterearaid. Go lađđasat bohtanit veahá áigge geažes, de leat čoallebaktearat áigá jo jávkan.</p>
<p>Gužžaoriid infekšuvdna maid sáhttá dagahit reaktiv artritt. Gužžaoriid infekšuvnna dávdamearkkat leat ahte spiide guččadettiin ja ahte pasienta ferte dávjá guččadit. Pasientii sáhttá dát leat hui unohas.</p>
<p><em type="bold">Čuovvo go reaktiv Artritt soga? </em></p>
<p>De dahkká, muhtin muddui goit. Gaskal 80 ja 90% pasienttain čuovvu sogas jo gođustiipaantigena (vevstypeantigen) HLA B27. Dát árbi gávdno sullii 10 % buot olbmuin, ja dákkár gođustiipa ii mearkkaš ahte olmmoš lea buozas. Dattetge lea nu ahte olbmuin geain sogabearri gena, sáhttet álkkibut oažžut reaktiv artritt go earát.</p>
<p><em type="bold">Mo láhtte reaktiv artritt? </em></p>
<p>Lađasvuolši bavččastahttá, stirdudahttá ja bohtanahttá lađđasiid. Dábálaččat falleha čippiid ja juolgelađđasa, muhto maiddái eará lađđasiin sáhttá leat vuolši.</p>
<p>Pasienta lea illávejiid, ja sáhttá feberge. Sáhttá maid ihttot ja dalle šaddet liikái smávva rukses jarit ollu pasienttain.</p>
<p>Muhtimin lea seammás čalmmis leat vuolši.</p>
<p><em type="bold">Mo mearridit diagnosa reaktiv artritt? </em></p>
<p>Diagnosa mearridit jos gávdnet baktearaid guččas dahje earánis, dahje ahte gávdnet varas antistoffaid dan baktearaid leat navdán leat sivvan infekšuvdnii.</p>
<p>Varraiskkus čájeha dávjá lasihuvvon SR (senkning).</p>
<p><em type="bold">Leago reaktiv artritt váralaš? </em></p>
<p>Ii leat, measta buohkat dearvvasmuvvet vaikko orru leamin vearrái buozadettiin. Muhtimat ožžot váibmosiva, muhto dábálaččat eai leat dát váttut nu duođalaččat.</p>
<p>Dávda sáhttá bistit moatti beivvis máŋgga mánnui, muhto vuolši ii bilit lađđasiid.</p>
<p>Hui moaddásiin sáhttá dávda rievdat áiggi mielde bistevaš dávdan, ovdamearkka dihte Reitera dávdan dahje Bechterewa dávdan.</p>
<p><em type="bold">Makkár dikšu gávdno? </em></p>
<p>Ii gávdno dikšu mii oalát dearvvasmahttá pasientta. Measta buohkain dikšu ieš rumaš dili. Eanaš pasienttat dárbbošit dálkasiid mat váidudit bákčasiid ja stirduma lađđasiin. Dása geavahuvvojit vuolšegeahpedeaddji dálkasat.</p>
<p>Vuolši lađđasiin sáhttá nu givssidit ahte ferte cirgut Kortisona njuolga lađasguovdnjái. Dábálaččat lea dát dikšu hui beaktil. Aivve hui erenoamaš diliin ferte geavahit eará dálkásiid.</p>
</body></document>
