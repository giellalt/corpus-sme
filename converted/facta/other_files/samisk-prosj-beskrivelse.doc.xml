<document xml:lang="sme" id="no_id"><header><title> 
Prosjektbeskrivelse
</title><genre code="facta"/><author><unknown/></author><wordcount>4029</wordcount><conversion_status type="standard"/><availability><free/></availability><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.9 ; file-specific xsl  $Revision: 1.6 $; common.xsl  $Revision$; </version></header><body><p><em type="bold">Prošeaktačilgehus </em></p>
<p><em type="italic">Jens-Ivar Nergård ja Tore Sørlie: </em></p>
<p>Sámi pasieanttat - psykiatriija ja árbevirolaš medisiinna gaskasaš čearggosmahtti fieskkis</p>
<list><p type="listitem">Prošeavtta guovdilis ulbmil ja jurdda</p>
</list><p><em type="bold">Duogáš </em></p>
<p>NÁČ 1995:6 kapihtta 8 ulbmiliid mielde, mas leat fáddán psyhkalaš dearvvašvuođa gáhtten ja dikšofálaldagat, de biddjojuvvo Romssa buohcceviesu psyhkalaš ossodahkii, go dat universitehtabuohcceviessu, ovddasvástádussan ovddidit psykiariija 3. linnjadásis maiddái sámi pasieanttaid várás.</p>
<p>Odne eai leat systemáhtalaš iskkadeamit mat sáhtášedje čuvget mo sámi pasieanttat guđet ožžot divššu buohcceviesus, vásihit ja árvvoštallet dáláš fálaldagaid. Vai lea vejolaš dáláš fálaldagaid buoridit ja ovddidit, de lea dárbu dakkár iskkademiide, mat sáhttet leat vuođđun.</p>
<p>Eai leat ođđaseappot epidemiologalaš iskkadeamit rávis sámi divššohasain. Johan Bremer (1951) gávnnahii ahte Bearalvágis 18% nissonolbmuin ja 12% dievdduin duhtadedje golmma jagi áiggis klinalaš psykohtakeahtes diagnosa eavttuid. Tom Andersen gávnnahii iskkadeamis jagi 1978 ahte Skániin 23% nissonolbmuin ja 10% dievdduin duhtadedje klinalaš psykohtakeahtes diagnosa eavttuid, ja vástideaddji logut ledje Guovdageainnus 10 ja 7%.</p>
<p>Romssa buohcceviesu psykiátralaš ossodaga statistihkka čájeha ahte 1998 ledje dikšui váldojuvvon 76 olbmo Finnmárkku sámi guovdilis guovlluin, ja sis ledje buohkanassii 1508 seaŋgajándora. Čearddalaš registreren ii leat leamaš nu buorre ahte sáhttit dadjat gallis sis guđet váldojuvvojedje dikšui, leat sámit. Viđa gielddas, Guovdageainnus, Kárášjogas, Deanus, Unjárggas ja Porsáŋggus, daid ássiid lohku guđet leat boarráseappot go 18 jagi, lei buohkanassii 10 557 ođđajagemánu 1. b. 198, ja Finnmárkkus ledje 56480 ássi guđet leat boarráseappot go 18 jagi. Go buohtastahttit dan vihtta gieldda oppa Finnmárkkuin, de ledje daid dikšuiváldimiid ja seaŋgajándoriid lohku nugo ovddalgihtii lei vuorddehahtti. Go kvantitatiivalaččat geahčadit, de eai oro dat finnmárkolaš gielddat main leat eanemus sámit, geavaheamen Romssa buohcceviesu psykiátralaš ossodaga seaŋgasajiid menddo unnán eaige menddo olluge.</p>
<p>Psykiátralaš nuoraidjoavku mii lea BUP-guovddážis Kárášjogas, geahččalit erenoamážit addit fálaldahkan poliklinihkalaš divššu nuoraide geain leat psykiátralaš ja guđet maid atnet gárrenmirkkoávdnasiid. Joavku ásahuvvui go Sis-Finnmárkkus máŋga nuora sorde iežaset 80-logus, ja go bođii dihtosii ahte viidát atnet gárrenmirkkoávdnasiid. Dehálaš sivva manne nuorain leat dákkár váttisvuođat, lea ahte sis váilu positiiva čatnasat iežaset kulturduogážii ja seammás vel eai dohkkestuva dárrolaš birrasiidda. Identitehtaváttisvuođat leat várra ain dálge dehálaš sivva sámiid psyhkalaš gillámušaide. Riddoguovlluid sámi álbmogii leat johtaleamit norgalaš bargoeallima giela ja norpmaid ja sámi ruovttueallima giela ja norpmáid gaskka, ja daid čuovvu lojalitehtagižit, leamaš stuorra noađđin. Dáruiduhttinproseassa dagahii eatnagiidda identitehtamoivvi ja muhtumassii maid olbmuid iežaset sámi idententitehta biehtadeami ja massima. Go leat váttisvuođat boazodoalu ja guolástusa nuppástuhttima eahpesihkkarvuođa geažil, de dat maid várra leat mielde vuorjamin ja dahkamin sámi olbmuide psyhkalaš gillámušaid.</p>
<p>Kultuvrrasteaset ja árbevieruideasetguin sámit áddejit psyhkalaš gillámušaid oppalaččat kultuvrralaš, gaskavuođalaš ja bearašlaš viidodagas, eambbo go dat olbmot guđet ásset individualistalaš norgalaš ja oarjemáilmmálaš kultuvrras. Dasa mo ovttaskas olbmui gullevaš ja dovdovalljás fáttát váldojuvvojit vuhtii, čatnasit kultuvrralaš erohusaide, ja datge mo olmmoš meannuda vai gulahalašii fierpmádaga iešguđetlágan osiiguin.</p>
<p>Ollu sámit eai attestuva diehttevassii iežaset sápmelašvuođa. Dasa leat historjjálaš sivat. Dáruiduhttinproseassa joatká olmmošlaš dásis vaikko vel olgguldas gáibádusat leatge ollu váidon. Dat čuoččaldahttá stuorra hástalusaid go sámi identitehta ja dáža dearvvašvuođalaš ásahus deaivvadit. Erenoamážit lea sivva jáhkkit ahte leat stuorra negatiiva váikkuhusat das, go olmmoš ii gávnnat iežas kultuvrii gullevaš eavttuiguin psykiatriijas, mas giella ja giellaipmárdus leat dehálaš neavvut váttisvuođaid oaidnimii ja dikšumii. Earret eará dáinna duogážiin čađahuvvui dát iskkadeapmi.</p>
<p>Dutkamis ja dábálaš praktihkalaš-klinalaš divššus mii diehtit ahte sihke diagnosat ja dikšunvuogit mat rasttildit kultuvrralaš rájáid, sáhttet leat váddát ja hástalussan sihke dikšui ja divššohassii.</p>
<p>Das maid mii leat RiTø's vásihan iskkademiin ja sámi divššohasaid vástesaš dulkabálvalusortnegis, mii diehtit ahte eai leat gielalaš heađuštusat áidna váttisvuođat. Máŋggabealageabbo váttisvuohta lea dat go sámi divššohasat dávjá ipmirdit iežaset buohcuvuođa ja divššu eará láhkai go fitnolaš dikšut ja ásahusat. Ná lea erenoamážit daid sámi divššohasaid dáfus guđet šaddet oktavuhtii almmolaš psykiatriijalaš veahkke???ásahusaiguin.</p>
<p>Dán prošeavttas mii áigut geahččalit čuvget muhtun beliid mat gullet dán váttisvuohtagihppui.</p>
<p>Muhtun váttisvuođat maid sámi divššohasat deaividit go gávnnadit prsykiatriijain, vulget sin čatnasiin árbevirolaš sámi kosmologiijii ja máilmmiipmárdussii.</p>
<p>Oppanassiige mii sáhttit dadjat ahte sámi árbevierru ii leat leamaš juohkit ja earuhit psyhkalaš ja vuoiŋŋalaš dahje oskuigullevaš ilmmiid. Árbevirolaš sámi dáhpi lea ipmirdit olbmuid givssiid ilmman mii čájeha mo stuoribuš olbmuidgaskasaš ortnegat doibmet, nugo sohka, siida dahje báikegoddi. Dávddat dávjá ilbmadit olbmuid gaskasaš ja stuorit olmmošfierpmádagaid gaskasaš dávgguid ja riidduid. Nu dávddat ožžot sihke báikáigullevašvuođa ja gaskavuođalaš siva maid almmolaš veahkkeásahus ii leat gearggus deaivvahit, ja mainna danne ii hálddaš.</p>
<p>Árbevirolaš sámi ipmárdusa mielde buohcuvuođas lea nuppiin sániin cealkki ehtalaš ja olbmuidgaskasaš viidodat mii dahká dárbbašlažžan báikkálaš divššodeami. Sámi dárbbašeaddjit danne mielas vulget árbevirolaš buorideaddjiid lusa ja atnet dakkár veahki buohtalagaid dainna vehkiin maid ožžot almmolaš veahkkeásahusas. Dakkár báikkálaš divššodeamit fátmmaštit dávjá stuoribuš olbmuidgaskasaš fierpmádaga ja earránit muhtumin gildasit psykiatriijas mii divššodeamis čalmmusta ovttaskas olbmo dahje vuođđobearraša.</p>
<p>Álki lea govahallat mo dakkár buohtalas divššodeamit sáhttet stuorrudit gillájeaddji givssiid. Son soaitá doaladit alddis dehálaš dieđuid psykiátralaš divššodanvuogádagas mas dikšut eai dieđe eaige dohkket árbevirolaš vuogádaga. Psykiátralaš divššodeapmi sáhttá maid várra duvdit eret rámaid dáfus ráddjejuvvon ja báikegoddái gullevaš váttisvuođaid - mat dávjá leat vuolgán olmmošfierpmádaga oasálaččaid soahpameahttunvuođain dahje stuoribuš olmmošfierpmádagaid gaskasaš riidduin.</p>
<p>Ja de vel sáhttá fitnolaš psykiátralaš divššodeapmi raššudit divššohasa čatnasiid árbevirolaš fierpmádahkii ja dainna lágiin vierásmahttit su ja lasihit sutnje eambbo moivvi.</p>
<p>Buorre sivva lea deattuhit ahte almmolaš veahkkeásahus lea bealis dahkan joatkit ođđaáigásaš sámi servodaga <span type="quote">”dáruiduhttima”</span> dainna mo váttisvuođaid leat ipmirdan ja daiguin meannudan.</p>
<p>Iskkadeapmi lea guovtte oasis:</p>
<list><p type="listitem">Das lea kvantitatiiva geahčadeapmi dasa man muddui sámi divššohasat leat duhtavaččat RiTø Psykiátralaš ossodaga dikšui, ja dasa mo ossodaga dikšofálaldagat leat čuohcán. Dát iskkadanoassi maid fátmmasta iskkadeami mas geahčadit man muddui buohcceviesu bargoveahka leat duhtavaččat iežaset dieđuide ja máhttui deaivvadettiineaset sámi divššohasaiguin. Kvantitatiiva iskkadeapmi viggá maid čuvget man viidát sámi divššohasat min jáhku mielde vásihit kultuvrraid oktiiskilganemiid go deaivvadit psykiátriijain.</p>
</list><list><p type="listitem">Iskkadeamis lea maid kvalitatiiva oassi mas geahčadit muhtun guovdilis áššiid maid kvatitatiiva ávdnasat buktet ovdan. Kvantitatiiva iskkadeami váldoulbmil lea dattetge čuvget dávddaid árbevirolaš ipmárdusa ja árbevirolaš divššodeami erenoamášvuođad nu mo dat doibmet ovttas ođđaáigásaš fitnolaš psykiatriijain. Kvalitatiiva iskkadeapmi fátmmasta danne maiddái háleštemiid árbevirolaš sámi buorideaddjiiguin.</p>
</list><p>Kvalitatiiva oasi informánttat leat ollu unnit logus go kvantitatiiva oasi informánttat. Dat baicce čiekŋuda ja čuvge man muddui sihke geavaheaddjit ja buohcceviesu bargoveahka leat duhtavaččat fálaldagaide maid juogo addet dahje geavahit.</p>
<p>Ávdnasiid kvantitatiiva oassi skáhppojuvvo gažadanskoviiguin ja jearahallamiiguin, ja kvalitatiiva oassi fas eanemusat oanehisáiggat duovddabargguiguin - muhtumassii buohcceviesu ossodagain, muhtumassii divššohasa ruovttubirrasis.</p>
<list><p type="listitem">Prošeavtta guovdilis váttisvuohtagihput</p>
</list><p><em type="bold">IIA. Prošeavtta kvantitatiiva oasis leat čuovvovaš váttisvuohtagihput guovdilat: </em></p>
<list><p type="listitem">Orrugo Åsgårda Psykiátralaš ossodaga bargiid mielas ahte sii heajubut ipmirdit ja lihkostuvvet gulahallat sámi divššohasaiguin go dáža divššohasaiguin?</p>
<p type="listitem">Servetgo sámi divššohasat, dan botta go sii leat divššus, hárvvit go dáža divššohasat iešguđetlágan doaimmaide mat leat divššohasaid várás?  Leago sin várás dikšu mas lea hárvvit hálešteamit ja tar de spesielt en behandling som i mindre grad er basert på samtaler og relativt sett mer på biologiske behandlingsformer?</p>
<p type="listitem">Leatgo sámi divššohasat dávjjibut váldojuvvon dikšui bággoparagráfa vuođul go dáža divššohasat, ja ožžotgo eambbo bággodivššu</p>
<p type="listitem">Leago nu ahte sámi divššohasat eai leat nu duhtavaččat olmmošlaš gaskavuođaide ja dikšui go dáža divššohasat?</p>
<p type="listitem">Leago sámi divššohasaide leamaš unnit ávki dikšofálaldagas go dáža divššohasaide?</p>
<p type="listitem">Leago sámi divššohasain, go buohtastahttit dáža divššohasaiguin, unnit oktavuohta bearrašii ja ustibiidda go leat ossodagas?</p>
</list><p><em type="italic">Leago sámi divššohasain eambbo ja buorebun vásihuvvon oktavuohta bearrašii/ustibiidda ruovttus go dáža divššohasain? </em></p>
<list><p type="listitem">Leago sámi divššohasain stuorit dárbu go dáža divššohasain oažžut oktavuođa árbevirolaš dálkkodeaddjiiguin, ja leago nu ahte dát vánit dárbu registrerejuvvo ja váldojuvvo vuhtii ossodaga doaibman</p>
<p type="listitem">Leago nu ahte sámi divššohasain njoazibut go dáža divššohasain ???psykofarmaka jávket.?</p>
</list><p><em type="bold">IIB. Prošeavtta kvalitatiiva oasis čuovvovaš váttisvuohtagihppu lea guovdil: </em></p>
<list><p type="listitem">Mo divššohasat vásihit iežaset deaivvadeami psykiatriijain - omd. dan go galget čilget váttisvuođaideaset dárogillii (jos ležžet sámit), vejolaččat dulkka bokte.?</p>
<p type="listitem">Mo árbevirolaš dávdaipmárdus čuohcá divššohasa iežas ipmárdussii, mii sus lea dávddas dahje gillámušas? Leatgo das mo dávda neaktá, bealit dahje oasit mat divššohasa mielas eai váldojuvvo vuhtii psykiatriijas?</p>
<p type="listitem">Jos divššohas maiddái geavaha árbevirolaš veahki (juogo iežas dahje lagaš olbmuid háliidusa mielde), de <span type="quote">”mii osiid”</span> su váttisvuođain biddjojuvvojit árbevirolaš veahki ovdii ja <span type="quote">”mii osiid”</span> biddjojojuvvo psykiatriijalaš veahkeheaddji ovdii?</p>
<p type="listitem">Heivejitgo divššohasa mielas dát guokte árbevieru oktii, vai lasihitgo dát guokte árbevieru sutnje váttisvuođaid?</p>
<p type="listitem">Manin divššohas atná divššu ásahuslaš rámaid ja dan go ii leat iežas ruovttubirrasis ja bearraša luhtte?</p>
<p type="listitem">Muittuhago buohcceviessu sutnje eará ásahusaid maid son dovdá (skuvllaid, internáhtaid, jna.)?</p>
<p type="listitem">Leago bearrašis/sogas ovttalágan ipmárdus su buohcuvuođas?  Vásihago divššohas ahte bearraša/soga ipmárdus su váttisvuođain earrána buohcceviesu bargiid ipmárdusas?  Mo dat earrána?</p>
</list><p>Kvalitatiiva oasis prošeakta meannuda eanemusat 15 divššohasain. Man girjái dat váttisvuođat leat, ja daid erohusat, mat sáhttet leat gittalagaid daiguin fálaldagaiguin maid buohcceviessu addá sámi divššohasaide, lea maid vejolaš čuvget go juohke buohcci dávdda sierranasvuođat dutkojuvvojit dárkilit ja dat mo juohke váttisvuohta čuohcá fágalaš ja bearašlaš dilálašvuođaide.</p>
<p><em type="bold">III. Dábálaš vugiid geahčadeapmi </em></p>
<p>Prošeavtta dutkanmetodalaš jurddašeamit dieđusge čájehit mo prošeakta muđui lea juhkkojuvvon guovtte oassái. Oktasaš strategiija sihke kvantitatiiva ja kvalitatiiva oassái šaddá leat dat ahte sámegielalaš ja bureshárjehallan dikšut galget eanaš gulahallat buohcciiguin ja váldit vuhtii sin geain lea sámi duogáš.</p>
<p>Rávesolbmuidpsykiatriijalaš dikšunossodahkii lea biddjojuvvon doaibman leat sámi rávesolbmuidpsykiatriijalaš máhttoguovddáš, ja das leat golbma buohccedikšu guđet galget stafeahtas čoavdit nubbi nuppi ja sihkkarastit ahte sámegielalaš olmmoš lea álo das dan guovtti dikšuiváldinpoasttas (Davvi 1 ja Davvi 2) mat leat RiTø psykiatriijalaš ossodagas dan jagi maid divššohasinkluderen bistá. Iskkadeamiin leat e.e. gažadanskovit maid olbmot galget deavdit, ja jearahallamat.</p>
<p>Prošeavtta kvalitatiiva oasisge dát 3 buohccedikšu šaddet leat guovdilis olbmot diehtočoagginbarggus - go galledit divššohasaid ruovttuineaset ja doibmet divššohasa olles bearraša biirres ja su olbmuidgaskasaš fierpmádagas, nugo iskkadeamis lea lunddolaš guđege divššohasa ektui.</p>
<p><em type="bold">IIIA. Metodalaš lahkaneapmi váttisvuohtagihpuide mat galget čuvgejuvvot kvantitatiiva lahkananvugiin </em></p>
<p>Čuvgen dihtii gávcci váttisvuohtagihpu lea dárbu ásahit dáža buohtastahttinjoavkku.</p>
<p><em type="italic">Buohtastahttima eavttut </em>: </p>
<list><p type="listitem">Dikšuiváldima áigi</p>
</list><p>Dain dáža divššohasain guđet váldojuvvojedje dikšui 14 beaivvi siste heahkkaossodahkii ja 14 beaivvi siste oanehisáiggat ossodahkii, på akuttavdelingen og innen 4 uker på korttidsavdelingen, válljejuvvo dat divššohas guhte eará eavttuid mielde sulastahttá eanemusat sáhkaguovdilis sámi divššohassii.</p>
<list><p type="listitem">Sohkabealli</p>
<p type="listitem">Dávdda luondu - Psykosa vai ii &amp; gárrendilli vai ii</p>
</list><p>(d) Dávdda bistináigi (kronisitehta)</p>
<p>Mii rehkenuššat ahte sullii 70 sámi divššohasas guđet ??? vuordagasas šaddet váldojuvvot dikšui dan guovtti postii, várra sullii 50 mihtet searvat iskkadeapmái. Goappašat joavkkut leat rehkega mielde sullii 100 olbmo.</p>
<p><em type="italic">Váttisvuohtagihppu 1 </em></p>
<p><em type="italic">Vásihago Åsgårda Psykiatriijalaš ossodaga bargoveahka ahte sii unnit mearis ipmirdit ja hálddašit oktavuođa sámi divššohasaiguin go dáža divššohasaiguin? </em></p>
<p>Gažadanskovvi lea ráhkaduvvon man ulbmil lea kártet divššodeaddji bargoveaga máhtu sámi ja dáža kultuvrras ja jurddašanvuogis, dan mo sii árvvoštallet sámi ja dáža divššohasaid dárbbuid, ja mo sáhkaguovdilis divššodeaddjit leat vásihan oktavuođaset guđege divššohasain. Dát skovvi galgá válmmaštuvvot go olmmoš čállojuvvo eret divššus ja leat guđege divššohasa oktavuođa várás (SKOVVI 3).</p>
<p>Lassin dábálaš sosiodemográfalaš dieđuide, nugo agis ja sohkabealis, galgá bargoveaga iežaset čilgen čearddalašvuohta leat mielde, makkár fágaoahppu sis lea, gos sii barget ja man viiddis sin vásáhusat leat sámi divššohasaiguin.</p>
<p>Dasto čuvvot 33 gažaldaga bargoveaga vásihan oahpus ja máhtus deaivvadettiineaset dáža ja sámi divššohasaid, ja daid gažaldagaid galget dan guovtti poastta buot dikšobargit vástidit (SKOVVI 4).</p>
<p><em type="italic">Nubbi váttisvuohtagihppu </em></p>
<p>Sámi divššohasat servet unnibut go dáža divššohasat iešguđetlágan divššohasvástesaš doaimmaide dan botta go leat divššus. Erenoamážit lea nu ahte sii ožžot divššu mas ii nu ollu leat vuođđun hálešteamit, ja dan veardde eambbo biologalaš dikšunvugiid.</p>
<p>Skovvi (SKOVVI 2) lea ráhkaduvvon aiddonassii dan várás, ja dan ulbmil lea fidnet viehka dárkilis dieđuid doaibmabijuid beaivválaš registarastimis, divššus ja doaimmain mat leat ossodagas divššohasaid várás. Skovvi lea juhkkojuvvon 4 oassái, main váldobajilčálan leat:</p>
<list><p type="listitem">Man muddui lea friddjavuohta/bággen</p>
<p type="listitem">ADL-doaibma</p>
<p type="listitem">Plánejuvvon dikšu/doaibma</p>
<p type="listitem">Áigeloaktin</p>
</list><p>Guokte skovi geavahuvvojedje muhtun muddui vuođđun ođđa skoviide, main leat dárkilat dieđut doaimmaid birra ja mat leat buorebut heivehuvvon áššáiguoski dikšunsystema doibmii, ja dat guokte skovi ledje ráhkaduvvon Helsetilsynet'a prošeakta-árvvoštallama olis, mas psykiátralaš dearvvašvuohtabálvalusat árvvoštallojuvvojedje.</p>
<p><em type="italic">Goalmmát váttisvuohtagihppu </em></p>
<p>Sámi divššohasat leat stuorát mearis váldojuvvon dikšui bággoparagáfa vuođul, ja sii dikšojuvvojit stuorát mearis veagal go dáža divššohasat.</p>
<p>Dieđut mat čuvgejit dán hypotesa galget vižžojuvvot bargomenolaš restarastimiin mat leat juohke divššohasas: dikšuiváldinparagráfa ja dikšoáiggi bággenvugiid geavaheapmi (SKOVVI 2).</p>
<p><em type="italic">Njealját váttisvuohtagihppu </em></p>
<p>Sámi divššohasat eai leat nu duhtavaččat go dáža divššohasat dikšui maid ožžo.</p>
<p>Dieđut vižžojuvvojit gažadanskoviiguin main jerrojuvvo divššohasaid duhtavašvuođas. Nubbi skovvi lea ráhkaduvvon Helsetilsynet'a prošeakta-árvvoštallama olis, ja nuppi skovi vuođđun lea muhtumassii duhtavašvuohtabealit mat leat boahtán ovdan ovdalis duktamiin (Tore Sørlie et al: Predicators of satisfaction with surgical treatment. International Journal for Quality in Health Care 2000; 12 (1): 31-40), ja muhtumassii ráhkaduvvon erenoamážit dán dutkama várás ja čiekŋuda makkár kvalitehta divššohasa oktavuođas lea dikšovehkii, man ollu dieđuid son oažžu, man muddui son oppanassiige lea duhtavaš ja man muddui son deaivida váilliid, ja makkár buriid beliid son muosáha divššus. Skoviid divššohasat galget deavdit go leat čálihuvvomin ossodaga divššus eret (SKOVVI 5 ja 6).</p>
<p><em type="italic">Viđat váttisvuohtagihppu </em></p>
<p>Váikkuhago dikšofálaldat heajubut sámi divššohasaide go dáža divššohasaide?</p>
<p>Dieđut vižžojuvvojit dáiguin veahkkereaidduiguin:</p>
<p>Brief Psychiatric Rating Scale (BPRS - 16 oasi) mearriduvvo go divššohas čálihuvvo dikšui ja go čálihuvvo divššus eret.</p>
<p>Global Assessment of Functioning (GAF - juhkkojuvvon veršuvdna) mearriduvvo go divššohas čálihuvvo dikšui ja go čálihuvvo divššus eret.</p>
<p>ICD-10 diagnosa</p>
<p>Sámi prošeaktabargit galget árvvoštallancehkiid deavdit, ja vuođđun leat jearahallamat mat leat leamaš guktuid joavkkuin (SKOVVI 1):</p>
<p><em type="italic">Buori jearahalli-luohttevašvuohta </em>sihkkarastojuvvo ovddalgihtii veahkkereaidduid oktasaš hárjehallamiiguin, ovdalgo divššohasat váldojuvvojit mielde, ja kvalitehta sihkkarastojuvvo dainna lágiin ahte olggobeal árvvoštalli dárko juohke 6. divššohasa maid buohccedikšut leat árvvoštallan miehtá dan áigodaga go divššohasat leat leamaš mielde. </p>
<p>Ossodaga ICD-10 diagnosaid kvalitehta galgá sihkkarastojuvvot dainna lágiin ahte olggobeal árvvoštalli dárko juohke 6. divššohasa guhte lea mielde prošeavttas.</p>
<p><em type="italic">Váttisvuohtagihppu 6 </em></p>
<p><em type="italic">Leago sámi divššohasain unnit oktavuohta bearrašii ja ustibiidda dan botta go leat ossodagas, go dáža divššohasain? </em></p>
<p><em type="italic">Leago sámi divššohasain dávjjit ja lagat oktavuohta bearrašii/ustibiidda ruovttus go dáža divššohasain? </em></p>
<p><em type="italic">Juohke beaivvi registarastojuvvo go bearaš ja ustibat galledit ja go divššohas sin galleda (SKOVVI 2). Man viiddis ja man dásis divššohasa oktavuohta lea bearrašii ja ustibiidda buohcuvuođa áiggi, registarastojuvvo viđat skovvái, maid divššohasat galget deavdit go čálihuvvojit divššus eret. Sosiála oktavuohta registarastojuvvo guđain gažaldagain maid Tom Sørensen lea ráhkadan (Feeling and satisfaction of social support; life stress, and their impact on mental health. In Psychiatry at the Crossroads Between Social Sciences and Biology. Norwegian University Press 1991: pp.32-43), ja mo bearaš doaibmá ovttas registarastojuvvo reaidduin FEERS mas leat 6 gažaldaga maid Håvard Bentsen lea ráhkadan (Felt Emotion Rating Scale. Doctorial Dissertation, University of O </em><em type="italic">slo, 1998). </em></p>
<p><em type="italic">Váttisvuohtagihppu 7 </em></p>
<p><em type="italic">Leago sámi divššohasain eambbo dárbu go dáža divššohasain doallat oktavuođa árbevirolaš dálkkodeaddjiide, ja registarastojuvvogo dát dárbu menddo unnán ja váldojuvvogo menddo unnán vuhtii ossodaga vuogádagas? </em></p>
<p><em type="italic">Dát gažaldagat čuvgejuvvojit sihke divššohasaid bealis ja váldodikšuid bealis skovis 3 ja skovis 5. </em></p>
<p><em type="italic">Váttisvuohtagihppu 8 </em></p>
<p><em type="italic">Leago nu ahte sámi divššohasain dálkasat (psykofarmaka) njoazibut nohket go dáža divššohasain? </em></p>
<p><em type="italic">Dálkasa váikkuhus sorjá mearis (ovtta mearis, me </em><em type="italic">riid gaskkas ja oppalaš mearis), das mo rumaš meannuda ávdnasiin (farmakokinetihkka) ja das mo ulbmillahttu gierdá ávdnasa (farmakodynamihkka). Dáin paramehteriin lea viehka álki ovttastahttit klinalaš váikkuhusaid dálkkasmeriide. Dávjá lea dattetge fuomáš </em><em type="italic">uvvon ahte dálkkasmeriid ja klinalaš váikkuhusa gaskavuohta (korrelašuvdna) lea vánis. Sivva lea go olbmuin leat earut (variašuvnnat) farmakokinetihkas ja farmakodynamihkas. Dakkár earut vulget máŋgga dilálašvuođas, ee. genehtalaš erohusain ja das mo biras </em><em type="italic">áššit váikkuhit. </em></p>
<p><em type="italic">Buot europalaš álbmogiin lea kávkalaš duogáš earret sámiid, geaid duogáš jáhku mielde lea orientalaš. Ovddeš dutkamiid geažil mat leat čájehan ahte orientalaš álbmogiin dálkasat dávjjibut nohket rupmašis njoazitbut go kávkalaš álbmogiin, </em><em type="italic">mii jáhkkit ahte maiddái psykofarmaka (nevroleptika ja antidepressiiva) sáhttet nohkat dán joavkku rupmašis njoazibut. Jos nu leaš, de dat lea hirbmat dehálaš klinalaš diehtu. </em></p>
<p><em type="italic">Čuovvovaš dieđut čohkkejuvvojit: </em></p>
<p><em type="italic">Dálkkasšládja ja dálkkasmearri registarastojuvvo go olmmoš váldojuvvo dikšui, beaivválaččat divššus ja go čálihuvvo divššus eret. </em></p>
<p><em type="italic">Nevroleptika ja antidepressiiva mearri meroštallojuvvo varragolgosis go olmmoš váldojuvvo dikšui ja go čálihuvvo eret divššus. </em></p>
<p><em type="italic">Dan áiggis go olmmoš lea divššus váldojuvv </em><em type="italic">o varraiskkus meroštallan dihte cytochrom P 450, mii lea enzyma mii loaphaha rupmašis sullii 60% sturrosaš meari dábálaš dálkasiin. </em></p>
<p><em type="italic">RiTø farmakologalaš ossodagas leat dat reaiddut ja dat máhttu mii dárbbašuvvo analyseret daid iskosiid mat namahuvvojedj </em><em type="italic">e dás bajábealde. Iskkosávdnasat leat dakkárat mat dábálaččat iskojuvvojit ossodagas. </em></p>
<p><em type="bold">IIIB. Metodalaš lahkaneapmi prošeavtta kvalitatiiva oasi váttisvuohtagihpuide </em></p>
<p>Prošeavtta kvalitatiiva oasi gieddebargu šaddá fátmmastit daid divššohasaid guđet gullet dán prošeaktaoassái. Golbma buohccedivššára šaddet leat deháleamos olbmot sihke gaskavuođasteaset guđege buohccái ja fierpmádagas maid gieddebargu siskkilda guđege dáhpáhusas. Vásáhus lea ahte áddjilis bargu lea hukset dakkár luohttámušgaskavuođaid maid dákkár prošeakta gáibida. Danne lea dárbu čuovvut juohke divššohasa dili sihke buohcceviesu ossodagas ja ruovttu birrasis. Sus guhte lea dán prošeaktaoasi ovddasvástideaddji, lea guhkes hárjáneapmi dákkár gieddebargui.</p>
<p>Antropologalaš gieddebarggus eai dábálaččat bargga váttisvuohtagihpuiguin ovttaid mielde. Prošeavtta kvalitatiiva oasis etnográfalaš čilgehus šaddá leat metodalaš vuođđohápmin. Kvalitatiiva oasi buot 7 váttisvuohtagihpu čuvgejeaddji metodalaš vuođđominsttarin šaddet leat dikšuid hálešteamit divššohasaiguin go váldojuvvojit dikšui ja divššu áiggi, ja moattibeaivásaš dahje moattivahkkosaš čuovvoleaddji gieddebargu divššohasa ruovttubirrasis. Prošeavtta kvalitatiiva oasi gieddebarggu čađahit lagaš ovttasráđiid 3 buohccedikšu ja fágaovddasvástideaddji. Ávnnasin sii ráhkadit gieddebargomerkestemiid, beaivegirjjiid, jietnabáttiid jna.</p>
<p>Prošeavtta sihke kvantitatiiva ja kvalitatiiva oasis buot dehálaš ja dárbbašlaš ehtalaš bealit váldojuvvojit vuhtii. Prošeakta maid ohcá konsešuvnna dábálaš vuogi mielde Datatilsynet'is.</p>
<p><em type="bold">IV. Ovdáneapmi ja raporten </em></p>
<p>'Regional komite for medisinsk forskningsetikk, Helseregion Nord-Norge', dohkkehii prošeavtta čakčamánu 28. b. 2000 (geahča mildosa). 'Norsk samfunnsvitenskapelig datatjeneste' lea dasto meannudan prošeavtta borgemánu 21. b. 2000, ja lea čilgejuvvon eavttuid mielde čoavdán konsešuvdnagáibádusain (geahča mildosa). Lassin 80 000 ruvdnui, maid Sámediggi juolludii, 'Psykiatrisk forskningssenter for Finnmark og Troms (PFFT)' juolludii prošektii 163.200 ruvnnu jahkái 2000.</p>
<p>Prošeavtta diehtočoaggin álggii čakčamánus 2000. Diehtočoaggin galgá plána mielde loahpahuvvot jagi 2001 loahpageahčen.</p>
<p>Prošeavtta golbma mielbargi guđet leat Leavnnjas, leat johtán jeavddalaččat miehtá áigodaga ja leamaš Ågårddas vahku ain háválassii. Buohcceviessu várre nuvttá sidjiide personálaviesu. Dál go ja diehtojuohkin- ja diehtoregistarastima bargomeanuid hárjáneami álgobadji lea meaddil, de lea divššohasaid mieldeoažžun boahtán bures johtui. Prošeavttas ledje 12 divššohasa mielde 11/12 2001. Buot juolludeamit bohte dán jagi Sámedikkis. 2000 geavahuvvui prošeavttas.</p>
<p>Divššohasinkluderen mii álgoohcamušas lei meroštallon jahkái, šaddá áddjileabbo go álggos ovdehuvvon ja loahpahuvvo jáhku mielde loahpageahčen 2001. Dát mearkkaša nuppiin sániin cealkki ahte diehtoregistarastináigi guhkeduvvo 12 mánus 16 mánnui. Bušeahta dáfus dat mearkkaša buohkanas goluid stuorideami olles 1/3 álgobušeahta ektui dain poasttain mas lea hospiteren.</p>
<p><em type="italic">Prošeavttas eará nuppástusat mat váikkuhit oppa bušehttii. </em></p>
<p>Ovtta olbmo gieddebargobálká vahku mánnosaččat (70 000,- ru.); mátkegoluid lassáneapmi gieddebarggu geažil (40 000) ja buhtadas ossodaga poasttaide go sidjide šaddá bargolassi prošeavtta geažil sullii 1000 ruvnnu ovdii juohke divššohasa nammii (68 000,-).</p>
<p><em type="bold">Ohcan 2001 </em></p>
<p>Prošeaktajoavkku mátkkit: 50.000,-</p>
<p>Biebmoruhta/idjadeapmi prošeaktajoavku: 25.000,-</p>
<p>Prošeaktabargiid mátkkit juohke vahku miehtá 12 mánu: 65.250,-</p>
<p>Prošeaktabargiid biebmoruhta miehtá 12 mánu: 135.000,-</p>
<p>Hospiterenbálká miehtá 12 mánu: 320.250,-</p>
<p>Ovtta olbmo gieddebargobálká vahkkui mánus: 70 000,-</p>
<p>Gieddebargomátkkit: 110.000,-</p>
<p>Jorgaleapmi: 50.000,-</p>
<p>Bálvalusaid oastin: 85.000,-</p>
<p>Divššohasbuhtadas 500 ru. obmo nammii: 34.000,-</p>
<p>Buhtadas ossodaga poasttaide prošeavtta bargolasi</p>
<p><em type="italic">geažil 1000 ru. olbmo nammii: 68 000,- </em></p>
<p>Buohkanassii: <em type="italic">1012 500,- </em></p>
<p>Bušeahttapoasttaid čilgehus:</p>
<p><em type="italic">Mátke- ja biebmobuhtadasat/idjadeapmi: </em></p>
<p>Prošeaktajoavku galgá čoahkkanit 6 bargočoahkkimii boahtte jagi mielde. Prošeaktajoavku lea bargojoavkun njealjis. Lassin leat álo 2 dahje 3 eará fágaolbmo guđet galget searvat bargočoahkkimiidda. Okta dahje guovttis sámegielalaš psykiátralaš buohccedikšuin ja veahkkedikšuin guđet gullet Leavnnja Rávesolbmuid psykiátralaš guovddážii (Voksenpsykiatrisk senter i Lakselv), ja guđet galget jearahallat divššohasaid, fertejit searvat eanaš bargočoahkkimiidda. Dasto lea vel lunddolaš ahte muhtun ovddasta iskkadeapmái searvi psykiátralaš ossodagaid poastaid ja leat bargočoahkkimiin dárbbu mielde.</p>
<p>Bargočoahkkimat galget leat Leavnnjas ja Tromssas. Rehkenastojuvvon lea at 4 oasseváldis lea mátke-/idjadangolut juohke čoahkkimis, dan mielde leago čoahkkin Leavnnjas vai Tromssas.</p>
<p>Bušehtii leat biddjojuvvon 22 mátkebeaivvi/bargočoahkkinbeaivvi olles jahkái.</p>
<p><em type="italic">Mátkegol </em><em type="italic">ut, biebmu ja hospiterenbálká: </em></p>
<p>Vai psykiatriijas lea vejolaš oppanassiige čađahit sámi geavaheaddjiid iskkadeami, de prošeakta dárbbaša sámegielalaš psykiátralaš buohccedikšuid/veahkkedikšuid jearahallat divššohasaid. Dakkár máhttu ii leat RiTø psykiátralaš ossodagas. Dutkanáigodagas mii leat danne šiehtadallan soahpamuša Leavnnja Rávesolbmuid psykiátralaš guovddážiin oažžun dihte hospiterenortnega áigái. Dát ortnegis čilgejuvvo dárkileappot prošeaktačilgehusas.</p>
<p>Hospiterenortnet galgá bistit dievvasii prošeavtta áigodaga. Sii guđet hospiterejit, ásset nuvttá personálaviesus mii gullá RiTø psykiátralaš ossodagaide.</p>
<p><em type="italic">Gieddebargu: </em></p>
<p>Gieddebargu masa lea dárbu prošeavtta kvalitatiiva oasis, šaddá gáibidit erenoamáš resurssaid. Dasa meroštallojuvvo mielbargi mánnosaš vahkkobálká olles jagi 2001. </p>
<p>Várrejuvvojit ruđat 11 mátkái main guhtege mátki máksá 10.000,- ru., ja dat gokčet guovtti olbmo goluid.</p>
<p><em type="italic">Jorgaleapmi: </em></p>
<p>Buot gažadanskovit galget leat sihke davvisámegillii ja dárogillii. Divššohasaid jearahallamat fertejit maid leat sihke sámegillii ja dárogillii. Go dát dieđut leat buvttaduvvon báhpárii, de fertejit jorgaluvvot. Go divššohas sámásta, de vástádusat galget jorgaluvvot dárogillii, ja nuppe láhkai.</p>
<p>Gárvves ávdnasat galget leat guktuid gillii.</p>
<p><em type="italic">Bálvalusaid </em><em type="italic">oastin: </em></p>
<p>Dakkár bálvalusat leat diehtočoaggimat, čállin ja buvttadeapmi báhpárii. Dát barggut gáibidit lasi áiggi ja máhtu, go visot galgá leat guovtti gillii. Prošeavttas rahččojuvvo vai čoggojuvvon dieđut leat guovtti gillii nu ollu go vejolaš.</p>
<p><em type="italic">Divšš </em><em type="italic">ohasbuhtadas: </em></p>
<p>Jáhkehahtti lea ahte šaddá leat váddáseabbo fidnet psyhkalaš buohcuvuođa gillájeaddji olbmuid searvat dakkár jearahallaniskkadeapmái. Psykiátralaš dutkanguovddáš (Psykiatrisk forskningssenter) lea oaidnán ahte lea álkit fidnet divššohasaid searvat go ožžot unna bálkkáža searvama ovddas.</p>
<p>Bušehttii lea divššohasmáksun biddjojuvvon 500 ru. juohke olbmo nammii dan 68 divššohasas, mat leat sámi divššohasat ja dáža buohtastahttinjoavku.</p>
<p><em type="italic">Máksu daidda klinalaš osiide mat registarastet dieđuid </em></p>
<p>Dasa leat jahkái 20001 meroštallojuvvon 1000 ru. juohke divššohasa nammii. Dat mearkkaša 68 000 ru., go ođđa 68 divššohasa váldojuvvojit prošektii jagi 2001.</p>
<p><em type="italic">Pl </em><em type="italic">ánejuvvon </em><em type="italic">artihkkalat iskkadeami kvantitatiiva oassái: </em></p>
<p>Dáža dearvvašvuođa bargiid dáidu psykiátralaš buohcceviesus hálddašit oktavuođaideasetguin sámi ja dáža psykiátralaš divššohasaide. Buohtastahtti iskkadeapmi.</p>
<p>Psykiátralaš buohcceviesu dikšofálaldagat sámi ja dáža divššohasaide.</p>
<p>Buohtastahtti iskkadeapmi.</p>
<p>Go sámi ja dáža psykiátralaš buohccit fertejit veagal váldojuvvot dikšui ja veagal dikšojuvvot.</p>
<p>Buohtastahtti iskkadeapmi.</p>
<p>Man duhtavaččat leat sámi ja dáža divššohasat psykiátralaš buohcceviesu dikšui.</p>
<p>Buohtastahtti iskkadeapmi.</p>
<p>Psykiátralaš buohcceviesu divššu váikkuhus sámi ja dáža divššohasaide.</p>
<p>Buohtastahtti iskkadeapmi.</p>
<p>Psykofarmaka jávkan sámi ja dáža psykiátralaš divššohasain.</p>
<p>Buohtastahtti iskkadeapmi.</p>
<p><em type="italic">Iskkadeami kvalitatiiva oasi plánejuvvon artihkkalat: </em></p>
<p>Dutkama guokte ovddasvástideaddji pláneba čállit girjji. Prošeavtta maŋŋá raporterema dehálaš oassin šaddet seminárat ja systemáhtalaččat oahpahusvuogádat psykiatriija dearvvašvuođa bargiid várás - erenoamážit Dearvvašvuođaguovllus 5 (Helseregion 5).</p>
<p><em type="bold">IV </em><em type="bold">- Oppala </em><em type="bold">š bušeahtta oktan </em><em type="bold">komeanttaiguin </em></p>
<p>Prošeaktajoavkku mátkkit: 50.000,-</p>
<p>Biebmoruhta/idjadeapmi prošeaktajoavku: 25.000,-</p>
<p>Prošeaktamielbargiid mátkkit juohke vahku 16 mánu: 87.000,-</p>
<p>Biebmoruhta prošeaktamielbargit 16 mánu: 180.000,-</p>
<p>Hospiterenbálká 16 mánu: 427.000,-</p>
<p>Ovtta olbmo gieddebargobálká ovtta vahku mánnui: 70 000,-</p>
<p>Mátkkit gieddebarggu geažil: 110.000,-</p>
<p>Jorgaleapmi: 50.000,-</p>
<p>Bálvalusaid oastin: 85.000,-</p>
<p>Divššohasmáksu 500 ru. guhtiige: 40.000,-</p>
<p>Buhtadas ossodaga poasttaide lassebarggu geažil maid</p>
<p><em type="italic">prošeakta buktá, 1000 ru. juohke divššohasa </em><em type="italic">nammii: 68 000,- </em></p>
<p>Buohkanassii: <em type="italic">1192 000,- </em></p>
<p>Bušeahttapoasttaide čilgehus:</p>
<p><em type="italic">Mátke - ja biebmoruhta/idjadeapmi: </em></p>
<p>Prošeaktajoavku galgá deaivvadit 6 bargočoahkkimii dan áiggis maid iskkadeapmi bistá. Prošeaktajoavkun lea njealje olbmo bargojoavku. Lassin leat álo 2 dahje 3 eará fágabargi guđet galget searvat bargočoahkkimiidda. Okta dahje guovttis sámegielalaš psykiátralaš buohccedikšuin ja veahkkedikšuin guđet gullet Leavnnja Rávesolbmuid psykiátralaš guovddážii (Voksenpsykiatrisk senter i Lakselv), ja guđet galget jearahallat divššohasaid, fertejit searvat eanaš bargočoahkkimiidda. Dasto lea vel lunddolaš ahte muhtun ovddasta iskkadeapmái searvi psykiátralaš ossodagaid poasttaid ja leat bargočoahkkimiin dárbbu mielde.</p>
<p>Bargočoahkkimat galget leat Leavnnjas ja Romssas. Meroštallojuvvon lea ahte 4 oasseváldis leat mátke-/idjadangolut juohke čoahkkima geažil, mađe mielde čoahkkin lea juogo Leavnnjas dahje Romssas.</p>
<p>Bušehttii leat biddjojuvvon 22 mátkebeaivvi/bargočoahkkinbeaivvi olles jahkái. Sáhttá leat dárbu dasa ahte okta dahje guovttis prošeaktajoavkkus galledit divššohasaid ruovttubáikkiid, daid namalassii guđet galget leat mielde čiekŋudeaddji jearahallamis.</p>
<p><em type="italic">Mátkegolut, biebmu ja bálká go hospiterejuvvo: </em></p>
<p>Vai oppanassiige lea vejolaš čađahit sámi geavaheaddjiid iskkadeami psykiariijas, de lea dárbu ahte sámegielalaš buohccedikšut/veahkkedikšut jearahallet divššohasaid. Dakkár máhttu ii lea Åsgårddas. Dutkanáigodagas mii leat danne šiehtadallan soahpamuša Leavnnja Rávesolbmuid psykiátralaš guovddážiin oažžun dihte hospiterenortnega áigái. Dát ortnegis čilgejuvvo dárkileappot prošeaktačilgehusas.</p>
<p>Hospiterenortnet galgá bistit dievvasii prošeavtta áigodaga. Sii guđet hospiterejit, ásset nuvttá personálaviesus mii gullá RiTø psykiátralaš ossodagaide.</p>
<p><em type="italic">Gieddebargu: </em></p>
<p>Gieddebargu masa lea dárbu prošeavtta kvalitatiiva oasis, šaddá gáibidit erenoamáš resurssaid. Dasa meroštallojuvvo mielbargi mánnosaš vahkkobálká olles jagi 2001. </p>
<p>Várrejuvvojit ruđat 11 mátkái main guhtege mátki máksá 10.000,- ru., ja dat gokčet guovtti olbmo goluid.</p>
<p><em type="italic">Jorgaleapmi: </em></p>
<p>Buot gažadanskovit galget leat sihke davvisámegillii ja dárogillii. Divššohasaid jearahallamat fertejit maid leat sihke sámegillii ja dárogillii. Go dát dieđut leat buvttaduvvon báhpárii, de fertejit jorgaluvvot. Go divššohas sámásta, de vástádusat galget jorgaluvvot dárogillii, ja nuppe láhkai.</p>
<p>Gárvves ávdnasat galget leat guktuid gillii.</p>
<p><em type="italic">Bálvalusaid oastin: </em></p>
<p>Dakkár bálvalusat leat diehtočoaggimat, čállin ja buvttadeapmi báhpárii. Dát barggut gáibidit lasi áiggi ja máhtu, go visot galgá leat guovtti gillii. Prošeavttas rahččojuvvo vai čoggojuvvon dieđut leat guovtti gillii nu ollu go vejolaš.</p>
<p><em type="italic">Divššohasbuhtadas: </em></p>
<p>Jáhkehahtti lea ahte šaddá leat váddáseabbo fidnet psyhkalaš buohcuvuođa gillájeaddji olbmuid searvat dakkár jearahallaniskkadeapmái. Psykiátralaš dutkanguovddáš (Psykiatrisk forskningssenter) lea oaidnán ahte lea álkit fidnet divššohasaid searvat go ožžot unna bálkkáža searvama ovddas.</p>
<p>Bušehttii lea divššohasmáksun biddjojuvvon 500 ru. juohke olbmo nammii dan 80 divššohasas, mat leat 40 sámi divššohasa ja 40 olbmo sturrosaš dáža buohtastahttinjoavku.</p>
<p><em type="italic">Máksu daidda klinalaš osiide mat registarastet dieđuid </em></p>
<p>Dasa leat jahkái 2001 meroštallojuvvon 1000 ru. juohke divššohasa nammii. Dat mearkkaša 65 000 ru., go ođđa 65 divššohasa váldojuvvojit prošektii jagi 2001.</p>
<list><p type="listitem">Prošeaktaorganisašuvdna</p>
</list><p>Prošeavttas šaddá leat bissovaš refereansajoavku mas leat dát olbmot:</p>
<p xml:lang="nob">Tore Sørlie</p>
<p xml:lang="nob">Jens-Ivar Nergård</p>
<p xml:lang="nob">Laila Somby Iversen</p>
<p xml:lang="nob">Ellen Anne Buljo</p>
<p xml:lang="nob">Grethe Karin Van der Eynden, alle fra DPS Lakselv</p>
<p>Prošeavtta kvantitatiiva oasi ovddasvástideaddji lea Tore Sørlie, psykiatrisk fagutviklingsenhet, psykiatrisk avdeling RiTø ja kvalitatiiva oasi ovddasvástideaddji, professor Jens-Ivar Nergård, Pedagogisk Institutt UiTø. Professorat Georg Sager ja Jarle Aarbakke, farmakologisk avdeling RiTø, ovddasvástideaba iskkadeami farmakologalaš oasis.</p>
<p>DPS Lakselv, Sektor Nord, Psykiatrisk avdeling ja farmakologisk avdeling RiTø leat ovttasdoaibmi oasit prošeavttas.</p>
<p>Prošeaktamielbargit leat:</p>
<p xml:lang="nob">Laila Somby Iversen</p>
<p xml:lang="nob">Ellen Anne Buljo</p>
<p xml:lang="nob">Grethe Karin Van der Eynden, alle fra DPS Lakselv</p>
<p xml:lang="nob">Ilkka Kujala, psykiatrisk avdeling RiTø</p>
<p xml:lang="nob">Bjørg Grønmo, psykiatrisk avdeling RiTø, post Nord 2</p>
<p xml:lang="nob">Berit Dale, psykiatrisk avdeling RiTø, post Nord 1</p>
<p xml:lang="nob">Georg Sager ja Jarle Aarbakke, farmakologisk avdeling RiTø</p>
</body></document>
