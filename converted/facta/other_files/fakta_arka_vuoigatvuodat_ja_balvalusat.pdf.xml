<document xml:lang="sme" id="no_id"><header><title>Fáktá-árka. Vuoigatvuođat ja bálvalusat</title><genre code="facta"/><author><unknown/></author><year>2015</year><wordcount>835</wordcount><conversion_status type="standard"/><availability><license type="standard"/></availability><origFileName>https://s3.eu-west-1.amazonaws.com/ah-web-prod/documents/F%C3%A1kt%C3%A1-%C3%A1rka_Vuoigatvuo%C4%91at_ja_b%C3%A1lvalusat.pdf</origFileName><parallel_text xml:lang="nob" location="fakta_ark_rettigheter_og_tjenester.pdf"/><parallel_text xml:lang="sma" location="saetniesvoete_aarke_reaktah_jih_dienesjh.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header>
<body>
<p>Fakta-ark Rettigheter og tjenester</p>
<p>Språk: Nordsamisk</p>
<p>Fáktá-árka Vuoigatvuođat ja bálvalusat Moanat vuoigatvuođat leat áigeguovdilat sihke pasientii ja oapmahaččaide dalle go olmmoš oažžu demeansadiagnosa ja dan geažil dárbbaša veahki. Golbma lága leat earenoamáš dehálaččat pasieanttaid vuoigatvuođaid muddema ja dearvvašvuođabálvalusaid ovddasvástádusa ja geatnegasvuođaid dáfus. </p>
<p>Pasieanta- ja geavaheaddjivuoigatvuođaláhka </p>
<p>Dearvvašvuođa- ja fuollabálvalusláhka </p>
<p>Spesialistadearvvašvuođaláhka</p>
<p>Pasieanta- ja geavaheaddjivuoigatvuođaláhka – Čilge mat vuoigatvuođat olbmos leat dearvvašvuođa- ja fuollabálvalusaide – sáhttet leat vuoigatvuođat sihke fástadoaktára, suohkana ja buohcceviesu oktavuođas. Lea vuoigatvuohta oažžut dárbbašlaš dieđuid nu, ahte dat leat heivehuvvon pasieantta kultur- ja gielladuogážii vai pasieanta galgá ipmirdit dieđuid sisdoalu. Sámegielat dearvvašvuođabargit dahje dulka sáhttet leat dárbbašlaš doaibmabijut deavdit dán vuoigatvuođa pasieanttaide geain lea sámi kultur- ja gielladuogáš. Sámelága § 3-5 addá vuoigatvuođa bálvaleami oažžut sámegillii, jus dan háliideaš, báikkálaš, ja guvllolaš almmolaš dearvvašvuođa- ja sosiálaásahusain sámi hálddašanguovllus. Dearvvašvuođa- ja fuollabálvalusláhka – Čilge earret eará maid dearvvašvuođa- ja fuollabálvalusaid suohkan galgá fállat. Spesialistadearvvašvuođaláhka – Čilge mii ovddasvástádusaid spesialistadearvvašvuođabálvalusas lea, earret eará sáhtu dáfus buohccevissui ja go sisačálihuvvot buohccevissui. Ohcat bálvalusaid </p>
<p>Olmmoš sáhttá ieš ohcat suohkanlaš bálvalusaid </p>
<p>Oapmahaččat sáhttet ohcat jus lea fápmudus </p>
<p>Nammaduvvon váldeguoddis sáhttá vuoigatvuohta ohcat fápmudusa haga</p>
<p>Olbmuin geain lea demeansa, lea nugo earáin ge vuoigatvuohta oažžut dárbbašlaš bálvalusaid sihke suohkanis ja spesialistadearvvašvuođabálvalusas. Ovttaskasolbmo dárbu dat mearrida maid bálvalusaid olbmos lea vuoigatvuohta oažžut. Spesialistadearvvašvuođabálvalusa bálvalusaide, mii ii leat fáhkkaveahkki, dárbbaša sáddejumi doaktáris dahje eará spesialisttas. Olmmoš gii dárbbaša suohkanlaš bálvalusaid, sáhttá ieš ohcat daid bálvalusaid maid háliida. Seamma guoská nammaduvvon váldeguoddái geas lea mandáhtta persovnnalaš dásis. Earát maid sáhttet ohcat geavaheddjiid ovddas bálvalusaid, ovdamearkka dihte oapmahaččat, muhto dalle ferte bidjat mielddusin čálalaš fápmudusa das gean ovddas ohcá. Vaikko ii gávdno fápmudus, de oapmahaččaid bálvalusohcan geavaheaddjái dattetge dábálaččat mielddisbuktá</p>
<p>Fakta-ark Rettigheter og tjenester</p>
<p>Språk: Nordsamisk ahte suohkan geatnegahtto iskat lea go dárbu bálvalusaide. Jus geavaheaddji ii hálit bálvalusaid mat suohkana mielas dárbbašuvvojit, de ii sáhte álggahit bálvalusaid jus dasa ii gávdno earenoamáš láhkavuođđu. Buot suohkaniin galget leat moanat bálvalusfálaldagat, eará fálaldagat ges sáhttet rievddadit suohkaniid mielde. Suohkan lea geatnegahtton bagadallat, ja sihke pasieanta ja oapmahaččat sáhttet váldit oktavuođa suohkaniin oažžut dieđuid ja veahki ohcat bálvalusaid. Suohkan galgá dahkat mearrádusa mii sáddejuvvo ohccái, go leat ohccon bálvalusat ruovttus dahje buohcceviessosadji mii bistá guhkit go 14 beaivvi. Suohkan galgá sáddet gaskaboddosaš vástádusa man guhká árvvoštallet ádjánit meannudemiin, jus ádjánit badjel mánu meannudit ohcama. Suohkan dat mearrida mat bálvalusat ovttaskaspasieanttas galget leat, muhto pasieantta galgá guldalit, ja bálvalusfálaldat galgá nu bures go vejolaš hábmejuvvot ovttas pasieanttain. Jus pasieanttas ii leat miehtangelbbolašvuohta, de pasieantta lagamus oapmahaččain lea vuoigatvuohta mielváikkuhit ovttas pasieanttain. Áigeguovdilis bálvalusat/fálaldagat Dát bálvalusat ja fálaldagat sáhttet áigeguovdilat, muhto maiddái eará fálaldagat sáhttet fállojuvvot: Demeansadávdda čielggadeami ja diagnostiserema dahká dábálaččat fástadoavttir, muhto maiddái spesialistadearvvašvuođabálvalus. Praktihkalaš veahkki sáhttá leat ruovttus oažžut veahki čorgemii dahje borramiid heivehit. Suohkan gos pasieanta orru, sáhttá addit dieđuid fálaldagain mat suohkanis lea. Duddema sáhttá fállat sidjiide geain leat earenoamáš lossa fuollabarggut. Dudden dábálaččat mearkkaša ahte pasieanta oažžu oanehisáigge orrut buhcciidsiiddas, vai oapmahaččat ožžot muhtun áigodahkii friddja fuollabargguin. Doarjjaolmmoš lea fálaldat olbmuide geat dárbbašit veahki sosiála eallimii ja kultuvrralaš vásáhusaide. Ruovttubuohccedikšun sáhttá leat ruovttus veahkehit omd. dikšut háviid dahje dálkasiid addit dahje eará dearvvašvuođaveahki addit pasieanttaide geat ieža eai nagot fitnat dearvvašvuođabálvalusas. Buohcceviessosadji dábálaččat lea easkka áigeguovdil go pasieanta dárbbaša birrajándora divššu ja ii leat šat dohkálaš bálvalusaid addit ruovttus. Fysioterapiija sáhttá dárbbu mielde fállat pasieantta ruovttus, fysioterapiijadoaimma lanjain dahje buohcceviesus. Bátnedearvvašvuođabálvalusat ja buorre njálbmeráinnasvuohta lea dehálaš buohkaide, maiddái demeansaolbmuide. Buorre bátnedikšu sáhttá eastadit bákčasiid ja unohisvuođa, biebmováttisvuođaid ja mášohisvuođa. Pasieanttain geat ožžot ruovttubuohccedikšuma guhkit</p>
<p>Fakta-ark Rettigheter og tjenester</p>
<p>Språk: Nordsamisk go golbma mánu, ja pasieanttain geat orrot buhcciidsiiddas,, lea vuoigatvuohta nuvttá bátnedikšumii. Báikkálaš bátnedearvvašvuođabálvalus sáhttá addit eanet dieđuid. Spesialistadearvvašvuođabálvalus lea áigeguovdil go olbmot geain lea demeansa, dárbbašit eanet dearvvašvuođabálvalusaid go dan maid suohkan sáhttá addit. Dalle galgá pasieanta čujuhuvvot spesialistadearvvašvuođabálvalussii. Fuollabálkká sáhttá addit oapmahaččaide ja earáide geain leat earenoamáš lossa barggut fuolahit olbmo geas lea dávda dahje hedjonan doaibmanákca, omd. demeansa. Suohkan dat árvvoštallá leago fuollabálká dohkálaš ja heivvolaš fálaldat, vai galget go baicca fállat eará bálvalusaid. Oktagaslaš plána lea vuoigatvuohta pasieanttaide geat dárbbašit bistevaš ja ovttastahttojuvvon bálvalusaid máŋggain doaimmain. Pasieanttat geat háliidit oktagaslaš plána, sáhttet váldit oktavuođa suohkaniin. Leat buohcci, dahje fuolahusa fállat buohcci olbmui, sáhttá maiddái addit vuoigatvuođa eará ekonomalaš doarjjaortnegiidda. Don sáhtát váldit oktavuođa NAV:in oažžut eanet dieđuid vuođđodoarjaga ja veahkkedoarjaga birra. Dát leat doarjagat maid sáhttá addit go leat liigegolut dávdda geažil, ja go leat earenoamáš dikšo- ja bearráigeahččodárbbut. TT-goarta lea ortnet mainna oažžu hálbbibut sáhtu. Dat ii leat vuoigatvuohta. Fylkkagielda dahje suohkan sáhttá addit eanet dieđuid ortnega birra du fylkkas. Váidinvejolašvuohta Jus ohcá, ii ge oaččo daid bálvalusaid maid oaivvilda iežas dárbbašit, de sáhttá dán váidit. Váidaga galgá álggos sáddet suohkanii. Jus suohkan ii rievdat mearrádusa ja atte dan fálaldaga maid pasieanta háliida, de suohkan galgá sáddet váidaga viidáset fylkkamánnái. Jus olmmoš lea čujuhuvvon spesialistadearvvašvuođabálvalussii ja oažžu biehttalusa, de sáhttá bivdit ođđa árvvoštallama. Jus leat eambbo gažaldagat demeanssa ja vuoigatvuođaid birra, de sáhttá jearrat eanet dieđuid suohkanis, pasieanta- ja geavaheaddjiáittardeaddjis dahje fylkkamánnis.</p>
<p>Ráhkadan Dearvvašvuođa- ja sosiálaossodat, Finnmárkku Fylkkamánni ja duogážin Demeansa ja vuoigatvuođat-filbma (2015) Agáiduvvan, ráhkadan Dearvvašvuođa- ja sosiálaossodat, Vestfolda Fylkkamánni.</p>
</body></document>
