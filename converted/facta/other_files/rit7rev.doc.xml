<document xml:lang="sme" id="no_id"><header><title>TROMSSA GUOVLOBUOHCCEVIESSU</title><genre code="facta"/><author><unknown/></author><translator><person firstname="Rolf" lastname="Olsen" sex="unknown" born="" nationality="NO"/></translator><translated_from xml:lang="nob"/><year>2006</year><publChannel><publication><publisher>UNN</publisher></publication></publChannel><wordcount>257</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><multilingual><language xml:lang="nob"/></multilingual><origFileName>RIT7REV.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.6 $; common.xsl  $Revision$; </version></header><body><p xml:lang="nob">GUOVLLUBUOHCCIVIESSU ROMSSAS</p>
<p>Leasmedávddaid ossodat</p>
<p><em type="italic">Diehtun pasieanttaide </em>9012 Tromsa, </p>
<p xml:lang="nob">RIDAURA</p>
<p xml:lang="nob">(Auranofin)</p>
<p>Gollecirggasteamit leat máŋga jagi juo adnon dálkkasin lađasleasmedálkkodeamis - dávjá lea dain leamaš buorre ávki lađasdávdii. Muhtumat fertejit liikká heaitit dakkár dálkkodeami danin go oččot liigesivaid.</p>
<p>Čavčča 1985 rájis mii leat oččon golledálkasiid maid pasieanta borrá tableahttan, nammalassii Ridaura. Ridaura ja golle cirggasteamis lea erohus sihke dan dáfus mii guoská mot dat ávkkuhit ja maiddái makkár liigesivat sáhttet čuovvut. Goappešat ávdnasat sáhttet goahcat dávdaviidáneami guhkibuš áiggi mielde ja maiddái goahcat dávdda doaimma (geahpedit bákčasiid, lađasbohtanemiid ja stirddasvuođa). Ridaura orru gollecirggastemiid ektui buktimin unnit liigesivaid.</p>
<p>Dálkkodeapmi Ridaurain: Ridaura lea dušše ovtta mearis (3 mg juohke tableahtas). Dábálaš mearri lea 1 tableahtta iđđes ja eahkes. Muhtun dáhpáhusain lea vejolaš lasihit meari 3 tableahta rádjai beaivái, muhto dalle duššefal ovttasráđiid doaktáriin. Ii leat rávvehahtti borrat stuorát meriid. Váikkuhus oidno áramusat easkka go lea unnimusat 2 mánu čuvvon dálkkodeami. Jos buorráneapmi ii dihtto guđa mánus, de dálkkodeapmi dábálaččat heaittihuvvo.</p>
<p>Dálkkodeami 3 vuosttamuš mánus ferte pasieanta fitnat doaktára luhtte oktii mánnui, iskkadit vara ja gočča. Dasto lea ráva fitnat dárkkistusas juohke 3. manu.</p>
<p>Liigesivat: Dábáleamos liigesivat lea ahte baika njárbu, muhto dát váivvit leat dábálaččat geahppaseppočat. Dat bohtet árrat dálkkodeamis ja jávket dađistaga. Dattetge sáhttet muhtun pasieanttat oaččut váivves luhčadávdda, ja sin dálkkodeapmi ferte dan geačil heaittihuvvot.</p>
<p>Viehka dábálaš liigesivat dálkkodeamis mas gollecirggasteamit geavahuvvojit, leat ihtaluddamat, monnevielgadas varas ja varračuolmmaid šaddanheađuštusat. Dálkkodeamis mas Ridaura geavahuvvo, leat unnán dakkár liigesivat. Ii leat áhpehis pasientii rávvehahtti geavahit Ridaura. Danne berre dakkár dálkkodeapmi heitojuvvot jos pasieanta lea áhpeheapmi, dahje jos sus lea áigumuššan šaddat áhpeheapmin.</p>
</body></document>
