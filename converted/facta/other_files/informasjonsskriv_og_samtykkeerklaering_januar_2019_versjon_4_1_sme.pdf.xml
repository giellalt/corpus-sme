<document xml:lang="sme" id="no_id"><header><title>Jearaldat čálihit iežas Norsk diabetesregister for voksne registtarii</title><genre code="facta"/><author><person firstname="" lastname="HELSE BERGEN Haukeland Universitetssykehus" sex="unknown" born="" nationality=""/></author><year>2019</year><wordcount>831</wordcount><conversion_status type="standard"/><availability><license type="standard"/></availability><origFileName>http://www.noklus.no/Portals/2/Diabetesregisteret/Samtykke/Informasjonsskriv%20og%20samtykkeerklaering%20januar%202019_versjon%204_1_NORDSAMISK.pdf?ver=2019-03-15-131905-083</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Besøksadresse: Haukeland Universitetssykehus, Jonas Liesvei 65, Postadresse: Helse Bergen HF, Postboks 1, 5021 Bergen</p>
<p>Telefon 55 97 50 00 – Innvalg – Telefaks , E-post: postmottak@helse-bergen.no</p>
<p>Foretaksnr. NO 983974724 mva. Internett: www.helse-bergen.no</p>
<p>Veršuvdna 4.1</p>
<p><em type="bold">Jearaldat čálihit iežas Norsk </em><em type="bold">diabetesregister for voksne registtarii </em></p>
<p type="listitem">Registara ulbmil  Norsk  diabetesregister  for  voksne  (Norgga  sohkardávdaregisttar  rávisolbmuid  várás)  lea  sisriikkalaš  kvaliteahttaregisttar.  Áigumuššan  lea  vuosttažettiin  buoridit  dikšokvalitehta  sidjiide  geain  lea  sohkardávda  (diabetes).  Registtar  galgá  maiddái  bidjat  dehálaš  vuođu  sohkardávdda  ja  sohkardávdaguoski  dávddaid  dutkamii.  Čálihit  iežas  Norsk  diabetesregister  for  voksne  lea  eaktodáhtolaš  ja  gáibida  čálalaš  gulahuvvon  miehtama.  Dát  mearkkaša  ahte  galggat  vuolláičállit  miehtancealkámuša ovdal go mii sáhttit du čálihit registtarii.    Helse  Bergen  HF,  Haukeland  Universitetssykehus,  lea  registara  diabetesovddasvástideaddji.  Beaivválaš  jođiheapmi  lea  biddjon  Noklusii,  mii  gullá  Haraldsplass  Diakonale  Sykehusii  Bergenis.  Helse  Bergen  HF  ovddasvástida  sihkkarastit  ahte  du  dieđut  meannuduvvojit  lobálaččat,  eurohpálaš  heaggasuodjalanmearrádusa ja dearvvasvuođaregisttarlága olis.        Registtar sisttisdoallá dáid dieđuid du birra:</p>
<p type="listitem">Oppalaš  dieđut:  namma,  riegádannummar,  čujuhus,  sohkabealli  ja  dálkkodeaddji  doaktára namma. Álbmotregisttar geavahuvvo sihkkarastin dihtii rivttes heaggadieđuid.</p>
<p type="listitem">Dearvvasvuođadieđut:  guđelágan  sohkardávda  ja  diagnosajahki,  ja  miellahttovuohta</p>
<p type="listitem">Diabetesforbundetis  jus  dat  leš,  dilli  jahkedárkkástusiskosa  áigge  ja  čalbmedoaktáriskkus  ja/dahje  dárkkástus  sismedisiidnadoaktáris;  oahpahus  sohkardávdda  birra,  diabetesváttut,  allodat  ja  deaddu,  laboratoriabohtosat  ja  sohkardávda-  dahje  váibmodávdadálkasiid  geavaheapmi.</p>
<p type="listitem">Dieđut  iešguđet  geahččanguovlluid  ja  hástalusaid  birra  mat  laktásit  dasa  mo  eallit sohkardávddain.</p>
<p>Soaitit šaddat du bivdit addit liige varraiskosa ja gužžaiskosa ovdamearkka dihtii go finat doaktára luhtte. Dát iskosat ráddjojuvvojit nu gohčoduvvon dutkanbiovuorkái mii gullá registtarii, ja bohtosat geavahuvvojit dušše sohkardávdda dutkamii. Helse Bergen HF ovddasvástida biobáŋkku. Dát iskosat čohkkejuvvojit dušše jus attát dasa sierra miehtama.</p>
<p><em type="bold">Dieđut čohkkejuvvojit nu </em>ahte du dálkkodeaddji doavttir jeavddalaččat sirdá dieđuid du journálas <em type="italic">Norsk diabetesregister for voksne </em>registtarii dahje ieš attát dieđuid njuolgga registtarii. Dieđut sirdojit diehtoteknologiija veagas ja dan láhkai ahte dat leat sihkkaraston geahčadeami vuostá buiga olbmuin. <em type="bold">Ovttasteapmi oktan eará gálduid dieđuiguin </em>Iešguđet dutkanprošeavttaid oktavuođas dahje váfistan dihtii ahte diabetesregistara dieđut leat dievvasat ja riekta, de soaitá dárbbašit viežžat diabetesguoski dieđuid eará almmolaš registariin. Juohke háve go laktojuvvo eará registariidda, de dieđihuvvo dán birra min ruovttusiiddus (www.noklus.no) . Registarat main soaitá fertet dieđuid viežžat leat Barnediabetesregisteret, Reseptregisteret, Nyreregisteret, Register over hjerte- og karsykdommer, Medisinsk fødselsregister, Kreftregisteret, </p>
<p>Dødsårsaksregisteret,</p>
<p>Utdanningsregisteret,</p>
<p>Sykefraværregisteret ja</p>
<p>Norsk pasientregister (sisttisdoallá dieđuid buot divššohasaid birra guđet sisačálihuvvojit buohcceviesuide dahje dikšojuvvojit poliklinihkain/šiehtadanspesialisttain). Heaggadieđut eai geavahuvvo dutkamii, jus juo dutkama eai leat vuos dohkkehan Regionale Komiteer for Medisinsk og Helsefaglig Forskning, dutkanvástideaddji doaimma dahje Datatilsynet olmmošsuodjalanáittardeaddji.</p>
<p>Fitnančujuhus: Haukeland Universitetssykehus, Jonas Liesvei 65, Poastačujuhus: Helse Bergen HF, Postboks 1, 5021 Bergen</p>
<p>Telefovdna 55 97 50 00 – Innvalg – Telefaks , E-poasta: postmottak@helse-bergen.no</p>
<p>Foretaksnr. NO 983974724 mva. Interneahtta: www.helse-bergen.no</p>
<p><em type="bold">Dieđut vurkejuvvojit </em>nu guhká go dárbbašuvvo áimmahuššama dihtii <em type="italic">Norsk diabetesregister for voksne </em>ulbmila. Visot čohkkejuvvon dieđut gieđahallojit guovttigaskasaččat, ja juohkehaččas guhte registara dieđuiguin bargá, lea jávohisvuođageasku dakkár diliid birra mat bohtet sin diehttevassii. Helse Bergen (diehtovástideaddjin) sihkkarastá ahte olmmošsuodjalanvuoigatvuođat leat álohii áimmahuššojuvvon. <em type="bold">Dieđuid geahčadanvuoigatvuohta, nuppástuhttin ja sihkkun </em>Dus lea dievas vuoigatvuohta geahčadit mii du birra lea čálihuvvon. Jus oaivvildat ahte dieđut du birra leat boastut, de sáhtát bivdit dáid divvut. Lassin dan sáhtát goas ihkinassii gáibidit dieđuid registaris sihkkut, ja bilidit varra- ja gužžaiskosiid jus dat ležžet, itge dárbbaš makkárge siva dieđihit, jus juo dieđut eai leat juo mielde analysain dahje geavahuvvon dieđalaš publikašuvnnain. Du doavttir diehtá dan birra, iige dát mearkkaš maidege du dálkkodeapmái jus it dáhto čálihit, dahje jus maŋŋil háliidat geassádit. Sáhtát vuoigatvuođaidat geavahit válddedettiin oktavuođa Noklusain. Geahča muđui oktavuođadieđuid vuollelis. <em type="bold">Registara dieđuid addit </em>dušše dalle go dát leat registara ulbmila olis. Namma ja riegádannummar buhttejuvvo laktinčoavdagiin go dieđuid addit. <em type="bold">Oktavuođadieđut </em>Eanet dieđuid <em type="italic">Norsk diabetesregister for voksne </em>birra sáhtát oažžut dás: Noklus, tlf. 55 97 95 00. Sáhtát dieđuid oažžut registara birra maiddái dá s www.noklus.no Helse Bergen lea nammadan olmmošsuodjalanáittardeaddji guhte galgá leat veahkkin sihkkarastimin ahte heaggadieđut meannuduvvodit lobálaččat, ja ahte du vuoigatvuođat olmmošdiehtosuodjaleapmái áimmahuššojit, Sáhtát gulahallat olmmošsuodjalanáittardeaddjiin jus ležžet oppalaš gažaldagat du vuoigatvuođaid birra olmmošdiehtosuodjaleami dáfus, telefovnnas 55975558 dahje e-poasttas personvernombudet@helse-bergen.no. Jus oaivvildat ahte du vuoigatvuođat olmmošdiehtosuodjaleami hárrái leat rihkkojuvvon, de lea dus vuoigatvuohta váldit oktavuođa Datatilsynetiin. </p>
<p>Fitnančujuhus: Haukeland Universitetssykehus, Jonas Liesvei 65, Poastačujuhus: Helse Bergen HF, Postboks 1, 5021 Bergen</p>
<p>Telefovdna 55 97 50 00 – Innvalg – Telefaks , E-poasta: postmottak@helse-bergen.no</p>
<p>Foretaksnr. NO 983974724 mva. Interneahtta: www.helse-bergen.no</p>
<p><em type="bold">MIEHTAMA CEALKÁMUŠ </em></p>
<p>Lean lohkan <em type="italic">Norsk diabetesregister for voksne </em>diehtočállosa, ja munnje lea boahtán diehttevassii ahte lea ásahuvvon diabetesregisttar rávisolbmuide Noklusas Bergenis. Helse Bergen HF, Haukeland Universitetssykehus, ovddasvástida diehtogieđahallama ja oamasta registara. Lean diehtočállosa bokte maiddái ožžon diehttevassii mii registara ulbmil lea, guđelágan heaggadieđut galget čálihuvvot, gos dieđuid galgá viežžat, mo galgá dieđuid addit ja makkár vuoigatvuođat mus leat dieđuid geahčadeami, nuppástuhttima ja sihkkuma ektui registaris. Dieđán ahte registreremii gullá deavdit sohkardávdaskovi ja ahte muinna soitet váldit oktavuođa gullan dihtii ahte attán go varra- ja gužžaiskosiid mat ráddjojuvvojit dutkanbiovuorkái, mii šaddá leat registara oassin. Biovuorkká iskosat geavahuvvojit dušše dutkamiid diabetes birra. <em type="bold">Mieđan dákko bokte ahte dieđut mu dávdda birra ja varraiskosiid ja gužžaiskosiid bohtosat gullet Norsk diabetesregister for voksne </em><em type="bold">registtarii, ja ahte registtar sáhttá muinna váldit oktavuođa sohkardávdaguoski dutkama oktavuođas. </em>Namma: ............................................................................................................................................ (Čále stuorrabustávaiguin) Riegádannummar:................................................................................................................... (11 siffara) Báiki: ...................................................... </p>
<p>Beaivi: .............................................. ........................................................................................................................................... Divššohasa vuolláičála ............................................................................................................................................ Lagamus oapmahačča/áitara vuolláičála (jus divššohas ii leat miehtandoaibmaválddálaš)</p>
</body></document>
