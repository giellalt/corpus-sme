<document xml:lang="sme" id="no_id"><header><title> 
Evenes kommune
</title><genre code="facta"/><author><unknown/></author><wordcount>3361</wordcount><conversion_status type="standard"/><availability><free/></availability><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.9 ; file-specific xsl  $Revision: 1.6 $; common.xsl  $Revision$; </version></header><body><p xml:lang="nob">DOAIBMAPL  ÁNA  2004-2006</p>
<p>Várdobáiki s  ÁMI GUOVDDÁŠ</p>
<p xml:lang="nob"><em type="bold">S </em><em type="bold">I </em><em type="bold">SDOALLU </em></p>
<p>1 Álgu</p>
<p>Várdobáiki lea sámi giella- ja kultuvraguovddáš Lulli-Romssas ja Davvi-Nordlánddas. Guovddáža hálddahus lea Evenášši suohkanis, ja guovddáža doaimmat leat olles guovllus desentraliserejuvvon modealla mielde. Stivra áigu ovdánahttit Giellaguovddáža ja Kulturguovddášoasi mas leat arkiiva, musea ja dokumentašuvdnaguovddáš - nu mo plánenjoavku evttohii. Stivra áigu ahte guovddáš galgá lávkut ovddabealde Oarje-Romssa ja Davvi-Nordlándda sámi servodagaid ovdánahttimis, ja ovttasbargat sámeservviiguin, suohkaniiguin ja earáiguin.</p>
<p>Fásta ruhtadoarjagiid ja prošeaktruđaid bokte leat Sámediggi ja fylkkasuohkanat positiivvalaččat fárus hábmemin oktonas sápmelačča árgabeaivvi. Várdobáiki bargá ge báikkálaš sámi ovdánahttimiin Sámedikki ja fylkkasuohkaniid mihttomeriid mielde, ja Sámedikki ja fylkkasuohkaniid ovttasbargošiehtadusaid mielde.</p>
<p>Stivrra mielas ii ábut hoahpohallat, muhto baicce lasihit doaimmaid mađe mielde go guovddážis lea ruhta ja olmmošlaš návccat. Jagiin 2004-2006 áigut sihkkarastit fásta doaibmaruđaid ja jođihit prošeavttaid mat juo leat jođus.</p>
<p>Doaibmaplána 2004-2006 sáddejuvvo Sámediggái, fylkkasuohkanii ja suohkaniidda oktan bušeahtain ja ruhtaohcamiin.</p>
<p>Stivra áigu ain bargat ovdánahttit Várdobáikki našuvnnalaš márkosámi gealboguovddážin.</p>
<p>Marit Einejord Kjersti Myrnes Balto</p>
<p>Stivrajođiheaddji Stivrra čálli</p>
<p>2 Ulbmil</p>
<p>Várdobáikki ulbmil lea čilgejuvvon dokumeanttas ”Višuvnnat, Duohtavuohta, ja Doaibmabijut" man Váreobáikki plánajoavku reidii čakčamánus 2000. Guovddáža váldoulbmil lea:</p>
<p xml:lang="nob"><span type="quote">"ovdánahttit sámegiela, sámi kulturvrra ja servodateallima min guovllus"</span>.</p>
<p>3 Prinsihpalaš árvvoštallamat</p>
<list><p type="listitem">Várdobáiki sámi guovdáš lea huksejuvvon desentraliserejuvvon modealla mielde. Guovddáža hálddahus lea Evenášši suohkanis ja doaimmat leat buot sámi gilážiin gos sámit orrot, viiddis geográfalaš guovllu.</p>
</list><list><p type="listitem">Várdobáiki sámi guovddáš fállá bálvalusaid buohkaide ja ovttasbargá buohkaiguin. Sihke suohkaniin, sámeservviin, fitnodagain ja priváhta áŋgiruššanolbmuin. Beroškeahttá oskkus, bellodatpolitihkas ja sámepolitihkalaš gullevašvuođas.</p>
</list><list><p type="listitem">Sámegiella lea nanu ja dehálaš oassi Várdobáiki sámi guovddážis. Guovddáš áigu leat sámegielat bargobáiki mas leat sámegielat mielbargit geat gaskaneaset hupmet sámegiela. Reivvet, plánat ja dieđáhusat galget leat guovtti gillii.</p>
</list><list><p type="listitem">Várdobáiki sámi guovddáš lea rabas guovddáš. Ráivvet, áššebáhpirat, plánat ja dieđáhusat leat almmolaččat, ja buot Várdobáikki čoahkkimat leat rabas čoahkkimat.</p>
</list><p>4 Organisašuvnna birra</p>
<p><em type="bold">4.1 Organis </em><em type="bold">a </em><em type="bold">šuvndakárta </em></p>
<p><em type="bold">4.2 </em><em type="bold">Oasusoamasteaddjit </em></p>
<p>Várdobáiki sámi guovddáža oamastit dát suohkanat (geassemánus 2004): Bálat, Dielddanuorri, Evenášši, Narviikka, Rivttát, Siellat ja Skániid suohkan. Suohkanat leat sihke Nordlándda ja Romssa fylkkain. Stivra lea bargamin oažžut dáid suohkaniid oasusoamasteaddjin: Loabat, Harstad ja Suorttaid suohkanat. Mihttomearri lea háhkat olu oasusoamasteddjiid. Oasusoastima bokte čájehit suohkanat, sámesearvvit ja fitnodagat ahte dorjot Várdobáikki ja čájehit solidaritehta Várdobáikki doaimmaiguin. Lea dehálaš juohkit dieđuid Várdobáikki birra ja eará sámi doaimmaid birra čoahkkimiin mas leat guovlluráđit, sátnejođiheaddjit, ovdagottit, ja vel preassa bokte juohkit dieđuid.</p>
<p><em type="bold">4.3 </em><em type="bold">Stivra </em></p>
<p>Várdobáikki stivrras leat čieža lahtu Lulli-Romssas ja Davvi-Nordlánddas. Stivralahtut bohtet olles guovllus. Lea ge sávaldat ahte buot sámi gilážiin áiggi mielde leamaš áirras Várdobáikki stivrras. Lea maid dehálaš ahte stivrras leat nissonat ja nuorat. Njeallje stivralahttu čieža lahtus leat nissonat (válljejuvvon jahkečoahkkimis 2004).</p>
<p>Stivra ja direktevra galget ovddastit Várdobáikki. Stivralahtuin galgá leat oktavuohta e-poastta, interneahta, telefuvnna ja čoahkkimiid bokte. Gulahallan galgá leat buorre. Stivrra gealbu galgá loktejuvvot mađe mielde go Várdobáiki dárbbaša ođđa gealbbu.</p>
<p><em type="bold">4.4 </em><em type="bold">Direktevra </em></p>
<p>Direktevravirgi ferte ruhtaduvvot dán áigodagas. Virgi almmuhuvvo ja direktevra biddjojuvvo olles virgái. Direktevrra bargu lea fievrridit beaivválaš doaimmaid, plánet, rapporteret ja fuolahit bargoaddiovddasvástádusa. Várdobáiki sámi guovddáš lea stuorrumin, ja direktevra dárbbaša vehkiid; kanturmielbargi, rehketdoalli ja bassi.</p>
<p><em type="bold">4.5 </em><em type="bold">Bargit </em></p>
<p>Várdobáiki sámi guovddáš galgá leat buorre bargosadji mas lea buorre bargiidpolitihkka. Bargiin ja prošeaktamielbargiin šaddet leat kantuvrrat iešguđet sajis, ja iešguđet geográfalaš guovllus, muhto galget dovdat ahte gullet seamma bargosadjái. Sámegielgealbu galgá leat guovddážis, ja bargit galget dovdat guovllu sámi kultuvrra. Guovddáš galgá háhkat čeahpes ođđa bargiid ođđa virggiide ja ovdánahttit bargiid gealbbu.</p>
<p>Guovddážis lea šiehtadus Nordlándda bargoeallinguovddážiin ja galgá láhčit buori bargiidiliid buot bargiide (IA-šiehtadus). Šiehtadusa bokte ožžot sihke guovddáš ja bargit lasi geatnegasvuođaid ja lasi vuoigatvuođaid.</p>
<p>Dákko oaidná makkár bargit ledje jagis 2003 ja makkár bargit dárbbašuvvojit boahttevaš jagiid. Bargiidlohku lea dieđusge ruhtadeami duohken. Tállat čájehit olles jahkevirggiid.</p>
<p><em type="bold">Virggit </em></p>
<p xml:lang="nob"><em type="bold">2003 </em></p>
<p xml:lang="nob"><em type="bold">2004 </em></p>
<p xml:lang="nob"><em type="bold">2005 </em></p>
<p xml:lang="nob"><em type="bold">2006 </em></p>
<p>Direktevra</p>
<p xml:lang="nob">--</p>
<p xml:lang="nob">--</p>
<p>Kanturveahkki</p>
<p xml:lang="nob">--</p>
<p xml:lang="nob"><em type="italic">0,3 </em></p>
<p xml:lang="nob">0,5</p>
<p xml:lang="nob">0,8</p>
<p>Giellaguovddáža beaivválaš jođiheaddji</p>
<p>Giellaguovddáža mielbargi</p>
<p xml:lang="nob">--</p>
<p xml:lang="nob"><em type="italic">0,5 </em></p>
<p xml:lang="nob">0,5</p>
<p>Giellakantuvra Loabagis</p>
<p xml:lang="nob"><em type="italic">0,1 </em></p>
<p xml:lang="nob"><em type="italic">0,5 </em></p>
<p xml:lang="nob">0,5</p>
<p>Nuoraid siida</p>
<p xml:lang="nob"><em type="italic">0,1 </em></p>
<p xml:lang="nob"><em type="italic">0,3 </em></p>
<p xml:lang="nob">0,3</p>
<p xml:lang="nob">0,3</p>
<p>Dokumenašuvdnaguovddáš AGM-ovttasbargu</p>
<p xml:lang="nob"><em type="italic">-- </em></p>
<p xml:lang="nob"><em type="italic">-- </em></p>
<p>Bassi</p>
<p xml:lang="nob">0,1</p>
<p xml:lang="nob">0,2</p>
<p xml:lang="nob">0,2</p>
<p><em type="bold">Márkománák s </em><em type="bold">ámi mánáidgárdi </em></p>
<p>Mánáidgárdejođiheaddji</p>
<p>Pedagogalaš jođiheaddji</p>
<p xml:lang="nob">Assisteanta</p>
<p>Skuvlaastoáiggefálaldaga mielbargi</p>
<p xml:lang="nob">0,5</p>
<p xml:lang="nob">0,5</p>
<p xml:lang="nob">0,5</p>
<p>Bassi</p>
<p xml:lang="nob">0,2</p>
<p xml:lang="nob">0,2</p>
<p xml:lang="nob">0,2</p>
<p xml:lang="nob">0,2</p>
<p>Hálddahus</p>
<p xml:lang="nob">0,1</p>
<p xml:lang="nob">0,2</p>
<p xml:lang="nob">0,2</p>
<p xml:lang="nob">0,2</p>
<p><em type="bold">Pro </em><em type="bold">šeaktavirggit </em></p>
<p><em type="italic">Ovdánahttinprošeavttat mánáidgárddis </em></p>
<p xml:lang="nob">--</p>
<p xml:lang="nob">--&gt; <em type="bold">Dearvvašvuođaprošeavttat </em>[Author ID1: at Wed Apr 28 12:27:00 2004 ] --&gt; [Author ID1: at Wed Apr 28 12:27:00 2004 ] </p>
<p xml:lang="nob"><em type="italic">0,3 </em></p>
<p xml:lang="nob"><em type="italic">0,5 </em></p>
<p xml:lang="nob"><em type="italic">0,5 </em></p>
<p xml:lang="nob"><em type="italic">0,5 </em></p>
<p xml:lang="nob">--&gt; <em type="bold">Dokumentašuvdnaprošeavttat </em>[Author ID1: at Wed Apr 28 12:27:00 2004 ] --&gt; [Author ID1: at Wed Apr 28 12:27:00 2004 ] </p>
<p xml:lang="nob"><em type="italic">-- </em></p>
<p xml:lang="nob"><em type="italic">0,3 </em></p>
<p xml:lang="nob">--&gt; <em type="bold">Čuoiganhistorjjá registrerenproseakta </em>[Author ID1: at Wed Apr 28 12:27:00 2004 ] --&gt; [Author ID1: at Wed Apr 28 12:27:00 2004 ] </p>
<p xml:lang="nob"><em type="italic">-- </em></p>
<p xml:lang="nob"><em type="italic">0,1 </em></p>
<p xml:lang="nob"><em type="italic">0,1 </em></p>
<p xml:lang="nob"><em type="italic">-- </em></p>
<p>--&gt; <em type="bold">Historjjálaš prošeakta Bálagis </em>[Author ID1: at Wed Apr 28 12:27:00 2004 ] --&gt; [Author ID1: at Wed Apr 28 12:27:00 2004 ] </p>
<p xml:lang="nob"><em type="italic">-- </em></p>
<p xml:lang="nob"><em type="italic">0,5 </em></p>
<p xml:lang="nob"><em type="italic">0,5 </em></p>
<p xml:lang="nob"><em type="italic">0,5 </em></p>
<p xml:lang="nob">--&gt; <em type="bold">Jahkevirggit oktiibuot </em>[Author ID1: at Wed Apr 28 12:27:00 2004 ] --&gt; [Author ID1: at Wed Apr 28 12:27:00 2004 ] </p>
<p xml:lang="nob"><em type="bold">4,9 </em></p>
<p xml:lang="nob"><em type="bold">9,1 </em></p>
<p xml:lang="nob"><em type="bold">12 </em></p>
<p xml:lang="nob"><em type="bold">14 </em></p>
<p>Lea dárbu hukset hálddahusdálu man sáhttá láigohit ja mas sáhttet leat dát láigojeaddjit:</p>
<p><em type="bold">Virgi </em></p>
<p xml:lang="nob"><em type="bold">2003 </em></p>
<p xml:lang="nob"><em type="bold">2004 </em></p>
<p xml:lang="nob"><em type="bold">2005 </em></p>
<p xml:lang="nob"><em type="bold">2006 </em></p>
<p>Sámedikki giellaossodat</p>
<p xml:lang="nob">--</p>
<p>Sámedikki oahpahuossodat</p>
<p xml:lang="nob">--</p>
<p xml:lang="nob">--</p>
<p xml:lang="nob">--</p>
<p xml:lang="nob">0,35</p>
<p>Sámedikki oahpahusossodat</p>
<p xml:lang="nob">--</p>
<p xml:lang="nob">--</p>
<p xml:lang="nob">--</p>
<p>NRK Sámi radio</p>
<p xml:lang="nob">--</p>
<p xml:lang="nob"><em type="italic">-- </em></p>
<p xml:lang="nob">--</p>
<p>Sámi aviissa báikkalaš kantuvra</p>
<p xml:lang="nob">--</p>
<p xml:lang="nob"><em type="italic">-- </em></p>
<p xml:lang="nob">--</p>
<p><em type="bold">Oktiibuot </em></p>
<p xml:lang="nob"><em type="bold">-- </em></p>
<p xml:lang="nob"><em type="bold">4,35 </em></p>
<p>5 Sámi giellaguovddáš</p>
<p>Sámi giellaguovddáš lea Várdobáikki vuođđu, ja dat oassi mii álggos ásahuvvui. Giellabargu lea guovddážis buot Várdobáikki doaimmain. Giellaguovddáš bargá maid identitehtahábmejeaddji bargguid man bokte sámi kultuvra ja giella dohkkehuvvo, ja man bokte nuorat beroštišgohtet sámegielas. Sámi giellaguovddáš áigu ráhkadit deaivvadanbáikkiid mas sámegiella oidno ja gullo, ja mas sámegielagat ja sii guđet leat oahppamin sámegiela besset ovdánahttit giellamáhtuset. Mihttomearri lea ahte sámegielagat duste sámástišgoahtit almmolaš oktavuođain eambbo ja eambbo.</p>
<p>Go muhtun jearrá veahki giellaguovddážis, de galgá oažžut veahki. Guovddážia ferte leat bargoveahka dan mađe ahte sáhttá bargat olu ásahusaid ektui: oamasteaddji suohkanat, skuvllat, dearvvašvuođaásahusat ja earát. Videokonferánsalatnja lea buorre fálaldat mii sáhttá geavahuvvot oahpahusdoaimmain, čoahkkimiin ja eará.</p>
<p>Giellaguovddáš ferte ovttas Sámedikki giellaossodagain árvvoštallat makkár sadji Várdobáikkis galgá leat go lea sáhká buot sámeservviid ja smávit joavkkuid doarjjaohcamušaid koordineremis. Go 2003 ohcanáigemearri dievai, de ledje min guovllu sámesearvvit ja váhnenjoavkkut ohcan giellaprošeavttaid 1,2 milliuvnna ruvnnu ovddas. Máŋga prošeavttain lei seammá ulbmiljoavku. Sáhttá leat dárbu čoahkkinastit ja koordineret vai máŋga searvi eai oza seammá prošeavtta badjalaga.</p>
<p>Sámi giellaguovdddáža fágajoavku galgá geavahuvvot aktiivalaččat. Dat galgá kvalitehtasihkkarastit ja leahkit fágalaš doarjjan giellaguovddáža giellabarggus.</p>
<p>Galgá čađat árvvoštallat makkár bálvalusaid galgá addit nuvttá, ja makkár bálvalusaid ovddas ferte váldit mávssu.</p>
<p><em type="bold">5.1 </em><em type="bold">Giellakantuvra Loabagis </em></p>
<p>Várdobáiki ruhtadii giellakantuvrra Loabagis jagis 2003, ja dát lei okta máŋga giellaovdánahttindoammas Loabagis. Kantuvrra ásaheapmi movtiidii ja giellačoagganemiide serve olusat. Ulbmil lea ahte mánát, nuorat ja vuorrasat besset deaivvadit maŋŋá skuvlaáiggi ja spillet ja stoahkat gielalaš stohkosiid. Lea ulbmil doaimmaid joatkit ovttas mielbargiiguin ja geavaheddjiiguin.</p>
<p><em type="bold">5.2 </em><em type="bold">Giellaprošeakta </em><em type="bold">2004 </em></p>
<p>Mihttomearri lea ahte giellaprošeavttat šattaše oassin Várdobáikki dábálaš doaimmain. Dalle sáhtášii Várdobáiki ieš vuoruhit ruhtageavaheami dárbbuid mielde, ii ge mađe mielde go ain lihkostuvvo oažžut prošeaktaruđaid. Dá leat 2004 ruhtaduvvon prošeavttat:</p>
<p><em type="italic">Gielladeaivva </em><em type="italic">d </em><em type="italic">e </em><em type="italic">amit mánáide </em></p>
<p>Giellaguovddáš galgá ain bargat mánáid gielladoaimmain maŋŋá skuvlaáiggi ja astoáiggis, sihke mánáidgárdemánáid ovddas ja skuvlamánáid ovddas.</p>
<p><em type="italic">Giellal </em><em type="italic">ávgun/prošeavttat ovttas skuvllaid sámegieloahpahusain </em></p>
<p>Giellalávgumat leat sámegieloahpahusa dehálaš oasit. Giellalávgumiin mánát movttiidit ja oahpásmuvvet eará skuvllaid sámegielohpiiguin. Vaikko soitet moattis juohke skuvllas, de besset oaidnit ahte sii leat máŋggas ovttas. Ovdamearkka dihte ráhkadedje Evenášši, Skániid ja Harstad sámegieloahppit kaleandara mas leat sámegielteavsttat. Sullasaš prošeakta álggavuvvo 2004 čavčča.</p>
<p><em type="italic">Sámegielkurssat ollesolbmuide </em></p>
<p>Ollesolbmot sihtet sámegielkurssaid, ja hástalusat leat máŋga. Nubbi lea ruhtadit oahpponeavvuid (Davvin kurssaid masa gullet girjjit ja kasseahtat). Nubbi lea gávdnat oahpaheaddji ja ruhtadit oahpaheami. Giellaguovddáš sihtá lágidit giellakurssaid ja leat ressursa ja ovttasbargoguoibmi go earát lágidit sámegielkurssaid.</p>
<p>2004 lea plánejuvvon sámegielkurssat Ráhkas, Rivttágis ja Bálagis. Bálat kursa lágiduvvo ovttas Bálak sámiservviin. Giellaguovddáš lágiida intensiivakurssa. Lea doaibman bures go leat guokte oahpaheaddji geat gaskaneaska sámásteaba ja ávžžuheaba earáid sámástit ja searvat rollespillaide. Guovddáš áigu ain geavahit guokte oahpaheaddji kurssain. Áigut maid fállat lohkankurssaid sámegielagiidda.</p>
<p><em type="bold">5.2 Pr </em><em type="bold">o </em><em type="bold">šeavttat </em><em type="bold">2005-2006 </em></p>
<p>Suohkanat, skuvllat ja earát jerret ii go Várdobáiki sáhte juohkit dieđuid sámi dilálašvuođaid birra ja oassálastit iešguhtet prošeavttain. Galggašii leat bargoveahka doarvái vai sáhttá buohkaid veahkehit. Prošeaktaruđaid ainjo ohcat dađistaga.</p>
<p><em type="italic">Kultu </em><em type="italic">v </em><em type="italic">rav </em><em type="italic">ásihusat sámegillii </em></p>
<p>Sámi kulturdoalut ja kulturvásihusat sámegillii leat dehálaš bargu Várdobáiki sámi giellaguovddážis. Kulturvásihusat sámegillii lea identitehtahábmejeaddji ja movttiidahtti doaibmá. Guovddáš áŋgiruššá vai Sámi teáhterat váldet guovllu mielde tureplánii. Guovddáš veahkeha gávdnat spillensaji, dieđuid juohkit, máksit sámegielohppiid ja -oahpaheddjiid mátkki ja billeahtaid. Guovddáš áigu leat lágideaddjin. Doaimma ruhtadit doaibmaruđaiguin ja ja muhtomin prošeaktaruđaiguin maid oažžut dákkar doaluide.</p>
<p><em type="italic">Kulturkoaffár </em></p>
<p>Skuvllat, suohkanat ja earát leat jearran ii go Várdobáiki juoge dieđuid sámi dilálašvuođaid birra. Jerrojuvvo maid sáhttit go leat mielde doaluin mas sámi kultuvra galgá čalmmustuvvot. Várdobáiki ii leat sáhttán oassálastit, muhto oaidná gal gaskkustanovddasvástádusa. Lea áigumuš ráhkadit <span type="quote">”kulturkoaffára”</span> mas leat diŋggat maid sáhttá čájehit gaskkustandoaimmas. Kulturkoaffára ferte hukset dakko bokte ahte oastá sámi atnodiŋggaid, duoji, girjeovdamearkkaid ja musihka ja eará. Ja čohkket dieđuid mat heivejit dákkár gaskkusteapmái sihke dálá ja dološ áiggi birra. Ja de ferte ráhkadit rutiinnaid maid čuovvu go lea geavaheamin kulturkoaffára.</p>
<p><em type="italic">Dieh </em><em type="italic">t </em><em type="italic">ojuohkinprošeakta skuvllas </em></p>
<p>Várdobáiki lea álggaheamin diehtojuohkinprošeavtta man ulbmil lea hástalit buori sámegieloahpahussii ja hástalit skuvllaid oahpahit sámi fáttáid birra. Prošeakta galgá hástalit ja dan bokte galgá juohkit dieđuid sihke skuvlla omasteddjiide, skuvlajođiheddjiide, oahpaheddjiide, váhnemiidda ja ohppiide. Lea hui unnán diehtu sámiid birra, sámegiela birra ja oahpahusvuoigatvuođaid birra. Lea maid dárbu doarjut, veahkehit ja ávžžuhit sierranas skuvllaid váldit vuhtii sámegielaohpahusa ja oahpahišgoahtit sámi fáttáid skuvllas.</p>
<p>Sámediggi meannudii jagis 2004 áššis 46/94 <em type="italic">Čielggadus sámegiela nannema birra Ufuohtas ja Oarje-Romssas </em>. Evttohuvvon doaibma lei ásahit guovllukantuvrra mas pedagoglaš konsuleanta galggai ráhkkanahttit áššiid, oktiiheivehit ja rávvagiid addit. <em type="italic">Sámegieloahpahusa nannen olggobealde sámi giellahálddašunguovllu </em>biddjojuvvui Sámedikki ovdii juovlamánus 2001. Dás maid čujuhuvvo ahte lea dárbu erenoamážit deattuhit sámegieloahpahusa olggobealde giellaguovllu. Erenoamáš láhkái namuhuvvo diehtojuohkindárbu. </p>
<p>Prošeavtta sisdoallu lea dakkár ahte prošeakta ferte máŋga jagi bistit. Lea stuora bargu váikkuhit buori rutiinnaide vai sámegieloahpahus doaibma nu mo galgá doaibmat, ja ferte oahpahit sámi dilálašvuođaid birra áiggi mielde proseassan. Várdobáiki áigu plánet prošeavtta jagis jahkái, ja ovdeha Sámedikki dađistaga váldit badjelasas dán barggu ja váldit dan iežas bargun, go virgáida pedagogalaš guovllukonsuleantta.</p>
<p>6 Sámi kulturguovddáš</p>
<p>Várdobáiki doaimmat leat Giellaguovddáš ja Kulturguovddáš, danne go Sámedikki doaibmadoarjagat leat dienna lágiin juhkkojuvvon giellaguovddážii ja muhtun oassi kulturguovddážii. Doaimmat leat gal eanas ovttasbargodoaimmat. Guovddáš áigu ovdánait daid vuoruhemiid vuođul maid stivra dahká ja daid dárbbuid mielde mat leat.</p>
<p>Várdobáiki bargagoahtá bargguid masa lea dárbu, ja maid olbmot jearahit. Várdobáiki álggaha maid ieš doaimmaid mat leat ulbmilparagráfa mielde.</p>
<p><em type="bold">6.1 Nuoraid siida </em></p>
<p>Nuoraid siida lea nuoraid doaibma. Daid guovlluin gos sámegiella ja sámi kultuvra lea hearkkes dili, de lea dárbu sierra doaimmaide nuoraid várás vai sis nanusmuvvá sámi identitehta. Nuorat geat eai hála sámegiela, dárbbašit eará mearkkaid masa sii čatnet sámi identitehta. Nuoraid siida lea šaddan dakkár mearka. Go fitnet Nuoraid siiddas, de nanusmuvvá identitehta ja nuorain lassána beroštupmi ovdánahttit sámi kultuvrra ja oahpahallat sámegiela. Vuoras olbmot han ain sámástit. Leamaš gáktegoarrunkurssat ovttas Skániid joatkkaskuvllain. Nuoraid siida galgá ovdánit ja oažžut eambbo geavaheddjiid.</p>
<p><em type="bold">6. </em><em type="bold">2 </em><em type="bold">Vuoras olbmuid deaivvadeamit </em></p>
<p>Várdobáiki čohkkegođii vuoras olbmuid 2003 čavčča. Vuorrasat liikojedje hui bures go besse deaivvadit oahpes ja oadjebas sámi diliálašvuođas. Deaivvadeamit lea Skániid suohkan-dearvvašvuođabálvalusa ja Várdobáikki ovttasbargu. Skániid álbmotgirjerájus ja Skániid girjie lágadus leat oassálastan. Lea áigumuš čohkkegoahtit vuoras olbmuid maiddái eará gilážiin, ovttas vuorasolbmoservviiguin, giliservviiguin ja suohkandearvvašvuođabálvalusain.</p>
<p><em type="bold">6 </em><em type="bold">.3 AG </em><em type="bold">M- </em><em type="bold">doaimmat ja dokumentašuvdnaguovddáš </em></p>
<p>(ABM = arkiiva, girjerájus ja musea)</p>
<p>Dokumentašuvdnaguovddáš lea Várdobáikki dehálaš oassi. Stivra áigu vuoruhit dokumentašuvdnaguovddáža ásaheami jagis 2004. Dokumentašuvdnaguovddáš galgá duođaštit ja čohkket historjjá ja dálá dáhpáhusaid. Galgá registreret dán guovllu kulturmuittuid. Dokumentašuvdnaguovddáža oassin leat AGM-doaimmat (arkiiva, girjeráhus ja musea) maid ferte ovdánahttit. Leamaš ságastallamat Sámi arkiivvain vai sii veahkehit árkiivva ásahanbarggus. Historjjálaš materiálat mat čohkkejuvvojit dahket báikkálaš dokumentašuvdnaguovddáža, mas historjá lea álbmogii olámuttus. Lea maid álkit priváhta arkiivvaid čohkkegoahtit báikkálaš arkivii go sáddet guhkás eret guovddášarkivii.</p>
<p>Sámi kulturmuito- ja kulturhistorjásuodjalus lea hástalus. Kulturmuittut leat priváhta olbmuid duohken geat dárbbašit veahki organiseret divvuma ja restaurerema.</p>
<p>Várdobáiki áigu koordineregoahtit museabargguid min guovllus, ja bargat oažžundihte sierra guovlulaš museaguovllu doaibmat. Várdobáiki áigu formaliseret dan ovttasbarggu mii lea Gállogiettiin ja Vilgesváriin.</p>
<p><em type="italic">Henrik Kvandahl </em><em type="italic">registrerenprošeakta </em>Dokumentašuvdnaguovddáža oassi lea Henrik Kvandahl dieđuid čohkket. Son lei sámepionera ja sámepolitihkkár Bálagis. Prošeakta čađahuvvo ovttas Henrik Kvandahl maŋisboahttiiguin. Várdobáiki doaimmaha hálddahusbargguid ja čohkkejuvvon dieđut bohtet álbmogii olámuddui. </p>
<p><em type="italic">Valáštallanhistorjá </em>Dokumentašuvdnaguovddáža oassin leat Várdobáiki čohkkegoahtán sámi čuoigiid- ja valáštallanhistorjjá. Lea ohccojuvvon ruhta bálkahit prošeaktamielbargii gii galgá doaimmahit čohkkenbarggu. Materiálat galget muhtun ráje čohkkejuvvot ovttas Skániid girjelágádusain. </p>
<p><em type="bold">6. </em><em type="bold">4 </em><em type="bold">Pro </em><em type="bold">šeavttat </em><em type="bold">2004-2006 </em></p>
<p>Guovddáš galgá ovdánahttit ja čađat ohcat prošeaktaruđaid doammaide mat gullet guovddáža ulbmilparagráfa vuollái. Prošeavttat leat dehálaččat ja daid bokte sáhttá sihke ásahit ođđa doaimmaid ja ovdánahttit guovddáža vuođđodoaimmaid.</p>
<p><em type="italic">Dearvvašvuođaprošeakta </em>Várdobáiki lea ohcan ruđa Sámedikkis joatkit 2003 álggahuvvon dearvvašvuođaprošeavtta. Vuoras olbmuid deaivvadeamit (mii lei dearvvašvuođaprošeavtta oassi) galget leat Várdobáikki dábálaš doaibma. Muhto čielggadanbargguide ja suohkanadearvvašvuođabálvalusa váikkuhanbargguide ja heivehanbargguide dárbbašuvvo prošeaktaruhta. </p>
<p><em type="italic">Lávdaduvvon doaimmat </em></p>
<p>Várdobáikkis lea mihttomearru ásahit doaimmaid buot guovlluin ja lávdadit doaimmaid. Lávdaduvvon organiserenmálle mielde áigut ásahit doaimmaid Ráhkas ja eará guovlluin gokko leat ressursaolbmot guđet sáhttet bálkahuvvot prošeaktamielbargin.</p>
<p>7 Márkománák sámi mánáidgárdi</p>
<p>Mánáidgárddi ulbmil lea ealáskahttit sámegiela ja addit oadjebasvuođa sámi kultuvrra guovdu. Várdobáiki lea árjjálaččat ovdánahttimin mánáidgárddi sámegielat mánáidgárdin. Giellaovdánahttinprošeavttat leat jođus. Bargiin lea formála giellagelbbolašvuohta ja Várdobáiki bargá dan ala ahte sámegiella livččii bargiid beaivválaš gulahallangiellan. Mánát guđet leamaš mánáidgárddis unnitvuođa rájes, galget máhttit dan mađe sámegiela ahte sáhttet váldit sámegiela vuosttašgiellan skuvllas.</p>
<p>Mánáidgárddis leat 18 saji mánáide agis 0-6 ja golbma bargi, bassi ja prošeaktamielbargi. Oahppan mánáidgárdejođiheaddjis lea beaivválaš jođiheami ovddasvástádus. Mánáidgárdi lea Priváhta Mánáidgárddiid Riikkalihtu (PBL) miellahttu ja sii leat mánáidgárddi bargoaddiorganisašuvnda. Váhnemat leat sávvan dan, ja danne ásahuvvo Sámi skuvlaasttoáiggefálaldat ovttas Vatnjavári skuvllain 2004 giđa.</p>
<p>Várdobáiki lea álggu rájes juo ferten bargat prošeavttaiguin vai beassá bálkáhit prošeaktamielbargi guhte bargá gielain. 2003 čavčča oaččui mánáidgárdi giellaovdánahttinruđa Sámedikkis. 2004 giđa lea teáhterprošeakta mas giehtavávvát hupmet sámegiela. Livččii dárbu prošeaktamielbargi bálkáhit olles virggis máŋga jagi vai giellamihttomeriid sáhttá oláhit. Galggašii leat seammalágan prošeakta go oarjelsámis Elgåas. Dán prošeavttas livčče maid identitehtahábmefeaddji doaimmat.</p>
<p>8 Viesut main Várdobáikkis leat doaimmat</p>
<p>Várdobáiki láigo máŋga viesu iešguđetge doaimmaide, ja atná dehálažžan ásahit doaimmaid ja máksit viessoláiggu giliviesuide ja heattihuvvon skuvllaide smávva sámi servodagain. Várdobáiki láigo viesuid, muhto áigu maid movttiidahttit vai viessooamasteaddjit buoridit viesuid, nu mo muhtun viessoeaiggádat leat háliidan.</p>
<p><em type="bold">8.1 </em><em type="bold">Evenášši ealáhusviessu </em></p>
<p>Sámi giellaguovddážis leat guokte kantuvrra priváhta ealáhusviesus Evenášši girdihámmana buohta. Kantuvrrat láigojuvvojit Evenášši suohkana bokte. Das leat maid čoahkkinlatnja, videokonferánsarusttegat ja gievkkanaš. Kantuvra lea guovddáš báikkis lahká E10 ja girdihámmana, muhto lea guhkki rámbuvrii ja poastakantuvrii. Sámi oainnu mielde lea kantuvra áibbas boattobealbáikkis, guhkkin eret sámi márkogilis.</p>
<p><em type="bold">Sámedikki giellaossodat </em></p>
<p>Sámedikki giellaossodat šaddá vuosttaš ja dál ainjuo vuos áidna láigojeaddji dán beaivvi rájes 01.05.04. Lea illudahtti ja dehálaš go Sámediggi lea min guovllus. Go kantuvrrat leat seammá dálus, de sáhttá hukset sámegielat bargobirrasa ja guktuide lea ávki. Várdobáiki lea áigumin veahkkehit Sámedikki giellamielbargi oahpásmuvvat min guvlui ja ovttasbargat maiddái fágalaš áššiin.</p>
<p><em type="bold">S </em><em type="bold">ámedikki oahpahusossodat </em></p>
<p>Sámedikkis lea oasseáiggevirgi Oarje-Romssas Harstadas. Livččii sávaldat fállat Sámedikki oahpahusossodahkii kantuvrra, muhto dál ii leat sadji Várdobáikkis. Lea maid dárbu reidet kantuvrra Sámedikki oahpahusossdaga boahtevaš ollesáiggevirgái mii ásahuvvo min guvlui.</p>
<p><em type="bold">NRK Sámi radio </em></p>
<p>NRK Sámi radios lea báikkálaš kantuvra Oarje-Romssas ja Davvi-Nordlánddas ja sis leat lanjat Skániid joatkkaskuvllas sullii 10 minuvttasaš biilamátki eret Várdobáikkis. Lea dárbu fállat Sámeradio melbargái kantuvrra ja oktavuođa sámegielat bargoguimiiguin, muhto Várdobáikkis ii leat sadji dasa dál.</p>
<p><em type="bold">8.2 Sáráhka </em><em type="bold">sellju </em><em type="bold">( </em><em type="bold">mánáidgárdi </em><em type="bold">) </em></p>
<p>Márkománák sámi mánáidgárdi lea oasussearvvi Sáráhka Sellju viesus. Lea fiinna viessu mii lea čáppa beaiverámas Lainttedievás Skániid suohkanid. Láigošiehtadussii gullet maid stuora darfegoahti, olgosadji mas lea goardinsadji (grill) ja lávut. Sámi ovdánahttinfoanda ja Evenášši suohkan leat 2003 čavčča juolludan oasi oastinruđaid, vai beasašeimmet oastit reaidduid ja divodit šillju. 2004 jagi áigut háhkat lasi oastinruđa, dahje ohcat beassat geavahišgoahtit lohpiduvvon oasi.</p>
<p><em type="bold">8.3 Duodj </em><em type="bold">eviessu </em><em type="bold">( </em><em type="bold">ovddeš Vuopmegeaži skuvla </em><em type="bold">) </em></p>
<p>Nuoraid siida lea Duodjeviesu nuppi gearddis (ovddeš Vuopmegeaži skuvllas) gasku sámi giláža Vuopmegeahči. Nuorat leat ieža háliidan ásahit Nuoraid siidda dása. Stuoranjárgga sámiid duodji oamasta viesu, atná industriijagoarrunmášiinnaid das ja lágida jámma duodjedeaivvademiid. Stuoranjárgga sámiid duodji lea ožžon ruđa divodit ja ođasmahttit viesu, ja leat dainna bargamin.</p>
<p><em type="bold">8.4 </em><em type="bold">Ruŋggu giliviessu Loabagis </em></p>
<p>Várdobáiki láigo Ruŋggu giliviesu Loabagis. Giellakantuvrras lea kantursoadji giliviesus, ja sáhttá láigot stuorasále dárbbu mielde. Giliviesus leat muđui Loabat Álbmotuniversitehta sámegielkurssat ja eará doaimmat.</p>
<p><em type="bold">8.5 L </em><em type="bold">oabatáiddi giliviessu Skániin </em></p>
<p>Várdobáiki geavaha Loabatáiddi giliviesu vuoras olbmuid deaivvademiide, ja stuorit čoahkkimiidda. Gilivissui čáhket 100 olbmo ja doppe lea gievkkan. Loabatáiddi giliviesus lágiduvvojit čuoigamat ja spábbačiekčamat, Mánáidmeannu ja Márkomeannu. Čuoiganlahtut leat lahká ja lea buorre párkensadji. Aitto álggahuvvon Márkočiekčit čiekčanjoavku lea áigumin ráhkadit čiekčanšillju. Giliviessu dárbbaša maid ruđa ođasmahttimiidda, stuorit scene ja eambbo molssodanlanjaid ja rišuid.</p>
<p><em type="bold">8.6 </em><em type="bold">Eará viesut </em></p>
<p>Várdobáiki geavaha Evenášši giliviesu go lea dárbu ja lea maid láigon Valáštallanviesu Ráhkas ja Ellas Minne veajuiduhttinásahusas lanjaid. Lea jurdda ásahit doaimmaid Sáttiidvuomi heaitthuvvon skuvllas Skániin. Dan oamasta dál Sáttiidvuomi giliovddidansearvi SABUS. Muhtunat leat sihtan ahte Várdobáiki geavahišgoahtá Sáltejávrri heaittihuvvon skuvlla ja čohkkegoahtit boares olbmuid dohko. Lea evttohuvvon ahte Várdobáiki geavahišgoahtá Áravuomi giliviesu Ráhkas/Narviikkas, ja ahte Várdobáiki bargagoahtá Henrik Kvandahl ruovttudálu ektui Bálagis. Go leat teáhterčájalmasat, de Várdobáiki láigu Skániid servodatviesu.</p>
<p>10 Hálddahusdállu</p>
<p>Várdobáikki mihttomearri lea hukset viesu masa čáhket sihke Várdobáikki hálddahus ja eará sámi virggit Evenáššis ja Skániin. Dál vuos ferte bargat vai Várdobáikki kulturviesu ovdaprošeakta ruhtaduvvo ja dohkkehuvvo.</p>
<p>Lea mihttomearri čohkket sámi virggiid mat dál leat moadde kilomehtera nuppis eret Skániin ja Evenáššis. Ovtta dáhki vuollái galggašii oažžut Sámedikki giellaossodaga, Sámedikki oahpahusossodaga, NRK Sámeradio ja Sámi aviisa. De šattašii sámegielat bargobiras, ja dakkár nana guovddáš mii doaimmahivččii doaimmaid olles guovllus. Gállogieddi sámi olgomusea lea cealkán alddiset dárbbu vurkkodansajiide. Dál vurkejuvvojit dávvirát návehiin ja priváhta ruovttuin. Várdobáiki oaidná maid ahte váilo stuora sále mas sáhttá lágidit semináraid, Sámi álbmotbeaivvi doaluid, konsearttaid ja teáhteriid.</p>
<p>Sámedikki plánas <span type="quote">”Oktasaš kulturviessoplána”</span> mii 1999 mearriduvvui lea Ufuohta sámi kulturguovddáš Oarje-Romssas definerejuvvon ná: ”guovllu ovddasvástideaddji ásahus mas sáhttá boahtit nášunala kulturásahus" (čuokkis 7.2). Várdobáiki márkomsámi kulturguovddáža prošeaktačilgehusas jagis 1988 leat čilgejuvvon oahpahuslanjat, láigolanjat, AGM-doaimmat, NRK Sámi radio ja hálddahuskantuvrrat ja eará.</p>
<p>11 Ovttasbargoguoimmit</p>
<p>Várdobáiki ovttasbargá buohkaiguin beroškeahttá oskkus, bellodat- ja sámepolithkalaš gullevašvuođas. Sihke suohkaniiguin, sámeservviiguin, fitnodagaiguin ja priváhta ressursolbmuiguin. Sámesearvvit geavahit viššalit Várdobáikki sámegielgelbbolašvuođa ja luiket čoahkkinlanja ja eará reaidduid dárbbu mielde. Ovttasbargoguoimmit leat namuhuvvon iešguhtet prošeaktačilgehusain ja kapihttaliin dán Doaimbaplánas.</p>
<p><em type="bold">11.1 Gállogieddi </em><em type="bold">sámi olgomusea </em></p>
<p>Gállogieddi sámi olgomuse lea organiserejuvvon stiftelse. Gállogieddi oažžu Sámedikki museabušeahta bokte ruhtadeami, Nordlándda fylkkasuohkana ja Evenášši suohkana bokte. Evenášši suohkan oamasta musea eatnamiid ja doabmá Gállogietti čállin. Gállogiettis ja Loabatáiddi giliviesus lágiduvvojit Márkomeannu ja Mánáidmeannu. Várdobáiki lea vuosehallan/čájehallan Gállogietti go leamaš dárbu dasa. Ovttasbargu formáliserejuvvo.</p>
<p><em type="bold">11.2 Vilgesvárri </em><em type="bold">dološ márko </em><em type="bold">s </em><em type="bold">ámi ássanbáiki </em></p>
<p>Vilgesvárri lea dološ márkosámi ássansadji Skániid suohkanis. Vilgesvárri oaččui 2004 ruđaid Sámedikki kulturviessobušeahta bokte. Vilgesvárri livččii háliidan boahtit museabuseahta vuollái. Lea lunddolaš ahte Várdobáiki viiddida ja ovdánahtta ovttasbarggu Vilgesváriin.</p>
<p><em type="bold">11.3 Márkomeannu </em><em type="bold">sámi festivála </em></p>
<p>Márkomeannu sámi kultuvra- ja musihkkafestivála lágiduvvo juohke jagi suoidnemánu/borgemánu molsumis. Lágiduvvo sierra festivála mánáide, Mánáidmeannu. Festiválat ožžot luoikkas Várdobáikki kantuvrareaidduid nuvttá go leat plánemin ja čađaheamin festivála.</p>
<p><em type="bold">11.4 Beaivváš sámi teáhter </em></p>
<p>Beaivváš sámi teáhter lea maŋemus jagi johtigoahtán Oarje-Romssas ja Davvi-Nordlánddas. Dát lea hui illudahtti. Várdobáiki áigu bargat vai ain johtet dán guovllus. Várdobáiki lea bovden sámegielohppiid, sámegieloahpaheddjiid ja sámi mánáidgárddi nuvtta čájalmasaide. Várdobáiki áigu ain máksit oasi, fállat nuvttá billeahta ja márkanastit čájalmasaid. Áigu maid geahččalit oažžut čájalmasai maiddái eará sámi gilážiidda guovllus.</p>
<p><em type="bold">11.5 Musikk i Troms </em><em type="bold">/Musihkka Romssas </em></p>
<p>Várdobáiki lea hui duhtavaš go lea beassan ovttasbargat Musikk i Troms/Musihkka Romssas nammasaš ásahusain ja fylkkajuigiin Iŋgá Juuso. Leamaš konsearttat sihke skuvllain ja giliviesuin. Erenoamážit lea suohtas go čájehuvvojit bihttát sámegillii. Várdobáiki áigu ain ovttasbargat ja leat lágideaddjin, go fal lea bargoveahka doarvái.</p>
<p><em type="bold">11.6 </em><em type="bold">Kulturbusse </em></p>
<p>Várdobáiki ovttasbargá Romssa fylkkasuohkana prošeavttain <span type="quote" xml:lang="nob">"Bok og kultur på hjul"</span> man olbmot gohčodit Kulturbusse. Kulturbussen bisána Sámi mánáidgárddi ja Duodjeviesu báldii, buktá sámi girjjiid, dádaga ja musihka álbmogii.</p>
<p><em type="bold">11.7 </em><em type="bold">Sámi báikkálašmedia </em></p>
<p>Várdobáikki ulbmil lea bures gulahallat mediain. Lea buorre ovttasbargu NRK Sámeradioin, ETS-báikkálaš rádio sámi doaimmahusjoavkkuin, Ságat báikkálaš kantuvrrain, Áššu luođobargiin ja muđui dáčča mediain nu go Harstad tidende ja Fremover (Narviikkas). Lea dehálaš dieđuid juohkit media bokte. Sihke beavdegirjjit, plánat ja dieđáhusat sáddejuvvojit mediai, oktan preassadieđáhusaiguin ja cavgilemiiguin.</p>
<p>12 Ruhtadilli</p>
<p>Doaibmadoarjja ferte lasihuvvot vai Várdobáiki nákce bargat bargguin maid galgá bargat. Sámedikki doaibmadoarjja ferte lasihuvvot ja Romssa ja Nordlándda fylkkasuohkanat fertejit addit ruđa doaimmaide ja guovddáža ovdánahttimii. Fásta doaibmadoarjagat dárbbašuvvojit vuođđodoaimmaide ja vuođđobargovehkii. Guovddáš ii sáhte váldit badjelasas eambbo bargguid go dat eai leat ruhtaduvvon.</p>
<p>Várdobáiki 76983585</p>
<p xml:lang="nob">Styresekretær 41503529</p>
<p xml:lang="nob">Styreleder 48095289</p>
<p>www.vardobaiki.no</p>
<p>Doaibmaplána 2004-2006</p>
<p>Várdobáiki sámi guovddáš</p>
<p>Márkománák sámi mánáidgárdi EDS</p>
<p>Oasusoamasteaddjit</p>
<p>Stivra</p>
<p>Direktevra</p>
<p>Sámi giella-guovddáš</p>
<p>Giellakurssat</p>
<p>Mánáid deaivvadeamit</p>
<p>Kulturvásihusat sámegillii</p>
<p>Márkománák</p>
<p>sámi mánáidgárdi</p>
<p>Teáhterprošeavttat</p>
<p>Giellaovdánahttinproš.</p>
<p>Dokumentašuvdnaguovddáš.</p>
<p>AGM-doaimmat</p>
<p>Vuoras olbmuid deaivvadeamit</p>
<p>Nuoraid siida</p>
<p>Direktevrra doarjjan:</p>
<p>Kanturveahkki</p>
<p>Rehketdoalli</p>
<p>Bassi</p>
<p xml:lang="nob">Kultur-</p>
<p>guovddáš</p>
<p xml:lang="nob">Språkkontoret i Lavangen</p>
<p>Giellaguovddáš Evenášši/Skánit</p>
<p>Historjjálaš proš-eakta Bálagis</p>
<p>Ovttasbargu Ráh-kás/Narviikkas</p>
<p>Nuoraid siida</p>
<p>EDS-suohkaniin</p>
<p>Vuoras olbmuid deaivvadeamit</p>
<p>Dokumentašuv-dnaguovddáš. ABM-doaimmat</p>
<p>Giellakántuvra Loabagis</p>
<p>Hálddahus</p>
<p>Fierpmádat ovttasbargu</p>
</body></document>
