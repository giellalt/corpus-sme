<document xml:lang="sme" id="no_id">
  <header>
    <title>Boazodoallo ođđasat</title>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2003</year>
    <place>http://www.reindrift.no/index.gan?id=632&amp;subid=0</place>
    <publChannel>
      <publication>
        <publisher>Reindriftsforvaltningen</publisher>
      </publication>
    </publChannel>
    <wordcount>5006</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <parallel_text xml:lang="nob" location="184_1.pdf"/>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.9 $; common.xsl  $Revision: 154948 $; </version>
  </header>
  <body>
    <p><em type="italic">Oaivečálus</em> </p>
    <p>Golggotmánus finadin Alaskas 3beaivásaš konferánssas gos Alaska álgoálbmogat deaivvadit. 1898:s johte muhtun boazosápmelaččat Finnmárkkus Alaskai oahpahit inuihtaide boazodoalu birra. Dál leat sin maŋisboahttit álggahan čájáhusa mas ulbmil lea čájehit movt sápmelaččat elle Alaskas. Dákkár mátkkis, guhkkin dábáláš bargodoaimmain, asten maiddái guorahallat veaháš min árgabeaivválaš eallima. Ja buohtastahttit min dili sin diliin. Konferánssas lei sierra oassi vuorasolbmuid váste. Konferánssa oasseváldit besse oahpásnuvvat máhtuiguin ja vásáhusaiguin maid vuorasolbmot leat gazzan guhkes eallimis ja árbevieruin mat leat huksejuvvon dakkár árvvuid nala maid lea dehálaš seailluhit. Min hástalus lea guorahallat movt dálá servodagas galgá gáhttet dan máhtu mii vuorasolbmuin lea, ja movt dan galgá sirdit boahttevaš buolvvaide. Boazodoalloálbmogis, nu go eará álgoálbmogiin, leat vuorasolbmot leamaš áibbas dárbbašlaš vuođđun máhtu dáfus. Danne leat vuorasolbmot adnojuvvon hui árvvus. Dán vuođul fertet alddiineamet jearrat muhtun gažaldagaid. Leat go mii šaddan nu áŋgirat ja boađusdiđolaččat ahte eat astta guldalit vuorasolbmuid ja atnit fuola dan máhtus maid sii leat buolvvaid čađa háhkan? Lea go Sámis šaddan nu ahte leat nuorat geat leat jierbmámusat? Leat go vuorasolbmot muoseheamit min mielas jus váldet sáni čoahkkimiin, danne go sii hupmet earaládje ja ádjánit guhkit go leimmet eaktudan? Lea go nu ahte vuorasolbmot eai leat ávkkálaččat boazodoalus ja muđui servodagas? Mun jáhkán ahte lea dehálaš ahte Boazodoallohálddahus jearrá dáid gažaldagaid. Seamma dehálaš lea ahte NBR, Sámi allaskuvla, Sámediggi ja earát geat barget sámi áššiiguin, jerret dáid gažaldagaid. Mii berret čoahkkanit ja ságastallat movt galgat vára váldit árbevirolaš máhtus ja movt galgat vuorrásiidda háhkat arena gos sii besset juogadit iežaset máhtu minguin. Muhto dalle fertejit áššit dáhpáhuvvat vuorasolbmuid eavttuid mielde ja sin gulahallanvugiid mielde. Lea dehálaš ahte dát máhttu aktiivvalaččat geavahuvvo luondduhálddašeamis oppalaččat, ja boazodoallohálddahusas erenoamážit. Okta vuohki movt NBR ja Boazodoallohálddahus sáhtáše dán dahkat, lea bidjat gáibádusaid dutkanruđaid juolludeami oktavuođas. Dákkár gáibádus čuovušii maiddái Stuoradikki eavttuid go gieđahallet Inst. S. nr. 12 (2002–2003) Sámi alit oahpahusa ja dutkama birra. Dán čavčča eai juolluduvvo ruđat ođđa dutkanprošeavttaide daid prošeavttaid geažil mat leat jođus ja mat čatnet ruđa. Dát addá midjiide vejolašvuođa <span type="quote">«bosihit»</span> veaháš, ja mii beassat baicca plánet strategalaš geavaheami dutkanruđaid dáfus, ja mii fertet guorahallat maid boazodoallo váillaha ja makkár dárbbut gávdnojit. Vaikko mun dán oaivečállosis lean deattuhan árbevirolaš máhtu, de ii leat nu ahte mun in beroš eará áššiin. Mun jurddašan erenoamážit bohccobierggu márkandilálašvuođa birra. Lea eaktu garrasit vuoruhit márkanbargguid jus boazodoalus galgá bissut dássedis doaibma, ja nappo lea ge dát dehálaš oassi sámi kultuvrra seailluheamis. Váivvida oaidnit ahte leat leamaš nu stuora bohccobiergovuorkkát, ja ahte váttis márkandilálašvuođat bistet, mii maiddái lea dagahan ahte leat njuvvojuvvon unnit bohccot go lea dábálaš čakčat. Mun jáhkán ahte maiddái dán suorggis ferte ohcalit ođđa geainnuid ja ođđa márkaniid. Lea dehálaš ahte boazodoallu oahpašii vuovdit buktagiiddis rievttes haddái. Lea dehálaš háhkat máhtu boazodoalloealáhussii ja addit dasa dakkár posišuvnna mii sáhttá mearridit movt márkan galgá ovdánit. Mun jáhkán ahte boazodoalloálbmot ferte ovttasbargat rájiid rastá. Ođđa márkaniid heiveheami ja eksportta bokte sáhtášii bohccobierggu vuovdit erenoamáš buvttan. Loahpas háliidan sávvat buriid juovllaid ja ilolaš ođđajagi boazoeaiggádiidda ja earáide geat lohket Boazodoalloođđasiid.</p>
    <p>
      <em type="italic">Ellen Inga O. </em>
    </p>
    <p><em type="bold">Bohccobierggu márkandilli lea leamaš</em> <em type="bold">earenoamáš heittot dán čavčča. Oallut</em> <em type="bold">boazoeaiggádat eai leat beassan</em> <em type="bold">vuovdit njuovahagaide. Heajos</em> <em type="bold">márkanfievrredeapmi lea váttisvuođaid váldosivvan.</em> </p>
    <p><em type="italic">Agnar Berg</em> <em type="italic">Sámegillii: Karen Anne Oskal Eira</em> </p>
    <p type="listitem">– Mis ii leat vejolašvuohta vuostáivál</p>
    <p>dit buot čorragiid mat livčče fállun. Dilli lea nu ahte mii fertet vuoruhit Kárášjot ja nuortalet boazoeaiggádiid, danne go mis lea singuin leamaš ovttasbargu olu jagiid. Dat boazoeaiggádat han veahkehedje min dalle go lei bohccobiergovátni. Dađi bahábut čuohcá dat Guovdageainnu boazoeaiggádiidda. Ferten dušše šállošit, dadjá Aage Pedersena njuovahaga hálddahusdirektøra Thor -Aage Pedersen.</p>
    <p><em type="bold">Dilli čuohcá dálveguohtumiidda</em> Váttis márkandilálašvuohta lea boahtán hui unohas áiggis Oarje-Finnmárkku boazoeaiggádiid guovdu. Dán čavčča han leimmet áigon álggahit Oarje-Finnmárkku boazologu heivehanprográmma. Máŋga boazoeaiggáda ledje áigon unnidit boazologu dahje heaitit. Muhtun doaibmaorohagat ledje juo bidjan plánaid movt unnidit boazologu, muhto de bisánii biergojohtu mii hehttii Finnmárkku boazoeaiggádiid njuovvama. </p>
    <p type="listitem">– Dat ahte mii eat beasa álggahit</p>
    <p>boazologu heivehanprográmma dán jagi, lea iešalddis váidalahtti. Muhto nubbi ášši lea ahte dál leat beare olu bohccot dálveguohtumiin, dadjá boazodoallohoavda Ellen Inga O. Hætta. Boazodoallohoavda dadjá ahte dál lea deaŧalaš álggahit viiddis ja systemáhtalaš márkanfievrredeami, vai bohccobiergojohtu buorrána. Pedersen oaivvilda ahte márkanlávdegotti heaittiheapmi golbma jagi dás ovdal lea heajos biergojođu váldosivva.</p>
    <p type="listitem">– Mii várriimet dalle juo heaitti</p>
    <p>heami ja dál oaidnit váikkuhusaid. Bohccobierggu váilevaš márkanfievrredeapmi lea dálá váttisvuođaid váldosivva, muhto leat maid eará sivat. Norgii ostet dađistaga eambbo ruksessarvabierggu olgoriikkas. Dat biergu gilvala njuolgut bohccobiergguin. Bohccobiergu soaitá maid leat beare divrras. Go oasti vállje gaskal importerejuvvon bierggu 100 kr kiloi ja bohccobierggu 240 kr kiloi, de lea čielggas goappá oallugat válljejit, dadjá Pedersen.</p>
    <p><em type="bold">Juovlakampánja</em> NBR lea bálkáhan Biergodiehtojuohkinkantuvrra márkanfievrredit bohccobierggu ovdal juovllaid. NBR lea lea addán Biergodiehtojuohkinkantuvrii 250.000 kr dan bargui. </p>
    <p type="listitem">– Lea mearri das man olu dainna</p>
    <p>Váttis márkandilli</p>
    <p type="listitem"><em type="italic">– Mun doaivvun ahte eambbo smávit</em> </p>
    <p><em type="italic">njuovahagat dagahivčče álkibun jođihit</em> <em type="italic">bierggu, dadjá NBR:a jođiheaddji</em> <em type="italic">Aslak J. Eira.</em> <em type="italic">Govven/Foto: Berit Anne Sara Triumf</em> </p>
    <p>ruđain sáhttá bargat, muhto mii leat válljen kampánja doallat stuorit ostiide, eat ge dábálaš olbmuide. Danne leat dahkan dainnalágiin ahte ráhkadit čáppa, geasuheaddji gihppaga maid juohkit stuora gievkkandoaluide, biebmorámbuvrriide ja resturánttaide. Dasa lassin bidjat annonssaid áigečállágiidda maid namuhuvvon ulbmiljoavkkut lohket, muitala Even Nordahl Biergodiehtojuohkinkantuvrras. Nordahl deattuha ahte kampánja lea bohccobiergobuktagiid oppalaš márkanfievrredeapmi ja ahte dat lea ávkin buohkaide geat barget bohccobiergobuvttademiin.</p>
    <p type="listitem">– Boahtte jagi áigut mii ráhkadit</p>
    <p>strategiijaplána bohccobierggu márkanfievrredeapmái, masa boazodoalu ovddasteaddjit oassálastet. Bohccobiergu lea allakvalitehtabuvtta, in ge jáhke boazodoalu duođas diehtit makkár divrras vuorkká nalde sii čohkkájit. Fertet bohccobierggu atnit luksusbuvttan, eat ge Rimi gálvun, dadjá Nordahl.</p>
    <p type="listitem">– Nordahl dadjá dasto ahte biergo</p>
    <p>johtu bisánii danne go bohccobierggu márkanfievrredeapmi lea mihtilmasat unnon maŋemus jagiid.</p>
    <p>bohccobierggu oppalaš márkanfievrredeapmi. Dat livččii ávkin sihke stuora njuovahagaide ja unnit buvttadeddjiide, oaivvilda son. Stensaas dadjá maid ahte lea deaŧalaš márkanfievrredit bohccobierggu beroškeahttá gos dat lea buvttaduvvon.</p>
    <p type="listitem">– Lea hui váidalahtti jus álget</p>
    <p type="listitem">– Lea oanehis jurdda viggat seastit</p>
    <p>ruđa márkanfievrredeami unnidemiin. Dál leat nu olu biergofállit márkanis geat fállet iežaset buktagiid ahte jus eat čađat muittut olbmuide ahte bohccobiergu maid gávdno ja ahte dat lea oastimis, de dat «vajálduhttet» dan, dadjá Nordahl.</p>
    <p><em type="bold">Importeret Finnmárkkus</em> Arnstein Stensaas Stensaas Reinsdyrslakteri fitnodagas Rørosas muitala ahte lullisápmelaččain eai leat leamaš váttisvuođat dán čavčča vuovdimiin. </p>
    <p type="listitem">– Dat lea mannan bures. Mii leat</p>
    <p>njuovvan ja oastán buot mii lea fállon ja soaitit dálvet fertet importeret gorudiid Finnmárkkus, lohká Stensaas. Stenaas oaivvilda ahte lei njuolgut heittot go heaittihedje bohccobierggu márkanfievrredanlávdegotti golbma jagi dás ovdal, ja son sávvá ahte álggahivčče fas dan.</p>
    <p type="listitem">– Dat maid mii dál dárbbašit, lea</p>
    <p>márkanfievrredit <span type="quote">«ruovttusnjuvvon»</span> gorudiid. Buot bohccot han leat <span type="quote">«buvttaduvvon»</span> boazoeaiggádiid luhtte ja lea suddu jus álgit earuhit gos dat leat njuvvon, dadjá Stensaas. NBR jođiheaddji Aslak J. Eira oaivvilda ahte váttisvuođat jođihit bohccobierggu čalmmustuhttá dárbbu eanet boazonjuovahagaide.</p>
    <p type="listitem">– Mun doaivvun ahte eambbo</p>
    <p>smávit njuovahagat dagahivčče álkibun jođihit bierggu, dadjá Eira.</p>
    <p/>
    <p>Bohccobiergguin Itálias</p>
    <p><em type="bold">Biergobuvttadanfitnodat H. Mydland</em> <em type="bold">Tromssas atná vejolažžan ahte itálialaš</em> <em type="bold">restoránttat ráhkadišgohtet bohccobiergoborramušaid.</em> </p>
    <p><em type="italic">Per Torbjørn Jystad</em> <em type="italic">Sámegillii: Karen Anne Oskal Eira</em> </p>
    <p>Dáppe Norggas lea olles dán jagi leamaš váttis jođihit bohccobierggu, ja dat lea dagahan váttis dili sihke boazoeaiggádiidda ja njuovahagaide. Vai bohccobiergojohtu buorránivččii, lea Tromssa fitnodat H. Mydland AS geahččalan oažžut itálialaš restoránttaid ođđa márkkanin. Itálialaš stuora goahkkaservviid jahkečoahkkimis golggotmánu 12. beaivvi dán jagi, šattai ođđa bohccobiergoborramuš maid guossohit ovdal gaskabeaibiepmu, hui beakkánin. Okta Romá stuorimus restoránttain lea dieđihan ahte sii hálidit bohccobierggu iežaset borramušlistui, maŋŋel go leat máisttašan Mydlandda buktagiid.</p>
    <p type="listitem">– Nubbi dain biepmuin maid</p>
    <p>guossoheimmet lei bresaola – mii lea boahkkuduvvon deahkki, belohahkii boahkkuduvvon, belohahkii marinerejuvvon. Itálias leat hárjánan borrat iešguđetlágan bresaolaid ráhkaduvvon heastta-, ruksesgotti- dahje vuovssábierggus. Dat nubbi biebmu lea carpaccio, mii lea duolbadeahkki cábaduvvon hui asehis vajahassan. Dasa maid heive bohccobiergu hui bures, ja jus dohko jođihišgoahtit bierggu, de gal min biergohivvodagat unnoše hui fargga, dadjá H. Mydland AS:a beaivválaš jođiheaddji Kurt Mydland.</p>
    <p type="listitem">– Goalmmát biebmu lea «sálte</p>
    <p>snack», mii lea seakka goikemárfi bohccobierggus – maiddái gohčoduvvon vuolamárfin.</p>
    <p><em type="bold">Ovttasbargu Reisamat:iin</em> Mydland AS lea ovttasbargagoahtán Ráissa fitnodagain Reisamat AS vuovdit bresaola ja sieráha ráhkaduvvon luopmániin, čáhppesmurjjiin ja joŋain. </p>
    <p type="listitem">– Dakkár kombinašuvnna sáhttá</p>
    <p><em type="italic">Bivnnut Itálias: Bohccobiergobresaola -</em> <em type="italic">čáppat ja njálggat oaidnit – nu go Itália</em> <em type="italic">stuora goahkkasearvvit besse máistit</em> <em type="italic">Romás golggotmánus dán jagi.</em> <em type="italic">Suksess i Italia: Bresaola av rein – kledelig og lekkert presentert for et av de store kokkelaugene i Roma i oktober i år.</em> <em type="italic">Govven/Foto: Mydland</em> </p>
    <p>lihkostuvvat vuovdit skeaŋkamárkanis, lasiha Mydland ja rámida sihke Norgga Eksportaráđi ja OD, geat leat leamaš márkanastimis mielde Itálias. Itáliaprošeavtta doarju maiddái NBR, ja márkanfievrredanprográmma lea ruhtaduvvon Árvoháhkanprográmma bokte.</p>
    <p type="listitem"><em type="italic">– Manne juste Itálias?</em> </p>
    <p type="listitem">– Danne go doppe leat olu olbmot</p>
    <p>geat liikojit Norgii. Itálialaččat leat maid hui mielas geahččaladdat ođđa buktagiid. Leat maid historjjálaš muitinveara čanastagat gaskal Norgga ja Itália. Máŋga čuođi jagi boares goikeguolleeksporta Lofuohtas dáidá leat buoremus ovdamearkan dasa ahte itálialaččat leat liikostan norgga borramušgálvvuide. Davvipolamannit Alberto Nobile ja Roald Amundsen leaba maid dovdosat maiddái Itálias.</p>
    <p><em type="bold">Ohcame ostiid</em> Mydlandda hástalussan dál lea gávdnat ostiid/ageanttaid geat sisafievrredit bohccobierggu Itáliái ja geain maid leat rievttes gaskavuođat restoránttaide. Ii dáidde ábuhit vuordit nu hirbmat olu ovttatmanu jođihit, muhto beroštupmi bohccobirgui lea goit áibbas sihkkarit. </p>
    <p type="listitem">– Mydlanddas lea goitge veahá</p>
    <p>smiehttamuš:</p>
    <p type="listitem">– Eat mii dieđe mainnalágiin itáli</p>
    <p>alaččat dovdet dan ahte boazu maid lea juovlastálu vuoján. Muhto gal mii doaivut dan mannat bures.</p>
    <p type="listitem"><em type="italic">– Dáppe Norggas gal lea leamaš</em> </p>
    <p><em type="italic">veahá váttis jođihit bierggu?</em> </p>
    <p type="listitem">– Dehkiid eat leat jođihan seamma</p>
    <p>bures go diibmá. Dat sáhttá boahtit das go ruksesgottibiergu stuoradállodoaluide lea hálbon. Restoránttat leat válljen baicca dan, eai ge bohccobierggu, dadjá Mydland.</p>
    <p type="listitem">– Mii fertet dál dállodoaluide mui</p>
    <p>talit ja muittuhit ahte bohccobiergu maid gávdno ja oahpahit mainnalágiin ovdamearkka dihte bohcco duolbadeahki galgá steiket. Bohccobierggu birra lea hubmojuvvon beare unnán, dadjá son.</p>
    <p>Ođđa rájit nuortan</p>
    <p><em type="bold">Rádji gaskal orohaga 17-Kárášjoga</em> <em type="bold">giđđa- ja čakčagouhtumiid ja orohaga</em> <em type="bold">18-Kárášjoga dálveguohtumiid váldo</em> <em type="bold">eret. Dan sadjái evttohit juohkit olles</em> <em type="bold">dan guovllu oarje ja nuorta orohahkan.</em> </p>
    <p><em type="italic">Agnar Berg</em> <em type="italic">Sámegillii: Karen Anne Oskal Eira</em> </p>
    <p>Dat lea okta dain váldočuoggáin gulaskuddančállosis maid Boazodoallohoavda easkabáliid lea sádden gulaskuddamii. Muđui evttohit gulaskuddančállosis rievdadit rájiid gaskal Kárášjoga ja Buolbmága, ja maiddái Buolbmága siskkaldas rájiid.</p>
    <p><em type="bold">Oamastanprinsihppa</em> Nuorta-Finnmárkku ođđa rájiid čielggadanbargu lea geográfalaččat ráddjejuvvon Buolbmága ja Kárášjoga orohagaide. Čielggadanbarggu konkrehta ulbmil lea geassit ođđa ja dán áigái heivehuvvon ráji gaskal Buolbmága ja Kárášjoga, ja dasa lassin rievdadit ráji gaskal orohaga 17-Kárášjoga giđđa- ja čakčaguohtumiid ja orohaga 18-Kárášjoga dálveguohtumiid (geahča kártta). Boazodoallohoavdda evttohus lea 1990-jagiid maŋit oasi čielggadanbarggu čuovvoleapmi. Boazodoallostivra lea gaskaboddosaččat meannudan Boazodoallohoavdda evttohusa. Stivra áigu boahtte čoahkkimis 2004 cuoŋománu meannudit rádjeášši. Ovdal dan sáhttet buot gulaskuddanbealálaččat buktit mearkkašumiid ja rievdadanevttohusaid. Gulaskuddanáigemearri lea 2004 njukčamánu 1. beaivi. Maŋŋel gulaskuddanáigemeari čoahkkáigeassá Boazodoallohálddahus gulaskuddanbealálaččaid oaiviliid, ja dan vuođul bidjá Boazodoallohoavda loahpalaš evttohusa Boazodoallostivrra mearrideapmái. Gulaskuddančállosa evttohan lávdegoddi lea earenoamážit deattuhan ovddeš geavaheami, nuppiin sániin oamastanprinsihpa. Ráji dáfus gaskal Buolbmága ja Kárášjoga lea lávdegoddi goitge eanas šaddan vuhtii váldit máŋga almmolaš mearrádusa maid boazodoallit leat čuvvon. Kárášjoga 17 ja 18 orohagaid ráji dáfus eai leat dakkár mearrádusat leamaš, ja danne lea oamastanprinsihppa leamaš evttohusa vuođđun. Dat mearkkaša nappo gii ovdal lea guođohan doppe. Nu leat hilgon Kárášjoga Nuorta orohaga evttohusa, mii lei juohkit eatnamiid geasseorohatareála vuođul. </p>
    <p><em type="bold">Buorre dovdu</em> Ørnulf Vorrena girji Finnmárkkusápmelaččaid nomadisma birra (Finnmarksamenes nomadisme, 1962) ja guokte barggu 1980 maŋit oasis, lassin čoahkkimiidda boazoeaiggádiiguin, leat leamaš guovddáš čálálaš gáldon guohtoneatnamiid geavaheami kártemis. Guorahallamat leat dahkkon geassesiiddaid vuođul. Váilot almmotge duođáštusat sullii 1960 rájes gitta 1972 rádjái. </p>
    <p type="listitem">– Dákko leat ferten viidát diđoštit</p>
    <p>ja dutkat ieža, muitala Ingolf Balto Kárášjoga Boazodoallohálddahusas. Balto lea ovttas Ansgar Kosmoin ja Anders Aa. Imsain leamaš bargojoavkkus geat leat čállán gulaskuddančállosa. Ovddeš sámeválddiid čállin reivvet leat leamaš deaŧalaš duođáštusgáldon guohtoneatnamiid geavaheamis. Balto bargun lea leamaš duođaštusaid čohkket.</p>
    <p type="listitem">– Lean bláđen máŋga mehtara</p>
    <p>áššebáhpiriid dan rájes go álgen ođđajagimánus dán jagi. Dál mus lea buorre dovdu go orrut gávnnahan vuoiggalaš rájiid, eat ge leat vealahan ovttage, dadjá Balto. Sadjásaš boazodoallohoavda Johan Ingvald Hætta, lea leamaš bargojoavkku jođiheaddji. Son muitala ahte ođđa rájit bohtet eastadit soahpameahttunvuođaid ja dasa lassin dat veahkkin jávkadit oktasašguohtundoahpaga.</p>
    <p><em type="bold">Guohtunriekti dahje ii</em> Nu go dál galgá dahkkot, de oažžu juohke siida čujuhuvvot dálveorohaga. Dat lea min mielas hui buorre bealli evttohusas, danne go dálveorohat han lea ge leamaš ráddjejumi faktor. Go dat riekti doaibmagoahtá, de ii gánnát cegget nu stuora ealu dálveorohaga dáfus, muitala Kárášjoga boazosápmalaččaid searvvi ovdaolmmoš, Per John A. Anti. Go lea sáhka Kárášjoga <span type="quote">«ođđa dálveorohagas»</span>, </p>
    <p>maid Boazodoallohoavda evttoha juohkit oarje ja nuorta orohahkan, de ledje bargojoavkku oaivila mielde guokte vuođđoášši mat galge čielgat ovdal go oppanassiige sáhtte joatkit barggu. Vuosttaš lei čielggadit 14Spiertanjárgga oamastanrievtti Kárášjoga 18-dálveorohagas ja maiddái 13-Lágesduoddara guohtunrievtti doppe. 13-Lágesduoddara guohtunrivttiid rájiid čielggadeapmi 18-dálveorohagas lea hui deaŧalaš, danne go dat guoskkaha eanas Kárášjoga oarje ja nuorta orohagaid boahttevaš ráji. Bargojoavku konkludere ahte 13Lágesduoddaris lea riekti guođohit 18-dálveorohagas, muhto ii olles dan guovllus masa orohat 13 oaivvilda alddis vuoigatvuođaid. 14-orohaga dáfus konkluderii bargojoavku ahte orohat ii leat guođohan 18-orohagas 45 jahkái, ja danne ii leat sis šat oamastanriekti 18-orohahkii. Gulaskuddančállosis daddjo 14-orohaga vuoigatvuođaid birra 17orohagas dáinnalágiin: «Man muddui orohat 14 lea ásahan vuoigatvuođaid 17-orohahkii, ii leat miellagiddevaš dán oktavuođas, danne go sin guohtuneatnamat eai guoskka evttohuvvon rádjeárvalusaide.» Go Boazodoallostivra lea mearridan rájiid gaskal Kárášjoga ja Buolbmága, ja daid ođđa oarje ja nuorta orohagaid rájiid, áigu Boazodoallohoavda bargagoahtit guođohanáiggiiguin, alimus boazologuin, eará rádjerievdadusaiguin Kárášjogas, Várjjagis ja rájiin gaskal Nuorta-Finnmárkku ja Oarje-Finnmárkku.</p>
    <p><em type="italic">Juhkkojuvvo guovttesadjái.Ođđa guohtunrájit gaskal Kárášjoga ja Buolbmága</em> <em type="italic">bohtet eastadit soahpameahttunvuođaid ja veahkkin beassat eret oktasašguohtundoahpagis. Boazodoallostivra gieđahallá ođđa orohatrájiid Buolbmágis ja Kárášjogas</em> <em type="italic">2004 cuoŋománu. Deles i to.De nye reinbeitegrensene i Karasjok og Polmak vil virke konfliktforebyggende og bidra i prosessen med å komme bort fra begrepet fellesbeite. Reindriftsstyret skal behandle forslaget til nye distriktsgrenser i Polmak og Karasjok i</em> <em type="italic">april neste år.</em> <em type="italic">Illustrašuvdnagovva/Illustrasjonsfoto: Agnar Berg</em> Guovdageainnus Anchoragii ja fas ruoktot </p>
    <p><em type="bold">Beavdeguoras Guovdageainnus</em> <em type="bold">čohkkáda Marita Orlena Snodgras.</em> <em type="bold">Ađđamiid čieskan ja goikebiergohádja</em> <em type="bold">boktá muittuid ja muittut golggahit</em> <em type="bold">gatnjáliid. Son muittaša 60 jagi</em> <em type="bold">maŋosguvlui, iežas mánnávuođa, ja</em> <em type="bold">áhčis Lemeha, gii sámi árbevieruid</em> <em type="bold">fievrredii Alaska mehciide.</em> </p>
    <p><em type="italic">Ellen Inga O. Hætta</em> <em type="italic">Sámegillii: Inger-marie A. Oskal</em> </p>
    <p>Moai fas gávnnadetne. Lea gollan beannot jahki dan rájes go son finai Guovdageainnus. Marita čohkkáda iežas stobus Ancorages Alaskas ja lea olles ovdalgaskabeavvi vuordán. Letne soahpan ahte mun boađán su lusa ja son áigu muitalit iežas mánnávuođas ja movt Alaskas lea orrut. Ieš lea Marita riegádan guovvamánu 19. beaivvi 1930. Fearán dan birra movt su olbmot bohte Alaskai álgá dalle go atlántadámpa Manitoba vuolgá Álaheajus guovvamánu 4. beaivvi 1898. Fatnasis ledje earret earáid Marita áhkku ja áddjá, Luhkkar Iŋger Márjá (Inger Marie Klemetsen) ja Nils Nilsen Sara ja viđas sudno čieža mánás. Guokte bártni, Niillas ja Biera báziiga Guovdageidnui, muhto Niillas gal bođii maŋis vihtta jagi maŋŋel, 1903:s. Marita áhčči, Lemet, lei dušše viđajahkásaš go joavku guđii Norgga. Hui hárve humai son earáiguin guovlluid birra maid ledje guođđán. Árvvusge dan dihte go unnán muittii dan áiggis go doppe orui. Lunttažii Lemehii lei maiddái stuora morašin massit vieljas Máhte ovdal go olleje Alaskai. Máhtte lei hui mearrabuohcci fanasmátkkis ja jámii Seattles. Marita áhčči baicca lávii ollu muitalit boazodoalu ja eallima birra Alaskas. Son muitalii earret eará ahte su váhnemat Iŋger Márjá ja Niillas eaba goasse oahppan eŋgelasgiela. Lemeha áhčči anii eŋgelasgiela vierrogiellan, ii ge atnán vearan dan oahppat.</p>
    <p type="listitem">– Sámegiella lea mu váimmugiella,</p>
    <p>lávii baicca dadjat.</p>
    <p><em type="bold">Alaska – vejolašvuođaid riikka</em> </p>
    <p type="listitem">– Son anii eanemus fuola das movt</p>
    <p>bohccuiguin manná, muhto mánát geat vázze skuvlla Alaskas gal dieđusge ohppe eŋgelasgiela, lasiha Marita. Go bohte Alaskai, de diđii Sarabearaš ahte sii leat guovtti dahje eanet jagiide čadnon dohko. Dan dihte mearridedje fargga bisánit Alaskai, ja áhčči muitalii ahte son ráhkistii bohc</p>
    <p><em type="italic">Marita Orlena Snodgras i kofte.</em> </p>
    <p>cuidis ja háliidii bohccuiguin bargat. Alaskai fárrema atne sii vejolašvuohtan beassat bargat dainna maid háliidedje ja maid máhtte. Marita áhčči barggai bohccuiguin mánnávuođa rájes, ja gitta dassážii go láhkamearrádus 1940:s gilddii sámiid oamasteamis ja bargamis bohccuiguin. Go son lei yupikain náitalan, de livččii sáhttán eamidii sirdit doalu, muhto dan ii dahkan. Son lei hárbman, go lei navdán iežas beassat bargat bohccuiguin nu guhká go nagoda. <span type="quote">«I was born to it»</span> – lávii dadjat – mun lean riegádan boazodollui.</p>
    <p><em type="bold">Buohkat ledje boazodoallit</em> Eagit ledje maid boazodoalus. Marita eahki Morten lei lášmes ja buorre boazobargi. Su áhčči Lemet muitalii unnán vieljas birra, muhto rámpui su siivojin ja muitalii ahte das leat nu alit čalmmit. Marita eadni gal baicca dávjá muittašii sivjjogis, ii ge lohkan diehtit ovttage eará gii lei nu gehppešis ja buorre boazobargi. Morteneahki jámii rávisolmmožin váibmosivas. Bearaš ii beassan bahásorpmis ge, go Mihkkal-eahki ges heavvanii 1952:s. Biera-eahki lei náitalan boazosámi nieiddain, Kárášjohnieiddain Kristina Anti. Bieras ja Ristiinnás lei okta mánná, Mary, gii jámii tuberkulosadávddas 21-jahkásažžan. Maŋŋel go nieida jámii, de Biera ja Ristinná leigga nu guovttá. Soai liikuiga mánáide, ja lei álo hávski fitnat sudno luhtte, muhto Biera hedjonii sakka maŋŋel viessobuollima, goas su áhkká duššai. Ristiinnás fas ledje oabbá ja viellja, Káren ja Piera Anti. Piera gohčodedje dušše Anti-namain. Marita muitala ahte goappašagat leigga hui unnit šaddui. Marita ii dieđe šat eanet sudno birra. Sii masse oktavuođa Antiiguin go Marita áhčči Lemet oktan joavkkuin sirddii Bethelii oarjedavábealde Anchorage. </p>
    <p><em type="bold">Sámit ja yupikat</em> Marita muitala ahte sis lei buorre oktavuohta daiguin geat doppe orro ovdalaččas (natives). Máŋga sápmelačča náitaledje yupik-nissoniiguin ja ohppe sin giela. Marita áhčči lei maid čađa yupik-gielat. Son humai sámegiela iežas váhnemiiguin ja oappáiguin ja vieljaiguin, muhto eamidiin humai yupik- dahje eŋgelasgiela. Ii oktage sápmelaš datte oahpahan mánáidasas juogo sámegiela dahje yupik-giela. Ieš oahpai Marita yupikgiela easkka rávisolmmožin, earret eará iežas boatnjis, gii lei dáčča-yupik sogas. Sihke Marita áhčči ja su oappát ja vieljat atne sámi biktasiid nu guhká go sin eadni Iŋger Márjá elii. Son ii lean maŋisbohttiidis oahpahan duddjot, ja nu sii eai šat máhttán gávttiid ja beaskkaid goarrut. Áhkku lei almmotge oahpahan nieiddas Elle Márjjá čuoldit, nu ahte jur buot ii lean jávkan. </p>
    <p><em type="bold">Hádja ja jietna </em>Marita muitá bures iežas mánnávuođa ja movt lei bajásšaddat boazo</p>
    <p><em type="italic">Beaivváš luoitádeapmi skábmamánus</em> <em type="italic">Anchorages.</em> <em type="italic">Solnedgang i oktober over Anchorage.</em> <em type="italic">Fotos: Ellen Inga O. Hætta</em> sámi bearrašis. Erenoamážit muitá borramušaid – bohccobierggu hája ja dávttiid ruoškima go ađđamiid čiske. Áhčči lávii dávjá vuoššat bohcconjuokčama Maritai, go dasa lei son nu váibmil, ja son lei eatni oahpahan ráhkadit boccobierggu sámi vuogi mielde. Marita eadni lávii maid geahččaladdat gápmagiid goarrut, muhto dat eai šaddan goasse áibbas buorit, vaikko boadnji vikkaige čájehit movt njuni galgá guohpat. Dat maid Marita eanemus váillaha mánnávuođa áiggis, lea bohccobiergu ja njuovčča, ráhkaduvvon nugo su áhčči lávii ráhkadit. Muhto go Anchorages orru, de ii leat álki rábidit bohcconjuokčama. </p>
    <p><em type="bold">Golbma dollara bohccos</em> Láhkarievdadeapmi 1940:s lei dat mii duođas rievdadii Lemeha ja su vieljaid eallima. Marita lei 10-jahkásaš go sii bággehalle heaitit boazodoalus. Sii fárrejedje Bethelii, vai mánát besset skuvlla vázzit, ja ieš áhčči válddii barggu giddagasfáktan. Son šattai bohccuidis vuovdit ja oaččui 3 dollara bohccos, ja mávssu oaččui dušše dain bohccuin mat ledje almmolaš dieđus. Marita ii muitte dál man olu bohccuid sii vuvde, muhto go juohke boazu ii lean almmolašvuhtii dieđihuvvon, de eai ožžon mávssu olles ealu ovddas. </p>
    <p><em type="bold">Áhči nieida</em> Ieš oaččui Marita čieža máná. Guovttis jápme áigá. Nubbi heavvanii mánnán, ja okta bárdni jámii 25-jahkásažžan. Njealjis su mánáin orrot Alaskas, ja okta fas Arizonas. Son atná bearraša ja fulkkiid hui divrrasin. Go finai Guovdageainnus 2001:s, de lei dego ruoktot ollet. Marita lea hui giitevaš go beasai oahpásnuvvat sihke Sara- ja Klemetsensogaide. Ja go gávtti coggalii vuosttaš geardde, de dovddai dan nu riektan. Orui dego ii livčče goasse eará biktasiid atnán. Marita dovdá lagat oktavuođa sámi kultuvrii go yupik kultuvrii. Son geavaha gal maid kuspuk, yupikbiktasiid, muhto liiko buorebut gáktái. Dat dáidá boahtit das go son álo lea leamaš <span type="quote">«áhči nieida»</span>. </p>
    <p><em type="bold">Maŋos geahčastit</em> Go letne máŋga diimmu humadan, de easkka jearan Maritas: </p>
    <p type="listitem">– Marita, máid jurddašat boahtte</p>
    <p><em type="italic">Etterkommere etter Inger Marie Klemetsen og Nils Sara fra Kautokeino. Supplert</em> <em type="italic">med Ellen Inga (reindriftssjefen) og hennes mann Odd Henrik Hætta.</em> </p>
    <p>áiggi birra? Marita geahččá mu meaddel, ja lea mealgat jávohaga. Viimmat geahčasta munnje, ja dadjá:</p>
    <p type="listitem">– Áhčči ii háliidan fitnat Norggas,</p>
    <p>go ii dovdan fulkkiid doppe. Muhto muinna lea earaládje: Áiggun dáppe orrut gos mu mánát leat, muhto finan eandalii fas Guovdageainnus ja háliidan oahpásnuvvat iežan fulkkiide. Go gulan olbmuid sámásteame, de lea dego doložii máhccat, go mánnán gullen áhči, eagi ja Ristiinna-imi humadeame. Maŋemus jagiid go áhčči elii, de sus ii lean šat oktage geainna beasai sámástit. Son lei hirbmat akto boarásnunbeivviidis. Buohkat geat máhtte sámegiela, ledje jávkan. Marita áhčči jámii 1983:s.</p>
    <p type="listitem">– Háliidivččen fas fitnat Guovda</p>
    <p>geainnus ja orrut guhkebuš. Soaittán vel oahppat veahá duddjot ja moadde sáni sámegiela ovdal go boarásnuván? Gii diehtá máid boahtteáigi buktá, mojohallá Marita.</p>
    <p><em type="bold">Gáktegovva</em> Mun govven Marita su iežas gievkkanis. Doppe son ráhkada riegádanbeaiveskeaŋkka nuoramus nieidasis, Elaine Marie. Unna dohkkáža mas leat sámimállet biktasat, alit láđđebivttas man herve báttiiguin. Ovdal go vuolggán, de jearrala: </p>
    <p type="listitem">– It go bija Boazodoallo-ođđasiid</p>
    <p>da gova mas mus lea gákti? Mu mielas orošii riekta, go gávttiin lean iežan mielas buot fiidnámus. Mun in lohpit maide, muhto go maŋŋel geahčadan govaid PC:s, de fuobmán ahte mu govven govat dien beaivvi leat oalle heittohat. Nu 73jahkásaš alaskanisu, gean ruohttasat leat Guovdageainnus, oažžu bláđđái mielamiel gova. Son dáidá sakka illosit go oaidná gávttiin čiŋadan Marita moddjáme Boazodoallo-ođđasiin. Marita ja su joavku celket váimmolaš juovladearvuođaid fulkkiide ja ustibiida nuppe bealde Atlántaábi. Nisu gean fas deiven gievkkanbeavdeguoras Anchorages giitá erenoamážit ustitlaš ja liekkus searvevuođa ovddas man vásihii go finai ruovttus Guovdageainnus.</p>
    <p>Buorit dálkkádagat lasihe boazologu ja njuovvandeattuid</p>
    <p><em type="bold">Buorit dálkkádagat ja buorit dálveguohtumat leat dagahan</em> <em type="bold">ahte sihke boazolohku ja njuovvandeattut leat lassáhan</em> <em type="bold">maŋemus doaibmajagiid. Nu čájeha 2002/2003 resursarehketdoallu. Go 60.000 bohcco leat njuvvon ja dain</em> <em type="bold">36.000 Finnmárkkus, de lea buvttadeapmi jorgaluvvon</em> <em type="bold">rievttes guvlui maiddái davimus guovlluin. </em></p>
    <p><em type="italic">Anders Aarthun Ims</em> <em type="italic">Sámegillii: Inger-marie A. Oskal</em> </p>
    <p>Doaibmajagi 2002/2003 loahpas ledje registrerejuvvon 582 doalu (main leat bohccot) ja vihtta boazosearvvi main oktiibuot leat 203.000 bohcco. Dáin leat 422 doalu ja</p>
    <p>GUOVLUDOALUID LOHKU (main leat bohccot)*     OMRÅDEANTALL DRIFTSENHETER (med rein)* 98/99 99/00 00/01 01/02 02/03 Buolbmát/Várjjat - Polmak/Varanger Kárášjohka - Karasjok132 130</p>
    <p>Nuorta-Finnmárku - Øst-Finnmark176 175 Oarje-Finnmárku - Vest-Finnmark221 229 Tromsa - Troms Nordlánda - Nordland D-Trøndelága - N-Trøndelag L-Trøndel./Hedm. - S-Trøndel./Hedm.</p>
    <p><em type="bold">Sámi boazodoallu - Samisk reindrift558 565</em> </p>
    <p>Boazosearvvit - Tamreinlagene</p>
    <p><em type="bold">Oktiibuot - Reindrift totalt</em> </p>
    <p>141.000 bohcco Finnmárkkus. 1. tabeallas oaidná doaluid logu ja boazologuid maŋemus vihtta doaibmajagi. Tabeallas oaidná ahte Kárášjogas ja Oarje-Finnmárkkus lea boazolohku lassánan badjel 30 %:in heajumus jagi rájes (2000/2001), goas boazolohku lei beliin unnon 12 jagis. Lassáneapmi lea vuosttažettiin buori miessešattu ja unnit massimiid geažil (geahča 2. tabealla). Doaibmajagis 2001/02 njuvvojuvvui maiddái hui unnán, muhto njuovvamat lassánedje sakka doaibmajagis 2002/2003 (geahča 4. tabealla). Boazolohku lea lassánan maiddái Tromssas (+ 18 %) ja Nordlánddas  (+13 %) maŋemus guokte jagi.</p>
    <p><em type="bold">1. tabealla. Doalut ja boazolohku</em> <em type="italic">Doaluid lohku (main leat bohccot) ja boazolohku doaibmajagi loahpas maŋemus vihtte doaibmajagi (pr. 31.3.)</em> <em type="italic">Boazologut leat vižžon boazoeaiggáidiid iežaset dieđáhusain.</em> </p>
    <p>* Lassin doaluide main leat bohccot, de ledje 31.3.2003 18 doalu main eai lean bohccot, ja dain leat 16 Finnmárkkus **  Maŋemus jagi boazolohku ii leat muddejuvvon. Muddejuvvon lohku čielgá easkka boahtte jagi.</p>
    <p>2. tabealla čájeha, boazoeaiggádiid dieđáhusaid mielde, man olu miesit leat maŋemus golmma doaibmajagis šaddan, ja man ollu masson, sihke lohkun ja proseantan šaddan misiid ektui. Nugo tabeallas oaidná, de lea guokte maŋemus jagi lassánan miesseproseanta, seammás go massimat unno, erenoamážit miessemassimat, dan ektui go ovddit jagiid aivve lassáne massimat. Erenoamážit Finnmárkkus lassánii miessešaddu, seammás go massimat unno.</p>
    <p><em type="bold">2. tabealla. Miessešaddu ja miessemassimat</em> <em type="italic">Miessešaddu ja miessemassin golbma maŋemis doaibmajagi (pr. 31.3.). Massinproseanta leat šaddan misiid logu</em> <em type="italic">vuođul rehkenastojuvvon. Dieđut leat boazoeaiggádiid</em> <em type="italic">iežaset dieđáhusaid mielde.</em> </p>
    <p><em type="bold">Njuovvandeattut, njuovvanlogut ja produktivitehta</em> 3. tabealla čájeha misiid ja varihiid gaskamearálaš njuov<em type="italic">Ráđđeaddi Anders Aarthun Ims Boazodoallohálddahusas barga boazodoalu</em> <em type="italic">resursarehketdoaluin.</em> <em type="italic">Rådgiver Anders Aarthun Ims ved</em> <em type="italic">Reindriftsforvaltningen, arbeider med</em> <em type="italic">ressursregnskapet for reindriften.</em> vandeattuid maŋemus vihtta doaibmajagi. Nugo tabeallas oaidná, de maŋemus moadde jagi leat misiid ja varihiid njuovvandeattut lassánan Finnmárkkus, muhto muđui riikas leat deattut unnán rievddadan. Deaddolassáneamit Finnmárkkus dáidet boahtit das go leat sihke unnit bohccot guohtumiin (2001 geasi) ja máŋgga sajis hui buorit guohtumat birra jagi (sihke 2001/2002 ja 2002/2003). Maŋemus jagi leat deattut buorránan, vaikko boazolohku lea fas lassánan mearkkašahtti ollu (geahča 1. tabealla). Dát imašlaš dilli dáidá boahtit das go maŋemus moadde jagi leat leamaš erenoamáš buorit dálkkádagat, erenoamažit dálveguohtumiin. Maiddái dát doaibmajahki lea buorre miessejahki, muhto jus boazolohku ain lassána, de njiedjagohtet njuovvandeattut fas. </p>
    <p><em type="bold">3. tabealla. Njuovvandeattut. </em><em type="italic">Misiid ja varihiid gaskamearálaš njuovvandeattut maŋemus</em> <em type="italic">vihtta jagi. </em></p>
    <p>4. tabealla čájeha olles njuovvanlogu ja njuovvanhivvodaga maŋemus vihtta doaibmajagi. Doaibmajagis 2002/03 njuvvojuvvoje 60.000 bohcco Norggas, main badjel 36.000 Finnmárkkus. Nu lea dađistaga unnit buvttadeapmi davimus guovlluin sullii 1995  rájes jorgaluvvon. Finnmárkkus boahtá njuovvama lassáneapmi jagi maŋŋel dan stuora boazolohkolassáneami mii lei 2001/2002:s. Nu lea árvvusge dan geažil go 2001/2002 doaibmajagi lei unnán njuovvangáibádus ja olbmuin lei hállu fas ceggegoahtit ealu máŋgga heajos jagi maŋŋel. Muhto 2002/ 2003:s lassánii dasto njuovvan beliin Kárášjogas ja OarjeFinnmárkkus ovddit jagi ektui. Tromssas njuvvet ain unnán, vaikko njuovvan lea sakka lassásan 2000/2001 rájes, mii lea heajumus jahki. Lullelis eai leat logut rievddadan bearehaga.</p>
    <p>Resursarehketdoallu 2002/03</p>
    <p><span type="quote">«Boazodoalloealáhusa resursarehketdoallu»</span> lea Boazodoallohálddahusa jahkásaš raporta ealáhusa resursadili birra, boazoeaiggádiid iežaset dieđáhusaid vuođul. Dán artihkkalis leat maŋemus doaibmajagi dieđut. Dán Boazodoallo-ođđasat bláđis leat tabeallat main oaidná doaluid ja boazologuid, miessešattu ja -massimiid, njuovvandeattuid, njuovvanloguid ja produktivitehta.</p>
    <p><em type="bold">4. tabealla. Njuovvanlogut ja hivvodat.</em> <em type="italic">Njuovvanlogut ja ollislaš njuovvanhivvodat maŋemus vihtta doaibmajagi (pr. njukčamánu 31. beaivvi). Logut leat</em> <em type="italic">doaibmajagiid mielde, eai ge kaleanddarjagiid mielde.</em> </p>
    <p>5. tabeallas oaidná buvttadeami boazologu ektui giđđaealus. Tabeallas earuhuvvo <span type="quote">«njuovvanbuvttadeapmi»</span> ja <span type="quote">«ollislaš buvttadeapmi»</span>. Ollislaš buvttadeami logus leat njuovvanlogut muddejuvvon boazologu rievdama ektui. Lea mearkkašanveara ahte ollislaš buvttadeapmi juohke ealihanbohcco nammii lassánii sakka doaibmajagis 2001/ 2002 dadjat miehtá boazodoalloguovllu, maŋŋel máŋgga jagi aivve unnuma. Maŋemus doaibmajagi, 2002/2003, lea buvttadeapmi bisson seamma alla dásis go doaibmajagis 2001/2002, earret Kárášjogas ja Nordlánddas, gos ain lassána ja lea joksagoahtán <span type="quote">«njunnožiid»</span>, namalassii boazoservviid ja Lulli-Trøndeálga/Hedmárkku boazodoalu (15–19 kg. bohcco nammii giđđaealus).</p>
    <p><em type="bold">5. tabealla. Buvttadeapmi</em> <em type="italic">Maŋemus vihtta jagi buvttadeapmi boazologu ektui doaibmajagi álggus. Buvttadeapmi lea rehkenaston sihke «njuovvanbuvttadeami» ja <span type="quote">«ollislaš buvttadeami»</span> mielde. Ollislaš</em> <em type="italic">buvttademiin oaivvilduvvo njuovvanbuvttadeapmi muddejuvvon boazologu rievdama mielde.</em> </p>
    <p>Ollislaš buvttadeami lassáneapmi giđđaealu ektui lea leamaš stuoris dain guovlluin gos buvttadeapmi lei eanemus maŋos mannan ovddit jagiid, namalassii Kárášjogas, Oarje-Finnmárkkus, Tromssas ja Nordlánddas. Lassáneapmi dáin guovlluin boahtá lassánan njuovvandeattuin (geahča 3. tabealla), buoret miessešattus (geahča 2. tabealla ja sakka unnon massimiin (geahča 2. tabealla). 5. tabealla čájeha ahte seammás lea njuovvanbuvttadeapmi juohke giđđabohcco nammii lassánan mihá unnit meriin. Dát duođašta ahte eanas oassi buvttadeami lassáneamis lea mannan lasihit boazologuid (geahča 1. tabealla), erenoamážit doaibmajagis 2001/2002.</p>
    <p>Suvdin manai bures</p>
    <p>Dán čavčča leat suvdán 12.500 bohcco geasseorohagain Finnmárkku ja DavviTromssa sulluin. Dál ii lean šat Mearasuodjalus gii suvddii, muhto Harstad rederiija Seaworks, mii geasset osttii Mearasuodjalusa golbma suvdinprámá. Seaworks galgá boahtteáiggis maid suvdit bohccuid.</p>
    <p type="listitem">– Mu mielas manai hui</p>
    <p>bures dán čavčča, ii ge dovdon makkárge erohus Mearasuodjalusa suvdima ektui nu go dat lávii, dadjá Tormod Birkely, geas Boazodoallohálddahusa bealis lea ovddasvástádus suvdimii.</p>
    <p>Boazodoalu resursaguovddáža álggaheapmi</p>
    <p><em type="bold">Boazodoalu resursaguovddáža ásaheapmi lea dál boađi boađi. Isak</em> <em type="bold">Mathis Henriksen ja Otto Hauglin</em> <em type="bold">bargaba dál Boazodoallohálddahusa ovddas guovddáža álggahemiin</em> <em type="bold">mii lea plánejuvvon ođđajagimánu</em> <em type="bold">2004 loahpageahčen.</em> </p>
    <p><em type="italic">Av Berit Anne Sara Triumf</em> </p>
    <p>Guovddáža ásaheapmái lea Boazodoallostivrra mearrádus áššis 2/02 vuođđun go mearridii alimus boazologu Oarje-Finnmárkui. Boazodoallostivra anii dehálažžan bidjat johtui ortnegiid mat sihkkarastet boazoeaiggádiid birgenlági olggobealde boazodoalu. Boazodoallohálddahus lea čađahan ovdaprošeavtta mas lea guorahallan lea go vuođđu ásahit guovddáža mas váldá atnui ja fállá boazobargiid gelbbolašvuođa earalágán bálvalusaide. Vuosttažettiin meahccebargguid almmolaš ja priváhta fitnodagaide mat čađahit bearráigeahččo- ja gozihandoaimmaid, dokumenterenbargguid ja luonddu- ja birashálddašandoaimmaid jna. 2004 stádabušeahtas lea Eanandoallodepartementtii biddjon 2 mill kr ásahit ja doaimmahit guovddáža 2004:s. Lea jurdda ahte guovddáš galgá álggahuvvot fitnodahkan ja ahte Eanandoallodepartementta lea fitnodaga vuođđudeaddji. Dasto galgá válljejuvvot stivra mas leat 5 miellahtu.</p>
    <p>Uldaeallu </p>
    <p><em type="bold">Dološ áiggi rájes leat olbmot jáhkkán</em> <em type="bold">ulddaide ja uldaealuide. Ja daddjui</em> <em type="bold">ahte jus oainnát uldaealu, galggat</em> <em type="bold">bálkestit niibbi badjel ealu, ja eallu</em> <em type="bold">šaddá du. Da muitala Nils Isak Siri</em> <em type="bold">fearána go son oinnii uldaealu.</em> <em type="bold">Muhto bálkestii go son niibbi badjel</em> <em type="bold">uldaealu ?</em> </p>
    <p><em type="italic">Håkon Isak Vars</em> </p>
    <p type="listitem">– Dát dáhpáhuvai hui áigá, go ledjen</p>
    <p>lunttaš. Dan áigge jođiimet Uli-sullos, ja leimmet aitto vuojahan sullos nannami. Mis lávii áidi Boazováris, man duohkái eallu bođii, ja dan duohken láviimet jorgalit ealu fas meara guvlui dassážii go johttát dálveeatnamiidda. Nu maid ledjen dán beaivvi vázzime áideguora, ja eallu lei áidemohkkái čoagganan. Mun dasto vázzen áideguora ealorádjái, ja vuojehišgohten beatnagiin fas meara guvlui. Eallu gal de dieđus manai fas vulos meara guvlui, ja mun vázzen várddus báikái geahččat movt manná. Oidnen dat manai vulos, ja čohkkedin vuoiŋŋastit. Mun lávejin suoli borgguhit dan áigge, ja čohkkedin giessat sigareahta. Ledjen jur cáhkkehan sigareahta, de gulan bielluid ja ruovgama ordda bealde. Mun dieđus viehkalin geahččat mii dat lea, go ii ná jođánit goit almma eallu lean fas jorggihan? Go bohten badjelii, oidnen die lea eallu. Hirbmat leahtuin manná aktan bielloskádjan áidemohkkái gos aitto ledjen jorgalan ealu. Mun viehkalin ovdii, cavgilin beatnaga vai ii njeaidde áiddi, ja joksen maid. Eallu jorggihii ja manai seamma leahtus ruovttoluotta, ja nu jávkkai oidnosis. De mun fas čohkkedin bosihit, ja ohcalin sigareahta maid ledjen giessan eske. Ledjen jur cáhkkehan fas sigareahta, de oainnán ahte olmmoš boahtá. Mun in ožžon lobi borgguhit vuos dan áigge, ja jáddadin sigareahta ja coggalin ohcii vai in gávnnahala. Olmmoš lei dievdu, gákti badjelis ja luhkka, ja soabbi gieđas. Beana vel fárus. Mun in dovdan olbmo, in dege go bođii lagabui. Go bođii ja čuoččahii mu ovddabeallái, de rávkkai buore beaivvi, ja dajai mu nama. Mun in dovdan olbmo, ja imaštallen movt son diđii mu nama.  Mun oidnen luhkas nama, muhto in dovdan dakkár namat olbmo. Mun in háhppehan dadjat maidege, ovdal olmmái lohká; -Gal don ledjet juo buorre mánná go bissehit mu ealu. Dál gal livččii mannan čađa áiddi. Gal mun ges du veahkehan muhtomin go don dárbbašat mu veahki, dajai olmmái ja vulggii ealus maŋŋái. Olbmás lei beana fárus, iige dat lean cieladange. Mun imaštallen mii die ges lea olbmuid mii diđii mu nama ja logai iežas eallun ealu maid ledjen jorgalan. Dan imaštallen, go dáppe eai galgan leat eará siiddat lahkosiin go min siida. Maŋŋel maid fuomášin ahte mus han lei maid beana fárus, njealječalmmat beana ja hui doron. Muhto ii dán olbmá beatnagis, iige olbmás alddis, beroštan mu beana maidege, muhto ealu gal jorgalii. Go de fas ollejin váhnemiiddán lusa, muitalin fearána. Soai logaiga ahte mun lean uldaealu oaidnán maid jorgalin, ja lei ulda mii bođii mu ságaide. Olbmá luhkas lei namma, ja dakkár namat olbmo eat dovdan, iige goit min orohagas lean dakkár namat olmmoš. Dán fearána lean máŋgii maŋŋel imštallan, vel dál nai máŋggaidlot jagiid maŋŋel láven jurddašit ártegis dáhpáhusa, muitala Nils Isak Siri. Nils Issát jođii váhnenguovttuin Per A. Siri ja Inger Anna Vars Siriin 60-jagiin ealuines Stálonjárgga orohahkii, Romssa fylkkas, gos dál bargá bohccuiguin.</p>
    <p><em type="italic">Nils Isak Siri govvejuvvon 60 jagiin</em> <em type="italic">ovddes geasseorohagas.</em> <em type="italic">Nils Isak Siri fotografert på 60 tallet i</em> <em type="italic">sitt daværende sommerland.</em> </p>
  </body>
</document>
