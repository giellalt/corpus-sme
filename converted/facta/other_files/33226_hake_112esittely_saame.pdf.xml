<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>513</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.112.fi/download/33226_Hake_112esittely_saame.pdf?ed8050f20f5fd488</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Hohpolaš heahtediliin deháleamos lea muitit </em>
    </p>
    <p>
      <em type="bold">heahtenummára 112 ja riŋget dasa nu jođánit go </em>
    </p>
    <p>
      <em type="bold">vejolaš, vai veahki oažžu jođánit báikki nala. </em>
    </p>
    <p>Suomas lea anus dušše okta heahtenummár, 112. Seamma heahtenummár doaibmá buot EU-riikkain. Sáhtát riŋget heahtenummárii 112 nuvttá gos beare telefuvnnas almmá guovlonummára haga.</p>
    <p>Heahtenummárii 112 sáhttá riŋget maid olgoriikka mátketelefunoperáhtornummáris. Dallege it dárbbaš sierra guovlonummára, deatte dušše112.</p>
    <p>
      <em type="bold">Riŋge heahtenummárii 112 hohpolaš, duođalaš heahtedilis </em>
    </p>
    <p type="listitem">• go heagga, dearvvašvuohta, opmodat dehe biras lea uhkiduvvon   dehe vára vuolde</p>
    <p type="listitem">• dehe jos lea ágga eahpidit ná leat dili</p>
    <p>Heahtenummárii galgá riŋget maid dalle, go hálida ilmmuhit rihkkosis mii lea manname. Jos eahpidat, leago jearaldagas heahtedilli vai ii, de lea álohii buoret riŋget heahtenummárii 112 go orrut riŋgekeahttá.</p>
    <p>
      <em type="bold">Heahtenummár Suomas lea 112 </em>
    </p>
    <p>
      <em type="bold">Riŋge heahtenummárii 112 omd. čuovvovaš diliin: </em>
    </p>
    <p type="listitem">• Leat šaddan biilabártái dehe leat duođašteame  dakkára.</p>
    <p type="listitem">• Go fuobmát buollima cahkkán.</p>
    <p type="listitem">• Fuobmát, ahte juosat lea mannojuvvon lobihaga sisa</p>
    <p>
      <em type="bold">Muittáthan oahpistit maid iežat lagamuččaid heahtenummára 112 rievttes anus! </em>
    </p>
    <p>
      <em type="bold">Ale riŋge heahtenummárii 112 hohpohis áššiin </em>
    </p>
    <p type="listitem">• Heahtenummárii 112 ii galgga riŋget hohpohis áššiin,    leaikkastallan- dehe gažadanulbmilis. Váldde oktavuođa   omd. bolesii lohpeáššiin, fievromearrádusain dehe boares   rihkkosa dutkkalmasa ovdáneamis.</p>
    <p type="listitem">• Sierralágán árrodiliin diđoštallanriŋgemat sáhttet    dahppat heahtenummára. Dákkár dilit leat earret eará   elrávdnjeboatkagat dehe johtalusbahkadasat.</p>
    <p type="listitem">• Heahteguovddáš ii sirdde telefuvnnaid ovddos guvlui.</p>
    <p type="listitem">• Go riŋget nummárdiđoštallamii, de fuolat ahte it vahágis   deatte nummára 112.</p>
    <p type="listitem">• Ale suova máná stoahkat mátketelefuvnnain – jos bátteris   lea rávdnji, de mánná sáhttá vahágis riŋget nummárii 112.</p>
    <p type="listitem">• Fuolat, ahte du telefuvdna ii riŋge vahágis nummárii 112.   Ná sáhttá dáhpáhuvvat maid dalle go boallolássen lea   nalde.</p>
    <p>Muitte, ahte dušši riŋgen sáhttá ájihit heađástuvvan olbmo veahki oažžuma várálaš čuovvumušain. Heahtenummára vearru dehe bahádagolaš anus sáhttá ráŋggaštit.</p>
    <p>Suopmelaččat ja Suomas orodeaddjit ožžot veahki                    heahtenummára 112 bakte buot hohpolaš heahtediliin, lei dál jearaldat nu bolesa, gádjuma, buohccefievrrideami dehe                sosiáladoaimma hohpolaš veahkkedárbbus.</p>
    <p>
      <em type="bold">Heahteguovddášfákta: </em>
    </p>
    <p type="listitem">• árvvoštallá veahkkedárbbu</p>
    <p type="listitem">• gohčču heivvolaš veahki</p>
    <p type="listitem">• neavvu ja oahpista riŋgejeaddji</p>
    <p>
      <em type="bold">Heahtetelefuvnna riŋgejeaddji: </em>
    </p>
    <p type="listitem">• riŋge heahtenummárii hohpolaš heahtedilis</p>
    <p type="listitem">• vástida heahteguovddášfávtta jearran gažaldagaide</p>
    <p type="listitem">• jeagada addojuvvon rávvagiid</p>
    <p>
      <em type="bold">Veahki addet: </em>
    </p>
    <p type="listitem">• boles</p>
    <p type="listitem" xml:lang="smj">• gádjun</p>
    <p type="listitem">• buohccefievrrideapmi</p>
    <p type="listitem" xml:lang="smn">• sosiálaeiseváldi</p>
    <p type="listitem">• sihke eará ovttasbargoeiseválddit ja –guoimmit</p>
    <p>
      <em type="bold">Anolaš sátnerádju </em>
    </p>
    <p>1. Veahket .................................................Apua 2. Heahtedilli ................................Hätätilanne 3. Heahtenummár .....................Hätänumero 4. Heahtetelefuvdna ..................Hätäpuhelu 5. Heahteguovddáš ....................Hätäkeskus 6. Riŋge 112 ......................................Soita 112 7. Čujuhus ...............................................Osoite</p>
    <p>8. Telefuvdna ......................................Puhelin</p>
    <p xml:lang="smj">9. Mánná .................................................Lapsi</p>
    <p xml:lang="smj">10. Rávesolmmoš..............................Aikuinen 11. Vuoras .............................................Vanhus 12. Ambulánsa ............................Ambulanssi 13. Čáskadangoddi .......................Palokunta 14. Boles ...................................................Poliisi</p>
    <p>15. Lihkohisvuohta ..................Onnettomuus 16. Buollin ............................................Tulipalo 17. Buohcceviessu ............................Sairaala 18. Buozalmasdohppehallan ..Sairaskohtaus 19. Bárti ....................................................Kolari 20. Illasteapmi ............................Pahoinpitely 21. Suolavuohta .................................Varkaus</p>
    <p xml:lang="deu"><em type="bold">HÄTÄKESKUSLAITOS, PL 112, 28131 PORI</em> </p>
    <p>Suomas lea anus dušše okta heahtenummár, 112. <em type="bold">Heahtenummár 112 doaibmá dálá áigge oba Eurohpa uniovnnas. </em>Juovlamánu 2008 rájes EU:a riikkavuložat leat gos beare Eurohpa uniovnna guovllus ožžon oktavuođa heahteguovddážii go leat riŋgen EU:a oktasaš heahtenummárii 112. <em type="bold">Nummárii sáhttá riŋget nuvttá sihke mátke- ja láigenummáriin. </em>Eanas uniovnna riikkain adnojuvvojit goitge ain maid eará heahtenummárat 112 nummára bálddas. Go mátkkoštat EU-guovllu olggobealde, de čielggat ovddalgihtii báikkálaš heahtenummáriid ja doaimma go lihkohisvuohta deaivá. </p>
    <p>Vai heahtenummár 112 rievttes atnu ožžojuvvolii dovddusin buot sajes Eurohpas, de Eurohpa komišuvdna lea ovttas Eurohpa parlameanttain julggaštan guovvamánu <em type="bold">11. beaivvi  Eurohpa 112-beaivin. </em></p>
    <p>Guovddáš: <em type="bold">+358 (0)71 4716 500, </em>Fáksa: <em type="bold">+358 (0)71 4716 503</em> </p>
  </body>
</document>
