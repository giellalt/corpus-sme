<document xml:lang="sme" id="no_id"><header><title>Eamiálbmogat ja demeansa Davviriikkain</title><genre code="facta"/><author><person firstname="Lars Rottem" lastname="Krangnes" sex="m" born="" nationality=""/></author><year>2019</year><wordcount>2908</wordcount><conversion_status type="standard"/><availability><license type="standard"/></availability><origFileName>http://norden.diva-portal.org/smash/get/diva2:1390956/FULLTEXT01.pdf</origFileName><parallel_text xml:lang="kal" location="nunani_avannarlerni_nunat_inoqqaavi_puigortunngornermillu_nappaatit.pdf"/><parallel_text xml:lang="sma" location="aalkoe_almetjh_jih_demense_noerhtelaantine.pdf"/><parallel_text xml:lang="smj" location="iemealmmuga_ja_demaenssa_nuorttarijkajn.pdf"/><parallel_text xml:lang="swe" location="urfolk_och_demens_i_norden.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">Eamiálbmogat </em><em type="bold">ja demeansa </em></p>
<p><em type="bold">Davviriikkain </em></p>
<p><em type="bold">Ovdasánit </em></p>
<p>Davviriikkalaš oktasašbargu sosiálapolitihkalaš áššiin eamiálbmotperspektiivvaš lea buorre ovdamearka davviriikkalaš ávkkis. Lea sáhka viehka unna joavkkuin, riikkain gos viehká dávjá juhket hástalusaid vuorastuvvan álbmogiin, vánes bargoveahka ja viiddes geográfalaš gaskkat.</p>
<p>Davviriikkaid oktasašbargu demeanssaáššiin, dan man Davviriikkaid čálgoguovddáš koordinere, lea ihtán dárbu háhkat máhttovuođđulinja, systematiseret vásáhusaid lonohallama ja cegget arena gos digaštallá mii lea buorre dikšu ja fuola lea sámiide ja inuihtaide main lea demeansa. Dutkamat leat váilevaččat evideansavuođus máhtut dikšumis ja fuolas sámiide ja inuihtaide main lea demeansa, muhto sihke Suomas, Norggas, Ruoŧas ja Ruonáeatnamis lea muhtin bijut ja dutkanprošeavttat jođus.</p>
<p>Dán raporttas leat čohkken gávnnahemiid ja evttohusaid mat bohtet joavkobarggus dan vuosttaš davviriikkalaš konfereanssas eamiálbmogiid ja demeanssa fáttas. Konfereansa lágidii Davviriikkaid čálgoguovddáš, Region Jämtland Härjedalen ja sámi ávvojahki, Staares čakčat 2018. Loahppabohtosiidda ja evttohusaide gullet ovdamearkka dihte dasa makkár geavatlaš bijuid ja rievdadusat leat dárbbašlaččat vai olbmot eamiálbmotduogážiin ja demeanssain máhtáše oažžut buoret doarjaga ja bálvalusa davviriikkalaš gielddain, man láhkái mii máhttit juohkit máhtuid gielddaid ja leanaid rastá, dahje man láhkái implementeret ođđa dieđuid geavatlaččat. Bargojoavkku oaivilat leat čohkkejuvvon Davviriikkaid čálgoguovddážis, muhto dain eai leat vuoruheamit eaige ávžžuhusat min bealis.</p>
<p>Davviriikkaid čálgoguovddáža bargogohččun lea buktit oasi bijuid ovdáneapmái čálggus Davviriikkain dakko bokte ahte čohkket ja juogadit dieđuid ja hukset arenaid fierpmádagaide ja dutkanovttasbarggus. Giđđat jagis 2019 vuođđuduvvui davviriikkalaš fierpmádat eamiálbmogiid ja demeanssa váras, das leat olis eiseválddiid ovddasteaddjit, dutkit ja hárjehallit dikšun- ja fuollaámmáhiin, Suomas, Norggas, Ruoŧas ja Ruonáeatnamis.</p>
<p>Dát raporta lea jurddašuvvon leat vuođđun digaštallamiin movt vuoruhit davviriikkalaš oktasašbarggu eamiálbmogiin ja demeanssain, ja báikkálaš ja sisriikkalaš digaštallamiidda bijuid birra gielddaid ja nationála dásis. Evttohusaid duogáža addin dihte raporta álggahuvvo čilgemis máhttodili eamiálbmogiin ja demeanssas.</p>
<p>Eva Franzén</p>
<p>Lars Rottem Krangnes</p>
<p>Direktevra</p>
<p>Prošeaktajođiheaddji</p>
<p>Davviriikkaid čálgoguovddáš</p>
<p><em type="bold">Álggaheapmi máhttodillái </em></p>
<p><em type="bold">Eamiálbmogat Davviriikkain </em>Davviriikkain leat guokte eamiálbmotjoavkku: sámit Suomas, Norggas ja Ruoŧas ja inuihtat Ruonáeatnamis. Sámi hálddašanguovllut Davviriikkain leat njeallje gieldda Suomas 1, 1 2 gieldda Norggas ja 25 gieldda Ruoŧas, okta dáin lea Stockholma. Eai gávdno almmolaš logut dasa man galle sámi gávdnojit Davviriikkain, muhto dábálaš árvvoštallama mielde leat Norggas 50 000 – 65 000, 20 000 - 40 000 Ruoŧas ja nuo 8 000 Suomas. Ruoššas leat sullii 2 000 sámi. Ruonáeatnamis leat inuihtat eanetlogus, sullii 87 % badjelaš 56 000 ássiin. </p>
<p>Gielddain mat leat sámi hálddašanguovllut Suomas, Norggas ja Ruoŧas leat sierra gáibádusat, muhto guhtege riikkas leat erohusat daid gaskkas. Ovdamearkka dihte máhttá sámiin leat riekti ovdaskuvladoaimmaide ja boarrásiid dikšui ollásit dahje muhton muddui sámegillii, riekti geavahit gielas go leat oktavuođat guovllu gielddain dahje eiseválddiin.</p>
<p>Buot davviriikkat atnet sámiid ja inuihtaid lea eamiálbmogin, muhto dušše Norga ja Dánmárku leat čállán vuollái ON-organisašuvnna ILO-julggaštusa nr. 169 , Indigenous and Tribal Peoples Convention, ja leat stuorra erohusat das movt riikkat geavatlaččat organiserejit ja ollašuhttet eamiálbmogiid rivttiid . ON:s globála ulbmilat bistevaš ovdáneapmái ja ovddidanágenda Agenda 2030 lea gustovaš buot Davviriikkain. Dás gullet eamiálbmogat ja doaibmahehttejuvvon olbmot vuoruhuvvon joavkkuide.</p>
<p>Sápmis 2 ja Ruonáeatnama historjjáin leat seammálágánvuođat ja erohusat koloniála historjjáš eará máilmmi eamiálbmotservodagaiguin.Erenoamážit sámiguovlu davviriiikain lea servodat ja našunálastáhtaid čálgovuogádat earáágán go buohtalastá eamiálbmotguovlluiguin USA:s ja Australias.</p>
<p>Oktasaš davviriikkain main leat eamiálbmogat lea dat ahte olusat main lea eamiálbmotduogáš leat johtán stuorra gávpogiidda maŋemus 50- 60 jagiin. Doppe máhttet sii leat oalát oaidnemeahttun unnitlohku.</p>
<p><em type="bold">Eamiálbmogat ja demeansa </em>Prinsihpas ii gávdno čohkkejuvvon dutkan dahje máhttu makkár dilli Davviriikaid sámiin ja inuihtain main lea demeansa lea, das man ollusin olbmuin main lea eamiálbmotduogáš lea, našunála dásis. Dutkanprošeavtta ulbmil mii lea jođus, HALDI (2018-2019) Ubmi universiteahtas Ruoŧas, lea dahkat vuosttaš kártema earret eará das man dábálaččat neurodegeneratiivvalaš dilit leat sámiin ja ii-sámiin Ruoŧa beali sámis. </p>
<p>Unnit dutkamušain, ovdamearkka dihte Kanadas ja Australias, geažohit ahte olbmot main lea eamiálbmotduogáš gillájit demenssas eambbo go eanetlogu álbmot. 3 Dain dutkamušain mat leat dahkkon leat erohusat sihke hámis ja bohtosiin. 4 Dutkan Kanadas jagi 2013 rájis čájeha ii dušše eanet olbmuid mat gullet riikka nu gohččon first nations oažžut dán, muhto maiddái ahte dat guhte gillájit dás buohccájit sullii logi jagi árábut aj ahte leat eambbo dievddut go nissonat mat ožžot dán diagnosa. 5</p>
<p>Globála dásis lea eamiálbmogiin heajut dearvvašvuohta go eanetlogu álbmogis, seammá guovllus 6, dat váikkuha das man dábálaš demeansa lea ja das jus gávdno rievttes dikšu buriin kvalitehtain. Faktorat mat erenoamážit váikkuhit eamiálbmoga dearvvašvuhtii, leat jáhkehahtti sivvan das ahte demeanssa meari loktana.</p>
<p>Odne dutkojuvvo eambbo eamiálbmogiid dearvvašvuođas go ovdalaš áiggiid, muhto áin váilo máhttu das man láhkai buoremusat dan dustet ja meannudit, dahje addit heivejuvvon divššu eamiálbmot 3 Jacklin K. et.al. : The Emergence of Dementia as a Health Concern Among First olbmuide geain lea demeansa. Árbevirolaš eamiálbmotkultuvrrain máhttá demeanssa ipmárdus leat earálágan. Symptomat demensii eai álo ane lea váttisvuohta dahje ahte dat gulaše buozalmasvuhtii. Stuorit servodaga diagnoserenreaiddut, diehtojuohkinbijut, divššu ja doarjaga organiseren ja doarjja oami olbmuide ii soaitte doaibmat kulturheivejumi haga.</p>
<p>Gaskariikkalaš fierpmádat lea vuođđuduvvon, The International Indigenous Dementia Research Network (IIDRN) dutkiid, studeanttaid, buohcceviesuid, eamiálbmot- ja demeanssaaktevrraid váras, oasseváldit leat USA:s, Kanadas, Austrálias ja Aotearoas. Fierpmádaga áigumuš lea loktet oasálastiid geat barget eamiálbmogiiguin ja demeanssain. Fierpmádaga dutkit gávnnadit fysalaččat ja digitálalaččat digaštallat dutkandárbbuid, lonohallat návccaid ja vuođđudit oktasašbargguid.</p>
<p><em type="bold">Eamiálbmogat, demeansa ja davviriikkalaš čálgoservodagat </em>Sámiid ja inuihtaid rievttit dikšun- ja ovdamorašsuorgái muddejuvvojit gaskariikkalaš julggaštusain ja nationála lágain. Buohccedivššu ja sosiálabálvalusa lágain lea iešguđet hápmi guhtege riikkas ja gielddas. Leat stuorra gielalaš ja kultuvrralaš erohusat sámiid gaskkas Davviriikkain, ja inuihtat ellet ovdamearkka dihte dihte smávva servodagain Ruonáeatnamis ja Københámmanis. </p>
<p>Ii gávdno obbalaš govva das movt Davviriikkaid eamiálbmogat vásihit dahje geavahit čálgobálvalusaid, muhto nationála dásis gávdno muhton diehtu. Vaikko ovdáneapmi leamaš positiivvalaš de gávdnojit ain seainnit personsentrerejuvvon divššus mas lea buorre dássi, seainnit máhttet leat nannoseabbo herkkeš joavkkuide. Buot davviriikkain lea juogus gaskkal primáradivššu, spesialistta divššu ja sosiálabálvalusa ja máhttá leat váttis oažžut áigái oktiiheivehuvvon bijuid. Rekryteren- ja gelbbolašvuođahástalusat dagahit ahte kontinuitehta šaddá váilevaš daidda geat galget oažžut divššu ja ovdamorraša.</p>
<p><em type="bold">Norggas </em>leamaš politihkalaš ulbmil addit sámi álbmogii bálvalusa mii lea kultuvrralaččat heivejuvvon dain virggiin mat juo leat ovdal go ráhkadit virggiid mat leat erenoamážit sámi álbmoga váras. Sámi álbmot geavaha buohccedivššu seammá dávjá go eanetlogu álbmot dahká, muhto sii eai leat seammá duđavaččat dainna divššuin mii addo. Ii oru gávdnome erohus sámi álbmoga ja eanetlogu álbmoga gaskkas dasa mii gullá dearvvašvuođa stáhtusii ja buohccinprevalensii. Muhtin dutkit gehččet dasa ahte sámiin lea earálágan ipmárdus dearvvašvuhtii, buozalmasvuhtii ja dikšui go eanetlogu álbmogis lea. Gávdnojit maiddái girjjálašvuođas čujuhusat dasa ahte sámit ságastit buozalmasvuođa birra eahpenjuolga vugiid bokte ja metaforaid geavaheamis. Govva ahte sámegielat olbmot miellasepmosit háliidit gávnnadit sámi bargiiguin dalle go geavahit dearvvašvuođa- ja buohccedikšunbálvalusaid lea maiddái ožžon eará gova varrasit dutkamušas, dat čájehit giellageavaheamis prefereanssat leat individuála ja gitta das makkár dilli lea. Sogagullevašvuohta ja árbevirolaš vuogit alcces dálkkodit deattuhuvvo muhtin osiin girjjálašvuođas. 7 </p>
<p>Lea dutkánprošeakta jođus das movt sámit main lea demeansa vásihit ja geavahit čálgobálvalusaid Norggas : Offentlig demensomsorg. Likheter og ulikheter i bruk av kommunale helse- og omsorgstjenester i områder med samisk og norsk bosetning.</p>
<p>Nasjonal kompetansetjeneste for aldring og helse, mii lea nationála gelbbolašvuođa guovddáš Norggas lea maŋemus jagiid čađahan moanaid diehtojuohkinbijuid demeanssa ja demeanssadivššus mii lea Norgga sámiid váras, ja ráhkadan reaidduid dasa. Á vdnasat gávdnojit davvi-, julev-, oarján sámegillii ja dárogillii.</p>
<p>Ovdal go nannejuvvon láhka nationála unnitloguid ja unnitlogugielaid váras šattai gustovaš <em type="bold">Ruoŧa </em>, 1 ođđajagimánus 2019, attii ráđđehus Sosiálastivrii bargun kártet vejolaš dárbbuid máhttodoarjagii dearvvašvuođa- ja buozalmasvuođa divššus, ja sosiálabálvalusas. 8 Kártemis, mii ii geahča erenoamáš virggiide demeansabuohcci olbmuid váras boahtá ovdán ahte unnitloguláhka ja nationála unnitlogugažaldaga leat unnán vuoruhuvvon sihke jođiheamis go gielddaid ja regiovnnaid bargoveagain, ahte ovdagáttus gávdnojit ja ahte ipmárdus váilu das manne nationála unnitloguin leat sierra rievttit. Unnitlogulága njuolggadusat dulkojuvvot máŋgga láhkai gielddain ja regiovnnain ja nationála unnitloguin ovddasteddjiin. Buot doaibmasurggiin váilut bargit main lea gelbbolašvuohta unnitlogu gielain ja kultuvrras. Gáibádusat doarjagii ja bálvalussii unnitlogugielas lea muhtin guovlluin ráddjejuvvon ja rivdet áiggis áigái, dat dahká gielddaide ja regiovnnaide váddásit fállat nana bálvalusa sosiálabálvalusa unnitlogugielaide. Kártemat čájehit moanaid bijuid ulbmiljoavkku váras, muhto dilli rievdá sakka gielddaid gaskkas </p>
<p>Jagis 2017 álggahedje regiovnnat Norrbottenis, Västerbottenis, Jämtlánddas Härjedalenis ja Dalarnis prošeavtt a Kunskapsnätverk för samisk hälsa. Ruoŧa Sámedikki vuođđudii jagis 2018 dearvvašvuođa-, boarrásiidáššiid- ja valáštallanlávdegotti, das lea lagaš ovttasbargu máhttofierpmádagain. Ovttas Sámedikkiin ja sámi organisašuvnnaiguin lea fierpmádat ráhkad an ráhkadan nationála strategiija sámi dearvvašvuođa váras, das lea geriatrihka okta viđa vuoruhuvvon surggiin.</p>
<p><em type="bold">Suomas </em>lea prošeakta etnihkalaš unnitloguid ja muittohisvuođa váttuid birr a, ETNIMU, ovddidan nationála doaibmamodeallaid ja čiekŋudahttán dieđuid muittus ja muittohisvuođas obbalaččat etnihkalaš unnitloguid gaskkas. Prošeakta lea maiddái addán eambbo dieđuid ámmátolbmuide ja studeanttaide sosiála- ja dearvvašvuođadivššus das movt ulbmiljoavkkuin bargat. </p>
<p>Suoma stáhta addá muhton doarjaga sámi sosiála- ja dearvvašvuođabálvalusaid fállamii. Dát dahkko Sámedikki bokte. Sámediggi le ráhkadan ulbmiliid dasa man láhkai fállat sosiála- ja dearvvašvuođabálvalusaid sámegillii. Muhto raporttat jagiin 2001 ja 2008 čájehedje ahte bálvalusat sosiála- ja dearvvašvuođabálvalusain eai lean doarvái sámegillii, maiddái gielddain. Nugo eará davviriikkain leat sámegielat divššohasat vásihan váttisvuođaid iešguđet lágan skoviin mat geavahuvvojit geahččalemiin, nugo muitogeahččaleamis, das geavahuvvojit doahpagat mat leat apmasat dahje eai leat relevánta boarrásit sámiide. 9</p>
<p>THL, Dearvvašvuođa ja čálggu instituhtta Suomas lea čađahan prošeavtta čálggu dásseárvvu váras sámiide. Maiddái SámiSoster lea čađahan moanaid ovdánahttin- ja pilotaprošeavttaid ja fállá ruovttubálvalusa sámegillii Enodat gielddas. Jagis 2017 oaččui organisašuvdna eurohpalaš bálkkašumi barggus ovddas, earret eará prošeavttas man ulbmil leai doajut sámiid main lea demeansa dan bokte ahte gehčče bearrái ahte sii ožžo kultuvrralaš ja gielalaš beroštumiid musihka, duoji ja luondduvásáhusaid bokte.</p>
<p><em type="bold">Ruonáeatnama </em>ráđđehus mearridii nationála demeanssastrategiijas jagis 2013, dat leai vuolgán guorahallamis jagis 2012. 10 Plána doallá ain deaivása, muhto ii leat šat áigeguovdil. Demeansasuorggi ovddasvástádus lea Departementet for sundhed hálddus, sii čuovvulit demeansastrategiija čađaheami gielddain ja almmolaš buohccedivššu (Sundhedsvæsenets) doaimmas. Guorahallamis jagis 2012 bođii ovdán ahte sullii 250 olbmuin Ruonáeatnamis leai diagnoserejuvvon demeansaváddu. </p>
<p>Jagis 2019 almmuhii dutkan- ja ovdánahttinprošeakt a Arktisk aldring (AgeArc) viiddes čilgehusa boarrásit olbmuid diliin Ruonáeatnamis. Raportta 11 vuođđu lea olmmošlogusuokkardeapmi jagis 2018 ja ollu etnográfalaš jearahallamat. Das boahtá ovdán ahte ollu oami olbmuin, muhto eai buohkat, vásihit lea váttis gulahallan ja oažžut dieđuid eiseválddiin ja gielddain. Leat stuorra erohusat gielddaid gaskkas dasa mii gullá dikšunbargiid máhttu demeanssa birra ja demeanssa ovdamorraša birra., ja álbmoga guovdu lea stuorra dárbu oažžut dieđuid demeanssa birra. Raporta ávžžuha nationála diehtovuorká ja hárjehallanguoimmit ruonáeatnama gielddain mas lea ollislaš oaidnu das makkár návccat guhtege gielddas leat.</p>
<p>Buot demeansaguorahallamat dahkkojit Dronning Ingrids Hospitalas, mii lea Ruonáeatnama riikkabuohcceviessu. Dáppe leat neurologat, buohccedikšárat ja buohccegymnastat geat barget demeanssa suorggis, muhto eiseváldi bargá dohko ahte galgá leat vejolaš čađahit stuorit oasi demeanssa guorahallamis báikkálaččat geahččalanreaidu RUDAS jorgaluvvo jagis 2019 kalaallisut gillii. Ja galgá validerejuvvot. Ruonáeatnama vuosttáš nationála konfereansa demeansa birra plánejuvvui Departementet for sundhedas jahkái 2020 . Sociale anliggender departemeanta ja Justitsområdet pláne dán ja dutkit árktalaš vuorastuvvanprošeakta. 12</p>
<p><em type="bold">Eamiálbmotperspektiiva davviriikkalaš ovttasbarggus demeanssas </em>Jagi 2015 rájis koordinere Davviriikkalaš čálgoguovddáš davviriikkalaš fierpmádaga riikka eiseválddiid ovddasteddjiid ja áššedovdiid váras. Fierpmádaga vuolggasadji leat dat nationála strategiijat ja mearrádusat mat gávdnojit demeanssa váras. </p>
<p>Gaskkal jagiid 2013 – 2017 koordinerii Davviriikkalaš čálgoguovddáš prošeavtt a Samer med funktionsnedsättning, bargoaddi leai norgga eiseváldi Barne-, ungdoms- og familiedirektoratet (Bufdir). Vuolggasadji leai dat ahte davviriikkain gávdno unnán diehtu doaibmahehttejuvvon olbmuin main lea sámi duogáš. Prošeavtta boađus leai ovdadutkan,vihtta dutkanraportta ja okta prošeaktaraporta mas ledje polisi vžžuhusat. 13</p>
<p>Jagis 2017 oaččui Davviriikkalaš čálgoguovddáš sávaldagaid dutkiin, gielddain ja eará berošteddjiin davviriikkain loktet eamiálbmotperspektiivva maiddái demeanssa suorggis. Ovttas Region Jämtland Härjedalen ja sámi ávvojahki Staare 2018 ordnii Davviriikkalaš čálgoguovddáš vuosttaš davviriikkalaš konfereanssa eamiálbmogiid ja demeanssa birra Staares čakčat 2018. Konferensii čoahkkanedje eambbo go 90 dutki, virgeolbmot nationála, regionála ja gieldda dásis, praktihkkabáikkiid gielddaid dikšun- ja ovdamorašsuorggis ja sámi siviilaservvodagas.</p>
<p>Konfereanssa oasseváldit ledje ovttaoaivilis das ahte davviriikkaid čálgovuogádagain gávdnojit buorit áššit maiguin máhttá joatkit bargat. Ovdamearkka dihte gávdnojit ollu gielddain Ruoŧas ja Norggas sámi skuvla, ovdaskuvla ja mánáiddikšu, ja maiddái sámi boarrásiid dikšu. <span type="quote">“Sámi”</span> sátni oaivvilda ahte sámegiella geavahuvvo ja ahte doaibma jođihuvvo nu ahte dat gulahallá sámi kultuvrrain. Maŋemus jagiid ovdáneapmi nu gohččon person-sentrerejuvvon boarrásiid- ja demeansadivššu guvlui dagaha ahte stuorit oassi divššus vuolgá indiviidda ja indiviidda duogážis, beroštumiin ja máhtuin, dát mielddisbuktá sámi perspektiivva oažžu lunddolaš saji sámi guovlluin ja olbmuide geain lea sámi identiteahtta. Dat maiddái eambbo go ovdal fátmmasta oami olbmuid.</p>
<p>Konfereanssa maŋŋá, giđđat jagi 2019, vuođđuduvvui davviriikkalaš fierpmádat eamiálbmogiid ja demeanssa váras, das leat olis eiseválddiid ovddasteaddjit, dutkit ja praktihkkárat dikšun- ja ovdamorraša ámmáhiin, Suomas, Norggas, Ruoŧas ja Ruonáeatnamis. Fierpmádat lea okta golmma fáddáfierpmádagain Davviriikkalaš čálgoguovddáža fierpmádaga vuolde. Áigumuš lea ovttas identifiseret dárbbuid ođđa dutkamušaide, bijut mat loktejit gelbbolašvuođa ja jorgalit ja heivet diagnoserenreaidduid sámegillii ja kalaallisut gillii.</p>
<p><em type="bold">Hástalusat ja evttohusat vuosttaš davviriikkalaš konfereanssa eamiálbmogat ja demeansa bargobáji joavkkus </em></p>
<p><em type="bold">Hástalus 1 </em></p>
<p type="listitem">Váilevaš dieđut rivttiid birra, ja maid dat buktá mielddis  gielddaide ja rievttiguddiide</p>
<p type="listitem">Riektelágat leat rámmalágát mat eai váldojuvvo vuhtii gielddain, eai atte gielddaide albma reaidduid eaige delfineare  ovddasvástádusa doarvái čielgasit. Ollu gielddat barget  prinsihppa mielde <span type="quote">“seammá buohkaide”</span>, duođas dat mearkkaša  ahte čálgobálvalusat šaddet seammá lágaš, eai dássásaččat.</p>
<p type="listitem">Giella ja etnisitehta registeriid gáržžideapmi dagaha váddásit gielddaide <span type="quote">“gávdnat”</span> sámiid. Stuorra gávpotgielddat mat dorjot  girjáivuođabijuid ja – prošeavttaid maid siviila servodat jođiha eai  doarjju sámi organisašuvnnaid, danne go sámit eai gula  ulbmiljovkui mii galgá <span type="quote">“integrerejuvvot”</span>.</p>
<p>Ii leat daddjon ahte <span type="quote">“Demeansa”</span> lea (vuorrasit) sámiid ja inuihtaid guovdu dávdda namas. Ollu sámiin eai leat beassan oahppat lohkat ja čállit sámegillii, ja sii eai máhte ávkkástallat čálalaš diehtojuohkinávdnasiid iežaset gillii. Eambbosat main lea eamiálbmotduogáš galggaše dovdat sin rivttiid, maid mearkkaša orrut sámi hálddašangielddas ja makkár rievttit lágat addet stáhtaláhttuide mat eai gula eamiálbmogiidda.</p>
<p><em type="bold">Evttohus </em>1. </p>
<p>Nationála njuolggadusat ja mearrádusat divššu ja ovddasmorraša ektui olbmuide main lea demeansa ferte váldit vuhtii eamiálbmotperspektiivva ja geavatlaš čuozahusaid dás, ovdamearkka dihte eatnigiela, dulkka geavaheapmi, <span type="quote">“eallinbirrasa perspektiivva”</span>, kulturduobat, sensitiviteahta ja nu gohččon cultural safety. Demeansajoavkkuin, doarjja meannudeaddjin ja eará gieldda ovddasteddjiin galgá leat čielga bargogohččun muitalit makkár riekti ovttaskas stáhtalahtus lea eamiálbmogiid ja unnitloguid nationála lágaid ektui. 2.</p>
<p>Sámi hálddašangielddat dárbbašit mearrádusaid, rávvagiid ja eará lágan doarjagiid mat leat ovddiduvvon nationála dásis das movt rievtti lágaid máhttit čađahit geavatlaččat. Nationála eisseválddit galggaše hábmet ja fállat duohta diehtojuohkinbijuid mat máhttet geavahuvvot sámi hálddašangielddain, obbalaččat sámiid birra ja dárkileabbo makkárat rievttit leat ja gosa sáhttá váidalit jus rievttit eai váldojuvvo vuhtii. 3.</p>
<p>Vejolaš bijut nationála dásis máhttet leat kártet ja buohtastit relevánta riektelágaid ja movt dat báikkálaččat leat implementerejuvvon Norggas, Ruoŧas, Suomas, Ruonáeatnamis ja vejolaččat Dánmárku.</p>
<p><em type="bold">Hástalus 2 </em></p>
<p type="listitem">Váilevaš gelbbolašvuohta gielas ja kultuvrras gielddain</p>
<p type="listitem">Bargiid virgáibidjamis gielddat Norggas ja Ruoŧas hárvuin gáibidit sámi giella- ja kulturmáhtu. Ruonáeatnamis váilut bargit mat  ipmirdit ja hupmet kalaallisut giela.</p>
<p>Norggas jođihuvvo buohccedivššároahpahus mat leat oahppogirjjis main lea sámi perspektiiva. Lea dušše okta oahpahus mas prográmma lea iežas ulbmil hábmejuvvon. Dan čájeha dutkamuš mii bođii ovdán konfereanssas. 14 Suomas lea prošeakta čađahuvvon mas lea sámi giella- ja kulturmáhttu sierra diakona- ja buohccedivššároahpahusas, muhto obbalaččat lea sámi perspektiiva viehka oaidnemeahttun ruoŧa ja suoma dearvvašvuođa, buohccedivššu ja sosiála surggiid oahpahusain.</p>
<p><em type="bold">Evttohus </em>1. </p>
<p>Gielddat dárbbašit systematiseret bargguideaset dalle go háhket bargiid main lea gelbbolašvuohta sámi gielas ja kultuvrras. Álgolávki máhttá leat čállit almmuhusain ahte mielas vurdet sámi ohcciid, nugo Straejmien tjïelte Ruoŧas lea bargan. Gielddat galggaše maiddái ráhkadit ođđa merihta-, bargovásáhusa- ja bálkávejolašvuođaid dakkár bargiid váras geain lea relevánta gelbbolašvuohta gielas ja kultuvrras. 2.</p>
<p>Ávdnasat sámiid ja inuihtaid oaidnu demeanssas main lea diehtu vuođđun leat dárbbašlaččat, ja meriterejeaddji sertifiseren dain bargoveagain main lea sámi ja inuihta kulturgelbbolašvuohta, ovdamearkka dihte dakkár man vuođđu lea Silvia- sertifiseren Ruoŧas. Dát máhtášii dasto šaddat praktihka lagaš vuođđooahpahus sámi kulturgelbbolašvuođas buot virgeolbmuide dikšun-, ovdamorraša- ja sosiálabálvalusas sámi hálddahusgielddain. Vuđolaš ja eaŋkilis jearaldagat dego <span type="quote">“mii sápmelaš lea”</span> ja <span type="quote">“orrot go sámit stuorra gávpogis?”</span> ferte problematiseret ja vástiduvvot oahpahusas.</p>
<p><em type="bold">Hástalus 3 </em></p>
<p type="listitem">Váilevaš reaiddut beaivválaš barggus ja reaiddut maiguin ovddida  doaimma</p>
<p>Muhton reaiddut lea ovddiduvvon Norggas, ovdamearkka dihte diagnoseren ja diehtojuohkin oami olbmuide, muhto ain lea stuorra váilevašvuohta reaidduin mat leat heivejuvvon kultuvrii ja dahje jorgaluvvon buot sámegielaide ja kalaallisut gillii.</p>
<p><em type="bold">Evttohus </em>1. </p>
<p>Vejolaš bidju nationála ja davviriikkalaš dásis ja ráhkadit jahkásaš arenaid hálddahusgielddaid hoavddaid ja bargoveaga váras gos besset gávnnadit ja lonohallat vásáhusaid. 2.</p>
<p>Eará vejolaš bidju, mii maiddái máhttá čađahuvvot nationála dahje davviriikkalaš dásis, lea identifiseret reaidduid mat juo gávdnojit ja geavahuvvojit davviriikkain. Viidásit livččii buorre identifiseret vejolaš relevánta fierpmádagaid, reaidduid ja metodaid mat leat ovddiduvvon unnitloguide dego duortnusleagilaččat, ruoŧasuopmelaččat, kvenaid ja juvdálaččat. Kárten máhttá maiddái fátmmastit bijuid gielddain, nugo boarrásit orruma ja beaivedoaimmat main lea sámi sisdoallu. Maiddái systemáhtalaš čohkken oami olbmuid muitalusain máhtášii geavahuvvot vuođđun gielddain doaimmaid ovdáneapmái. Bures lihkostuvvan gielddan máhtášii čohkket digitála, davviriikkalaš reaidogiisái, ja dasto juohkit dáid daidda nationála demeanssa gelbbolašvuođa guovddážiidda mat juo gávdnojit.</p>
<p><em type="bold">Hástalus 4 </em></p>
<p type="listitem">Movt mii mannat viidáseabbo davviriikkalaš ovttasbargguin  eamiálbmogiid ja demeanssa áššiiguin?</p>
<p type="listitem">Davviriikkalaš fáddáfierpmádat demeanssas ja eamiálbmogiin lea dárbbašlaš, oassin davviriikkalaš ovttasbarggus demeanssa birra  ja das ferte leat nana ja bistevaš ruhtten.  Fáddáfierpmádat berre  indentifiseret relevánta vugiid systemáhtalaš ovttasbargui  sámedikkiid ja Ruonáeatnan ovddasteddjiid gaskkas.</p>
<p>Fáddáfierpmádagas máhtášii leat láidesteaddji rolla návccaid identifiseremis, ovdamearkka dihte diognoserenreaidduid, dárkkistanlisttuid ja sullasaččat maid máhttá jorgalit ja heivejuvvot eará davviriikkaid geavaheapmái (geahča badjelis). Fierpmádagas máhttá maiddái leat rolla identifiseret ja evttohit čovdosiid ođđa dárbbuide, ovdamearkka dihte reaidduid ja bargovugiid mat leat heivejuvvon nuorat olbmuide main lea demeansa ja eamiálbmot gullevašvuohta.</p>
<p><em type="bold">Evttohus </em>1. </p>
<p>Lea dárbu davviriikkalaš kártenbargui makkár čađahuvvon, davviriikkalaš ja gaskariikkalaš dutkamušat gávdnojit demeanssa ja eamiálbmogiid birra. Fáddáfierpmádat máhtášii vuolggahit digaštallama nationála eiseválddiiguin das movt fátmmastit davviriikkalaš diehtoportálaid kártema. Fáddáfierpmádat máhtášii maiddái geahččat makkár vejolašvuođat leat movttiidahttit davviriikkalaš ovttasbarggu dutkamis, ovdamearkka dihte guđege lágan bijuid čuozahusat dahje dieđalaš kárten dárbbuin. Maiddái ovttasbargu gaskariikkalaš dutkanfierpmádagain eamiálbmogiin ja demeanssas livččii máhttit leat áigeguovdil. 2.</p>
<p>Fáddáfierpmádat ja Davviriikkaid čálgoguovddáš galggaše identifiseret makkár vejolašvuođat leat sámi ja ruonáeatnanlaš perspektiivii dálá davviriikkalaš ovttasbarggus gáiddusdikšumis, ovdamearkka dihte jus fátmmastit gielddain Ruonáeatnamis ja sámi hálddahusgielddaid Norggas, Ruoŧas ja Suomas.</p>
<p type="listitem">Polisidokumeanttat   ja web-návccat</p>
<p type="listitem">Norgga demeansstrategiija</p>
<p type="listitem">Ruoŧa demeansstrategiija</p>
<p type="listitem">Suoma muitoprográmma</p>
<p type="listitem">Ruonáeatnama demeansstrategiija</p>
<p type="listitem">Aldring og helses (Norge) reaiddut ja dieđut sámiid ja demeanssa birra</p>
<p type="listitem">Mii demeansa lea, álkeslogus demeanssa birra, heivejuvvon doaibmahehttejuvvon olbmuide ja kognitiivvalaš váttuide,  gávdno davvisámegillii, julevsámegillii ja oarjánsámegillii ja viđa  davviriikkalaš gielain ja eaŋgalasgillii.</p>
<p type="listitem">Davviriikalaš deameansafierpmádat</p>
<p>Fáddafierpmádat eamiálbmogiid ja demeanssa olbmuid váras</p>
</body></document>
