<document xml:lang="sme" id="no_id"><header><title> 
Romssa Guovllubuohcceviessu
</title><genre code="facta"/><author><unknown/></author><wordcount>373</wordcount><conversion_status type="standard"/><availability><free/></availability><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.9 ; file-specific xsl  $Revision: 1.6 $; common.xsl  $Revision$; </version></header><body><p>Romssa Guovllubuohcceviessu</p>
<p>Leasmedávda ossodat</p>
<p xml:lang="nob">DIEHTUN PASIENTAIDE - PSORIASISARTRITT</p>
<p xml:lang="nob">DEFINIŠUVDNA</p>
<p>Psoriasisartritt lea leasmedávda mas leat guokte oasi: liikedávda psoriasis ja vuolši lađđasiin. Ii leat nu ahte psoriasis leavvá lađđasiidda. Muhtin lahkai čuovvu lađasdávda psoriasisa mielde. Árvvoštallat ahte 7% psoriasispasienttain lea lassin lađasdávda.</p>
<p xml:lang="nob">SIVVA JA SOHKA</p>
<p>Dađe bahát eat dieđe siva dán váddui. Váddu čuohcá seamma dávjá nissoniidda go dievdduide.</p>
<p>Psoriasisartritt ii čuovo soga, muhto gávdnojit lihkká muhtin muddui genetihkkálaš eavttut oažžut dávdda. Psoriasartrittpasientta bearrašis (váhnemiin, oappáin ja vielljain, mánáin) lea dávjá eanet bearašlahttuin psoriasartritt go gáttášii. Dattetge ii leat dan seamma joavkku lahttuin buhtes psoriasis dávjjibut go álbmogis muđui. Lea unnán várra oažžut máná geas lea psoriasisartritt.</p>
<p xml:lang="nob">JUOHKKU JA DIKŠU</p>
<p>Psoriasisartritt juhkojuvvo máŋgga šládjii. Iešguđetge šládja gollá sierralahkai, gáibida sierralagan divššu. Iešguđetge šlájat eaige leat seamma duođalaččat.</p>
<p>Šládja 1 : Várra dábáleammos, mii falleha 2 gitta 5 lađđasa. Gohčoduvvo oligoartikulærašládjan, ja dávjá eai billašuva lađđasat nu sakka. Čuohcá dábáleammosit juolgelađđasiidda, čippiide, giehtalađđasiidda ja muhtin suorbmalađđasii. Psoriasisartritt ii fallet seamma lahkai go lađasleasmedávda dahká, nammalssii seamma lađđasiid seamma beali rupmaša.</p>
<p>Dábáleammosit dikšot báikkuid sierra juohke lađđasa kortisoncirggoniin, sáhttet maiddái čuohppat eret lađascuocca mas lea vuolši. Muhtimiidda addojuvvojit dasa lassin dálkasat mat váikkuhit ieš dávdii, dálkasat nugo Salazopyrin, Ridaura ja Methotrexat.</p>
<p>Šládja 2 : Láivvimus. Falleha dušše ovtta lađđasa, ovdamearkka dihte čippi. Dát lađas ii billašuva olus.</p>
<p>Dikšot aivve báikkohagaid (dan ovtta lađđasa).</p>
<p>Šládja 3 : Máiddái hui láivi. Falleha dušše olggumuš suorbmalađđasiid, mat botnjasit ja bohtanit.</p>
<p>Dát pasienttat dárbbašit dušše bávččasváidudan dálkasiid.</p>
<p>Šládja 4: Šladja maid lea váttis earuhit dábálaš lađasleasmedávddas. Bilida lađđasiid ja falleha olu lađđasiid seamma bealde. Nu gohčoduvvon lađasleasmedávdda varraiskkus (Waalera iskkus) lea negatiiva.</p>
<p>Dikšojuvvo seamma lahkai go lađasleasmedávda.</p>
<p>Šládja 5: Duođalaš dávda mii hui sakka bilida lađđasiid. Falleha dievva lađđasiid. Dikšojuvvo seamma lahkai go lađasleasmedávda, nammalassii dálkasiiguin mat váikkuhit ieš dávdii, cellamirkkuin ja čuohpademiiguin.</p>
<p>Šládja 6 : Falleha gátnása ja vuolimus lađđasiid čielggis ja hui hárve maiddái olles čielggi. Muittuha Bechterewa dávdda, muhto ii leat nu bahá.</p>
<p>Ovtta lađđasii, o.m.d čibbái sáhttá dasa lassin šaddat vuolši.</p>
<p>Dikšojuvvo seamma lahkai go Bechterewa dávda vuolšegeahpedeaddji dálkasiiguin ja fysioterapijain.</p>
<p>Dávdda dálkkodit dan mielde makkar šládja psoriasisartritt pasienttas lea. Buot pasienttat dárbbašit dattetge fysioterapia ja vuolšegeahpedeaddji dálkasiid.</p>
<p>Eanet dieđuid fitnet jos oktavuođa válddát leasmedávda ossodaga bargiiguin.</p>
<p xml:lang="nob">Jan Tore Gran</p>
<p xml:lang="nob">Professor</p>
<p>Miessemánnu 1996, Leasmedávda ossodat</p>
<p xml:lang="nob">RiTø</p>
</body></document>
