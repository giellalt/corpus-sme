<document xml:lang="sme" id="no_id"><header><title>Vuosttaš geardde bátnedivššohagas fitnamin</title><genre code="facta"/><author><unknown/></author><wordcount>331</wordcount><conversion_status type="standard"/><availability><license type="standard"/></availability><origFileName>http://www.tannvern.no/images/fremmedspraaklige-brosjyrer/forste-besok/foerste-besoek-samisk.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Váhnemiin ja bátnedearvvašvuođabargiin lea ovddasvástádus dasa ahte mánnái lea sihke oadjebas ja somá go son vuosttaš geardde fitná bátnedivššára dahje bátnedoaktára luhtte. Mánáin lea oanehis áigeperspektiiva, nu ahte berrešii ráhkkanit aiddo ovdalaš go galgá bátnedivššohahkii.</p>
<p><em type="bold">Oadjebasvuohta </em></p>
<p>Divtte máná hárjehallat caggat njálmmi speadjala ovddas go lohkabeahtti bániid. Muital dan vuogas stuolu, lámppá ja njálbmespeadjalačča birra mii iskkadeamis atno. Mánát soitet oarbinaččain, váhnemiin dahje earáin vávjit jurdilkeahtes reakšuvnnaid ja dulkot dajaldagaid boastut ja nu dovdat eahpedorvvu. Ale muital nu dárkilit mii bátnedivššohagas galgá dáhpáhuvvat. Soaitá vuosttaš háve juo fertet <span type="quote">”bániid skurbbastit”</span>.</p>
<p>Mánnái lea dat oadjebas ahte su mieđušteaddji dovddaha ahte ii dárbbaš ballat bátnedivššára dahje bátnedoaktára luhtte fitnat. Váldde bátnedivššohagain oktavuođa ovdal fitnama ja muital jus mánná sakka ballá. Ovttas soaitibeahtti gávnnahit mii mánnái lea buoremus.</p>
<p>Vuosttaš geardde bátnedivššohagas fitnamin</p>
<p><em type="italic">Čižžebánit oktan šaddi bániiguin. </em></p>
<p><em type="bold">Somá fitnat </em></p>
<p>Bátnedearvvašvuođabargit gal geahččalit bátneiskkadeami lágidit nu bures go sáhttet. Dát galgá máná eallimis leat lunddolažžan ja vuođđun luohttevašvuhtii aigibeaivái. Mánná lea dat váldoolmmoš. Mieđušteaddji fuomáša ahte bargit álggos hállet mánáin. Sii geavahit buori áiggi háleštit vai mánná sidjiide oadju.</p>
<p><em type="bold">Máná bátnedearvvašvuhtii ovddasvástádus </em></p>
<p>Mieđušteaddji oažžu dieđuid ja rávvagiid ahte mo galgá bisuhit buori bátnedearvvašvuođa.</p>
<p>Váhnemat dat ovddasvástidit mánáid bátnedearvvašvuođa. Almmolaš bátnedearvvašvuođabálvalus fas ovddasvástida rávvet váhnemiid mo buoremusat dan dahkat.</p>
<p>Jeara jus leš mihkkege maid áiggošit diehtit máná dearvvašvuođa hárrái. Muital buozanvuođa ja dálkasiid birra dahje jus biebmodoaluin leat hástalusat. Dát soitet bátnedearvvašvuhtii leat mávssolaččat.</p>
<p><em type="bold">Maŋŋil go bátnedivššohagas fitná </em></p>
<p>Astta leat mánáin ovttas maŋŋil fitnama. Háleš dan birra mii dáhpáhuvai, ja divtte máná sárgut ja stoahkat mo son dan lea dovdan. Mánná de beassá buori vuogi mielde dáid dovdduid sotkašuhttit. Čuovo bátnedivššára ja bátnedoaktára rávvagiid, ja váldde bátnedivššohagain oktavuođa jus maŋŋil fitnama ležžet gažaldagat.</p>
<p><em type="bold">Ofelaš buori bátnedearvvašvuhtii </em>♥ </p>
<p>Dearvvašlaš borramuš mearre áiggiide – buorre rupmašii ja bániide♥</p>
<p>Čáhci juhkamuššan go lea goiku borramiid gaskka – ja ihkku♥</p>
<p>Bátnebuhtisteapmi ja fluor – iđđedis ja eahkedis©Norsk Tannvern. Grafisk prod. og design: Trine Suphammer AS. Foto: ©Norsk Tannvern og Anne-Line Biberg.</p>
<p>Oversettelse: Semantix. Økonomisk støtte: Helsedirektoratet. Brosjyren lastes ned gratis fra www.tannvern.no</p>
</body></document>
