<document xml:lang="sme" id="no_id"><header><title>Jus buohccát dahje divššut buohccán lagašolbmo ruovttus</title><genre code="facta"/><author><person firstname="" lastname="thl.fi" sex="unknown" born="" nationality=""/></author><year>2020</year><wordcount>285</wordcount><conversion_status type="standard"/><availability><license type="standard"/></availability><origFileName>https://aineistopankki.thl.fi/l/QsbcKmpNHRHt</origFileName><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">Ođđa koronavirus - COVID-19 </em></p>
<p><em type="bold">Jus buohccát dahje divššut buohccán lagašolbmo ruovttus </em></p>
<p>Stuorámus oassi vuoigŋanoalleinfekšuvnnain leat láivvi.</p>
<p>Doaktára dahkan dávdameroštallama ii álo dárbbaš, go dávda buorrána ruovttudivššus vahkus dahje guovttis.</p>
<p>Dát guoská maiddái ođđa koronavirusa dagahan vuoigŋanoalleinfekšuvnna.</p>
<p>Gieđaidbassan ja gossan suodjái leat buoremus vuogit, mainna buohccán sáhttá eastit virusa leavvama.</p>
<p>Vuoiŋŋasteapmi ja doarvái golgosiid návddašeapmi leat buozadettiin dehálaččat. Febera ja bákčasa sáhttá láivudit apoteahkas almmá reseaptta ožžojuvvon dálkasiin.</p>
<p>Buohcci sáhttá njoammudit earáid, ja danin son galgá bissut ruovttus vel jándora dan maŋŋá go dávdamearkkat leat jávkan. Ále mana bargui dahje doalvvo buohccán máná beaivedikšui ovdal go buot dávdamearkkat leat jávkan. Soaba barggus eretorrumis bargoaddiinat.</p>
<p>Earát bearašlahtut sáhttet oažžut njoammuma. Jus seammá dállodoalus ásset ahkeolbmot, smiehta, sáhtašiigo sin idjadit eará sajis, dego fulkkiid luhtte, dassái go buohccán olmmoš lea dearvvasmuvvan.</p>
<p>Riskajovkui gullevaš ii galggašii dikšut buohccán olbmo.</p>
<p>Jus gulat riskajovkui itge sáhte garvit lagaškontávtta buohccán olbmui, čuovo earenoamáš várrugasvuođa.</p>
<p><em type="bold">Njoammunriskka sáhttá geahpedit ruovttus </em></p>
<p type="listitem">Fuolahemiin hygieniijas</p>
<p type="listitem">Basa gieđaid sáibbuin dávjá ja fuolalaččat.</p>
<p type="listitem">Basa gieđaid eandalii, go leat guoskan buohccán olbmui, lean seammá lanjas suinna dahje giehtaguššan  njunneliinniid ja sihkaldagaid.</p>
<p type="listitem">Bálkes geavahuvvon njunneliinniid seammás ruskkaide.</p>
<p type="listitem">Sihko guoskanalážiid, dego uksageavjjaid ja gáiddusstivrraniid, beaivválaččat dábálaš  buhtistanávdnasiin.</p>
<p type="listitem">Geavat persovnnalaš sihkaldaga gieđaid goikadeapmái. Fuolahemiin fysalaš gaskka</p>
<p type="listitem">Ále bovde gussiid ruoktot buohcama áigge.</p>
<p type="listitem">Buohccán olmmoš galggašii bissut sierra lanjas dahje unnimustá mehtera gaskkas earáiguin.</p>
<p type="listitem">Jus vejolaš, buohccán galggašii oađđit sierra seaŋggas.</p>
<p>Lea dábálaš, ahte koronavirus boktá fuola. Várjal iežat ja lagašolbmuid buresbirgejumi doalahemiin árgga buriid rutiinnaid. Njunnálagaid deaivama sadjái riŋge lagašolbmui dahje sádde dieđu.</p>
<p><em type="bold">Lassidieđut </em>Loga lasi áigedási dieđu koronavirusis Dearvvašvuođa ja buresbirgejumi lágádusa neahttasiidduin. <em type="bold">thl.fi/koronavirus </em></p>
<p><em type="bold">Jus buohccát duođalaččat </em>Jus oaččot duođalaš dávdamearkkaid, dego vuoigŋanáŧe-stusa dahje oppalaš dilli hedjona, riŋge seammás iežat dearvvašvuođaguovddážii, gohcimii dahje 116 117 -Gohcc-inveahkkái. Riŋge dušše hohpolaš heahtedilis heahtenum-mirii 112 </p>
</body></document>
