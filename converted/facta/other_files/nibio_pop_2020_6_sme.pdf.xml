<document xml:lang="sme" id="no_id"><header><title>«Animal Sense» – elektrovnnalaš boazodieđiheapmi</title><genre code="facta"/><author><person firstname="Grete Helen Meisfjord" lastname="Jørgensen" sex="f" born="" nationality="NO"/></author><author><person firstname="Inger" lastname="Hansen" sex="f" born="" nationality=""/></author><author><person firstname="Johannes" lastname="Karlsson" sex="m" born="" nationality=""/></author><author><person firstname="Svein" lastname="Eilertsen" sex="m" born="" nationality=""/></author><year>2020</year><wordcount>1465</wordcount><conversion_status type="standard"/><availability><license type="standard"/></availability><origFileName>https://nibio.brage.unit.no/nibio-xmlui/bitstream/handle/11250/2657902/NIBIO_POP_2020_6_28.pdf?sequence=2</origFileName><parallel_text xml:lang="eng" location="nibio_pop_2020_6_eng.pdf"/><parallel_text xml:lang="nob" location="nibio_pop_2020_6_nob.pdf"/><parallel_text xml:lang="sma" location="nibio_pop_2020_6_31.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header>
<body>
<p>NIBIO <em type="bold">POP </em></p>
<p>VOL. 6 - NO. 28 - 2020<span type="quote">«Animal Sense»</span> – elektrovnnalaš boazodieđiheapmi Hálbbesteknologiijagalgáhehttetelliidvuojáhallot</p>
<p>Govven: Morten Günther, NIBIO</p>
<p><em type="bold">Go bohccot, fuođđoeallit ja oamit galget rasttildit geainnuid ja ruovdemáđijaid, de dat ii álo mana nu bures. Eurohpás leat maŋemus 40 jagis lassánan elliidvuojáhallamat. Dasa lassin leat dat váttisvuohtan čálgoservodaga elliide ja olbmuide, mii mielddisbuktá maid stuora servodate-konomalaš goluid. Dál eai gávdno makkárge teknologalaš čovdosat mat sáhttet hehttet dakkár oktiibeaškkehemiid, earenoamážiid guovlluin gos leat garra, árktalaš dálvedálkkádagat. Dutkit leat dál hutkan ja geahččaladdan smávva enegiijaseastevaš rádiosáddenrusttegiid, mat leat čeabetbáttiid sisa heivehuvvon, ja mas lea dakkár vuogádat, mii galgá dieđihit biilavuddjiide go bohccot leat geaidnoguoras. Dieđihanvuogádat lea čájehan buriid bohtosiid dan golmma maŋemus dálvvi go leat geahččaladdan daid. Ulbmil dutkamiin lei geahččalit dieđihanvuogádaga doaibmasihkarvuođa ja oaidnit eastadeami ávkkálašvuođas árktalaš dálvedálkkádagain. </em>2 </p>
<p>NIBIO <em type="bold">POP </em>6 (28) 2020<span type="quote">«ANIMAL SENSE»</span> – </p>
<p>ELEKTROVNNALAŠ BOAZODIEĐIHEAPMI</p>
<p><em type="bold">DOAIBMABIJUT MAT UNNIDIT ELLIID VUOJÁHALLAMIS </em>Bohccot mat vuojáhallojit geainnuid ja ruovdemáđijaid alde leat lassánan Norggas ja Eurohpás (Hughes ja earát 1996, Knapp ja earát 2004, Rolandsen ja earát 2015). Sivvan dasa lea go Norggas lea lassánan johtolat ja leahttu, ja dasa lea maid muohtadilálašvuođa ja sevdnjesáiggi váikkuhus skábman (Govus 1,3). </p>
<p>Lassin dan duođalaš čálgoservodatváttisvuhtii elliide ja olbmuide, mielddisbuktet elliidvuojáhallamat stuora servodatekonomalaš goluid. Norggas leat eambbo go 3000 bohcco vuojáhallon togaide maŋemus 10 jagis (Rolandsen ja earát 2017, Stanimirov ja earát 2018). Bane NOR logut čájehit ahte 2017 vuojáhallojedje 514 bohcco dušše Nordlánddaruovdemáđijas, ja dat šattai máksit badjel vihtta millijovnna ruvnno. Boazu lea čoraealli, mii álo ohcala nuppiid, mii fas lea dagahan ahte nu ollu go 80 bohcco leat oktanaga vuojahallon togii. Sáltoduoddara ruovdemáđijas vuojáhallojit eanemus bohccot golggotmánus njukčamánnui, ja lea ođđajagimánnu go liige ollu vuojáhallojit (Rolandsen ja earát 2017). Dakkár sullasaš statistihkka ii gávdno bohccuide vuojáhallamiidda geainnuid alde, muhto váttisvuohta lea goit dat seamma.</p>
<p><em type="bold">MIHTTU </em>Interregprošeakta <span type="quote">“Animal Sense”</span>, masa gullá Ruoŧa-Norgga dutkanjoavku, lea 2018 rájes 2020 rádjái ráhkadan ja ovdánahttán ođđa elektrovnnalaš dieđihanvuogádaga, mii lea heivehuvvon hálbbes rádioteknologiijai. Vuogádat galgá fuomášuhttit biilavuddjiid go leat bohccot geainno alde dahje geaidnoguorain. Ulbmil prošeavttain lei geahččalit doaibmasihkarvuođa ja eastadeaddji ávkki guovlluin gos lea árktalaš dálvi. Guhkilmas mihttu lea ovdánahttit hálbbes ja doaibmasihkkaris dieđihanvuogádaga, maid sáhttá buvttadišgoahtit davviriikkalaš márkanii, ja mii lea jurddašuvvon elliid hárrái mat guhtot geainnuid ja ruovdemáđijaid guoras. </p>
<p><em type="bold">GÁIBÁDUS TEKNOLOGIIJAI </em>Bohccot leat čoraeallit mat eanas áiggi ellet friddja ja maid olmmoš dušše muhtomin gieđahallá. Dan dihte gáibida boazoealáhus ahte rádiosáddenrusttegiin, mat galget biddjot elliide galgá batteriija bistit guhká (unnimusat jagi), seammás go dat leat smávvát ja geahppasat, ja dat galget leat dakkárat mat eai jieŋo. Teknologiija ferte leat hálbi, vai sáhttá ollu elliide biddjot, ja dat ferte maid doaibmat guhkit áiggi árktalaš dálvedálkkádagain. <em type="bold"><span type="quote">“ANIMAL SENSE”</span> DIEĐIHANVUOGÁDAGA GEA-HČČALEAPMI </em>Golbma maŋemus dálvvi (2018–2020) heivehuvvojedje rádiosáddenrusttegat čeabetbáttiid sisa, oktiibuot 724 rávis njiŋŋelassii, mat ledje gullevaččat golmma siidii Sáltoduoddaris (Govus 2, 3, Tabealla 1) (Hansen ja earát 2019). Bohccot luitojedje guohtut ealuide Sáltoduoddaris, lahka Poláragierddu (66° N). Eurohpá 6 geaidnu manná čađa dán guohtonguovllu, lullin davás guvlui. Dán gaskkas hui dávjá vuojáhallojit bohccot ja eará eallit. Geaidnodihkáide, main lei 100 mehtera gaskka, ledje biddjon vuostáiváldit (sullii 40 jagis), maidda ledje lakton led-čuovggat gaskal 4 km geahččaladdanguovllu. Juohke háve go boazu, mas lea dakkár rádiorusttet, lahkona 100–50 mehtera vuostáiválddi, de doaibmagoahtá dat ja čuovgagoahtá ruoksadin (Govus 3). Vuostáiváldit leat ráhkaduvvon nu ahte go okta čuovgagoahtá, de čuovgagohtet dat lagamus vuostáiváldit maid. Dat lea dan dihte vai biilavuddjiin galgá leat buoret áigi unnidit leahtu. Dieđihanvuogádat lea ovdánahtton ja hábmejuvvon Ubmi Universitehta Embedded System Lab’as. Boazosáddenrusttega teknologiija lea heivehuvvon dábálaš 805.15.4 866 MHz rádiobáruide. Báhtterat boazosáddenrusttegiin lea árvvoštallon bistit lagabui vihtta jagi, lea unni ja geahpas, ja máksá dál sullii 100 ruvnno. Mesta dárkkistii ja čálii logga dieđihanvuogádaga doaibmama hárrái buot golmma geahččalanáigodagas. Dan dahke go juohke vuostáiváldi meattá </p>
<p>Govva 1 Bohccot vuojáhallon E6 geainnus lulábealde Låpptåjoga (Sørelva) Sáltoduoddaris 2018 (Govven: S.M. Eilertsen)</p>
<p>Govva 2. 2019-buvttadusa <span type="quote">“ravkičuovgga vuostáiváldi”</span> (gurut bealde) ja sáddenrusttega čeabetbáddi (olgeš bealde) (Govven:</p>
<p>Johannes Karlsson).3</p>
<p>NIBIO <em type="bold">POP </em>6 (28) 2020<span type="quote">«ANIMAL SENSE»</span> – </p>
<p>ELEKTROVNNALAŠ BOAZODIEĐIHEAPMIvudje njozet biillain, mas rádiosáddenrusttet lei biillas. Juohke vuostáiváldi mii ii doaibmagoahtán, go geahččaladdansáddenrusttet lahkonii, registrerejuvvui. Logga čálle unnimusat guovtte geardde mánus, muhto muhtomin (earenoamážiid 2020) lei nu heajos dálki Sáltoduoddaris ahte lei veadjemeahttun čađahit dán dárkkisteami. Dasa lassin ledje muhtin vuostáiváldiide biddjon SIM-koarttat, mat sáddejedje doaibmaraportta web-heivehuvvon dihtovuđđui. Dálvet 2019 dárkkistedje báhtteriid doaibmanávccaid 180 sáddenrusttegis (2019 buvttadusas), maŋŋil go ledje galmmihuvvon 4 ½ mánu ja dálvet 2020 ges 39 sáddenrusttegis (2020 buvttadusas). Registrerejedje maid man ollu bohccot, sihke oktan ja earret sáddenrusttegiiguin, vuojáhallojedje biillaide geahččaladdanguovllus.</p>
<p><em type="bold">BUORIT BOHTOSAT </em>Sáltoduoddara orohagas vuojáhallojedje 15 bohcco Låpptåjoga (Sørelva) muohtačorgenstašuvnna guovllus (gaskal Storjord ja Sáltoduoddara turistaguovddáža) juovlamánu 2017 rájes gitta geahččalanáigodahkii. Ii oktage boazu vuojáhallon geahččalanáigodagas 2018 (njukčamánus cuoŋománnui), ii rádiosáddenrusttegiin ii ge rádiosáddenrusttega haga. Eai ge dálvet 2019 (guovvamánus njukčamánnui) ge vuojáhallon bohccot main ledje sáddenrusttegat, guovllus dahje olggobealde geahččaladdanguovllu (tabealla 1) (Hansen ja earát 2019). Dálvet 2020 ledje hui heajos dálkkit. Sivas go lei heajos guohtun, de fertejedje eanas dain geahččaladdanbohccuin sirdot riddoguovllu guohtoneatnamiidda álggu geahčen ođđajagimánu 2020 juo. Ii oktage boazu vuojáhallon dan rájes go dieđihanvuogádat doaibmagođii juovlamánu 9. beaivvi 2019 rájes dassážii go johttájedje ealuin, sullii mánu maŋŋil. Mesta loggat čájehedje ahte báhtteriid doaibmanákca lassánii 2 mánus 3 mánnui 2018 rájes gitta 2019 rádjái, ja vel 4 mánu 2020. Sáddenrusttegiid dárkkisteapmi čájehii ahte gaskamutto geahččalanáigodaga 2019 duođaštuvvui ahte 35% sáddenrusttegiin (63 sáddenrusttega 180 sáddenrusttegis) 2019-buvttadusas ledje billohuvvan. Sivvan dasa lei headjuvuohta ođđa mikrodárkkistusas, mii adnui dán buvttadusa sáddenrusttegiin. Mikrodárkkistus lonuhuvvui ovdal goalmmát áigodaga dieđihanvuogádaga geahččaleami. Doaibmasihkarvuohta 2020-buvttadusa 39 sáddenrusttegis mihtiduvvui 94,9% maŋŋil go ledje vihtta mánu doaibman, mas 4 ½ mánu ledje leamaš galmmihanboksas. </p>
<p>Olles prošeaktaáigodaga leat mii čađat ođasmáhttán teknologiija ja hábmen buori suddjema sáddenrusttegiidda. Maŋemus buvttaduvvon vuostáiváldiin lea buoret doaibmanákca báhtteriin go dain vuosttažiin, dan dihte go mii leat smávva rievdadusaid dahkan software-dihtorprográmmas. Vuostáiváldiin, mat leat geaidnoguorain, lea maid vejolaš lonuhit báhtteriid. Báhtteriid doaibmanákca sihke sáddenrusttegiin ja vuostáiváldin orru dál leamen dohkálaš. Mii jáhkkit ahte dieđihanvuogádagas lea obbalaččat ávki, go</p>
<p>Govva 3. Ná doaibmá dat ođđa elektrovnnalaš dieđihanvuogádat bohccuide (animašuvdna: Johannes Karlsson).</p>
<p>Tabealla 1. Geahččaleami logut ja bohtosat elektrovnnalaš dieđihanvuogádagas <span type="quote">“Animal Sense”</span> 2018–2019. <em type="bold">201820192020 </em></p>
<p>Rádiosáddenrusttegiid lohku305238181</p>
<p>Vuostáiváldi – ravki čuovggaid lohku413935</p>
<p>Km geahččaladdanguovllu gaskka443,5</p>
<p>Geahččaladdan áigodat</p>
<p>Njukčamánus cuoŋománnui</p>
<p>Guovvamánus njukčamánnui</p>
<p>Juovlamánus ođđajagimánnui*</p>
<p>Man ollu bohccot vuojáhallojedje geahččaladdanguovllus geahččaladdanáigodagas000* Sivas go ledje ollu heajos dálkkit ja lei heajos guohtun, de johte eret guovllus eanas ealuin álggu geahčen ođđajagimánu ja danne ráddjejuvvui geahččalanáigodat ovtta mánnui.4</p>
<p>NIBIO <em type="bold">POP </em>6 (28) 2020<span type="quote">«ANIMAL SENSE»</span> – </p>
<p>ELEKTROVNNALAŠ BOAZODIEĐIHEAPMIeanas biilavuoddjit árvideames unnidit leahtu ja čuvvot hui bures mielde, go oidnet ravki čuovggaid geaidnoguoras. Dan sávvat mii beassat duođaštit leahttomihtidemiiguin sihke siskkobealde ja olggobealde geahččaladdangaskka, jus beassat njealját geahččaladdama čađahit dálvet 2021. Go juo bohccot leat čoraeallit, de eat doaivvo lea dárbbašlaš bidjat sáddenrusttet čeabetbáttiid olles ellui. Bohtosat dan golmma jagis čájehedje ahte ii oktage boazu vuojáhallon geahččaladdanguovllus, ii oktan sáddenrusttegiiguin dahje sáddenrusttegiid haga. Mii doaivut maid ahte lea doarvái doaimmahit dieđihanvuogádaga dušše dálvet, dalle go lea stuorimus várra oktiibeaškkehemiide.</p>
<p><em type="bold">VEJOLAŠVUOHTA VIIDÁT ATNUI </em>Dát dieđihanvuogádat lea jurddašuvvon leat lassin fuođđoáiddiide. Searválaga áiddiiguin sáhttá dieđihanvuogádat gokčat ollu guovlluid Norggas gos lea várra oktiibeaškkehemiide. Dakkár elektrovnnalaš dieđiheapmi ii juoge orohagaid, ii ge leat hehttehussan eará fuođđoelliide ja olbmui vánddardeapmái. Jus boazoeaiggádat hálddašivčče vuostáiváldit maid sáhttá sirddášit, de sáhtáše sii ovdamearkka dihte bidjat daid geaidnogurrii go galget rasttildit geainnuid jođidettiin. Dieđihanvuogádat mii doaibmá bohccuide, sáhttá veaháš heiveheami mielde vel adnot eará omiide maid, mat guhtot mehciin geasset. Lea ovdamearkka dihte hui dábálaš ahte oamit ja bohccot ohcalit tuneallaid báhkka geassebeivviid, mii fas dagaha vára oktiibeaškkehemiide lahka geainnuid ja ruovdemáđijaid. Eará čoavddus mii maid gáibida eambbo ovdánahttinbarggu, lea laktit vuostáiváldi doaibmama telefovdnaáppai, maid biilavuoddjit sáhttet viežžat telefovdnii. Dál eai gávdno teknologalaš čovdosat mat sáhttet unnidit oktiibeaškkehemiid gaskal togaid ja bohccuid Norggas, earenoamážiid garra dálvedálkkádagas. Mii árvvoštallat heivehit min ođđa elektrovnnalaš dieđihanvuogádaga ruovdemáđijaide (Hansen ja earát 2019, Wagner ja earát 2019). Go vuostáiváldiide lasiha SIM-koartta, de sáhttá togavuoddji, ja maid boazoeaiggát, oažžut teakstadieđu dahje eará dieđu go muhtin boazu lea lahkonan vuostáiváldi. Eará viiddiduvvon vejolašvuohta dáinna sáddenrusttegiin/vuostáiváldiin lea ahte identifiseret bohcco indiviidadásis. Go juohke sáddenrusttegis lea sierra ID, de sáhttá dasa laktit dieđuid boazoeaiggádis, bohcco agis ja sohkabealis ja eará dieđuid bohcco birra. Mii jáhkkit ahte dakkár mávssolaš veahkkeneavvuin sáhttá boazoeaiggát boahtteáiggis skánnet olles ealu sáddenrusttegiiguin áimmus, go bidjá vuostáiváldi gitta dronai (Aspholm &amp; Jørgensen 2016). Njealját vejolašvuohta dakkár teknologiijas lea automáhtalaččat registreret makkár miessi gullá guđege áldui, miessemearkuma oktavuođas. Dát gal gáibida eambbo ovdánahttima sáddenrusttegii/vuostáiváldái. </p>
<p><em type="bold">ČOAHKKÁIGEASSU </em>Golbma čađahuvvon geahččaleami elektrovnnalaš dieđihanvuogádagas E6 geainnus Sáltoduoddaris duođašta ahte vuogádagas leat buorit vejolašvuođat máŋgga lágan atnui. Ii oktage boazu, oktan sáddenrusttegiin ja sáddenrusttega haga, vuojáhallon geahččaladdan guovllus geahččaladdanáigodagas 2018, 2019 ja 2020, ja doaibmasihkarvuohta orru dál leamen dohkálaš. Leat buoridan vuogádaga dađistaga, muhto eambbo duođaštusaid massineastadeamis ja doaibmasihkarvuođa geahččaladdamis guhkit áiggi badjel lea goitge dárbbašlaš árktalaš dálvedálkkádagain, ovdal go vuogádaga sáhttá buvttadišgoahtit ollásii ja vuovdigoahtit márkanis. </p>
<p><em type="bold">REFERÁNSSAT </em>Aspholm, P.E. &amp; Jørgensen, G.H.M., 2016. Kobling av RFID </p>
<p>NIBIO- <em type="bold">POP </em>6(28)2020 ISBN 978-82-17-02600-6 ISSN 2464-1170 </p>
<p>Fágaredaktevra: Jo Jorem Aarseth Ovddasvástideaddjiredaktevra: Per Stålnacke, dutkandirektevra, NIBIO <em type="bold">nibio.no </em></p>
</body></document>
