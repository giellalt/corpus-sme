<document xml:lang="sme" id="no_id"><header><title>Giehtagirji. Doaibmabidjoevttohusat njuovžilis skuvlasirdasuvvamiidda Sámis.</title><genre code="facta"/><author><person firstname="Rauna" lastname="Rahko-Ravantti" sex="f" born="" nationality="FI"/></author><author><person firstname="Minna" lastname="Körkkö" sex="f" born="" nationality="FI"/></author><author><person firstname="Merja" lastname="Paksuniemi" sex="f" born="" nationality="FI"/></author><year>2017</year><wordcount>1617</wordcount><conversion_status type="standard"/><availability><license type="standard"/></availability><multilingual/><origFileName>http://lauda.ulapland.fi/bitstream/handle/10024/62774/Giehtagirji%20Doaibmabidjoevttohusat%20njuov%20ilis%20skuvlasirda%20uvvamiidda%20Sámis.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p xml:lang="deu"><em type="bold">GIEHTAGIRJI </em></p>
<p>Doaibmabidjoevttohusat njuovžilis skuvlasirdašuvvamiidda</p>
<p>Sámis</p>
<p xml:lang="deu"><em type="bold">OHKKEN </em></p>
<p xml:lang="smn"><em type="bold">Rauna Rahko-Ravantti, Minna Körkkö, </em></p>
<p xml:lang="fin"><em type="bold">Merja Paksuniemi </em></p>
<p xml:lang="deu"><em type="bold">GIEHTAGIRJI </em></p>
<p>Doaibmabidjoevttohusat njuovžilis skuvlasirdašuvvamiidda</p>
<p>Sámis</p>
<p xml:lang="deu"><em type="bold">OHKKEN </em></p>
<p xml:lang="smn"><em type="bold">Rauna Rahko-Ravantti, Minna Körkkö, </em></p>
<p xml:lang="fin"><em type="bold">Merja Paksuniemi </em></p>
<p xml:lang="sms">ISBN 978-952-484-983-8</p>
<p xml:lang="fin">Lapin yliopisto,</p>
<p xml:lang="fin">Kasvatustieteiden tiedekunta</p>
<p xml:lang="sma">Rovaniemi 2017</p>
<p xml:lang="fin">Paino: Lapin yliopistopaino</p>
<p xml:lang="fin">Kuvat: Marko Junttila &amp; Iiro Rautiainen</p>
<p><em type="bold">Álgosánit ....... 6 </em></p>
<p><em type="bold">Oahppageainu njuovžilin - fidnu guovddáš bohtosat ....... 9 </em></p>
<p><em type="bold">Doaibmabidjoevttohtusat ....... 15 </em></p>
<p>Gielalaš vuolgga uoggát ......... 15</p>
<p>Sirdašuvvamat njuovžilin - Sirdašuvvanmuttu stivremii guoskevas dahkkiid doaibmabidjoevttohusat ......... 17</p>
<p>Sosioemotiija oahppanbiras, ustitgaskavuo at ja bearaš doarjjan - doaimmat, mat buoridit skuvlamenestumi ......... 19</p>
<p xml:lang="nob">Lassidie ut doarjjan ....... 21</p>
<p>Gáldut</p>
<p><em type="bold">Álgosánit </em></p>
<p><em type="bold">Oahppageaidnu njuovžilin - čielggadanfidnu </em>mihttomearrin lei buvttadit dieđu, mainna sáhttá doarjut etnalaš joavkkuide gullevaš oahppiid sirdašuvvama vuođđoskuvllas nuppi dási oahpuide sihke buktit ovdan čuozáhatjovkui gullevaččaid vásáhusaid sirdašuvvanmuttus ja čájehit čoavddusmálliid, maiguin sirdašuvvama sáhttá dahkat njuovžileabbon. Fidnui oassálaste 40 sápmelaš- ja sisafárrejeaddjioahppi. </p>
<p>Dán giehtagirjjis muitalat doaibmabidjoávžžuhusain, mat bohte fidnu áigge čoggon dieđuin. Doaibmabidjoávžžuhusaid vuođđun lea fidnus almmustahtton raporta. Fidnu materiálačoaggimii, dutkanoassái ja raportta čállimii oassálaste Minna Körkkö, Sari Niemisalo, Merja Paksuniemi, Rauna Rahko-Ravantti ja Maiju Saarreharju. Fidnu bohtosat ovdanbuktojuvvojit čohkkejuvvon hámis Siirtolaisinstituutti (Sirdolašinstituhta) almmustahttán girjjis Opintie sujuvaksi Lapissa (Oahppageaidnu njuovžilin Lappis) - duojis nuoraid sisafárrejeaddjiid materiála čohkkiiga, analyseriiga ja raporteriiga Minna Körkkö ja Sari Niemisalo (gč. Körkkö &amp; Niemisalo, Maahanmuuttajaoppilaiden siirtymät perus-¹Körkkö, Minna, Paksuniemi, Merja, Niemisalo, Sari &amp; Rahko-Ravantti, Rauna. (toim.) (2017): Opintie sujuvaksi Lapissa. Turku, Siirtolaisuusinstituutti, Julkaisuja 6.</p>
<p><em type="italic">Dán giehtagirjjis muitalat doaibmabidjoávžžuhusain, mat bohte fidnu áigge čoggon dieđuin. </em>opetuksesta toisen asteen koulutukseen Lapissa, 45–67), rávesolbmuid sisafárrejeaddjiid materiála analyseriiga ja raporteriiga Maiju Saarreharju ja Merja Paksuniemi (gč. Saarreharju &amp; Paksuniemi, <span type="quote" xml:lang="fin">”Koska siitä saa hyvän elämän”</span>, 69–95) ja sámenuoraid oahppageainnu guoskevaš materiála analyserii, raporterii Rauna Rahko-Ravantti (gč. Rahko-Ravantti, Saamelaisnuorten opintie Lapissa, 97–113). Girji lea lohkanláhkái čujuhusas: http://www.migrationinstitute.fi/files/pdf/julkaisuja-sarja/ Opintie-sujuvaksi-Lapissa-Siirtolaisuussinstituutti-J6.pdf </p>
<p>Ovdanbuktit giitosasamet fidnu ruhtadan Eurohpá sosiálaruhtarádjui, Lappi EJB-guovddážii ja Lappi universitehtii. Giitit fidnui jearahallon olbmuid ja ovttasbargobeliid, din haga dán čielggadeami livččii lean veadjemeahttun čađahit. Giitosasamet manná maiddái fidnu eará bargiide mávssolaš barggus, man sii leat dása addán. Giitosa ožžot maiddái stivrenjoavkku lahtut áššedovdamušas fidnu áigge.</p>
<p xml:lang="smn">Roavvenjárggas 16.2.2017 <em type="bold">Rauna Rahko-Ravantti, Minna Körkkö ja Merja Paksuniemi </em></p>
<p><em type="bold">Oahppageaidnu njuovžilin - </em><em type="bold">fidnu guovddáš bohtosat </em></p>
<p><em type="bold">Sámenuorat </em>▶ Oassi nuorain oinnii sámegiela mearkkalaš iežas boahttevuođas dáfus. Gávpogiin ássán sámenuorat ledje niegadan ohcat sámeguvlui nuppi dási oahpuide.▶ Gávpogin ássán sámenuorat ledje jearahallama áigge duhtavačča iežaset skuvlii ja ustibiidda. Sii ledje goittotge vásihan muhtumin dahje dávjá givssideami dahje olggušteami sápmelašvuođaset dihtii. ▶ Sámeguvlui nuppi dási skuvlejupmái sirdašuvvan lea hui miellagid-devaš proseassa ja oahppit ráhkkanit oktasašohcamii jo 7. luohká álggedettiin.▶ Oktasašohcanválljejumiide váikkuhii vuosttažettiin nuora iežas beroštupmi, muhto vuhtii válde maiddái bearraša oainnu ja muhtun dáhpáhusain ekonomalaš resurssat, ovdamearkan vejolašvuođat iežas vistti skáhppomii vieris báikegottis.▶ Sámeguovllu olggobealde ássán nuorat niegadit sámeguovllus ás-samis. Oassái dán niegu vejolažžan dahkamis váikkuha sámegiela dáidu ja dan bokte rahpasan nargomárkanat.▶ Lea dehálaš, ahte sámegielat oahpahus addojuvvo Lappis maiddái sámeguovllu olggobealde, dasgo dat seailluha kontávtta ruohttasiidda ja dahká máhccama vejolažžan, vaikke máhccan njuikešii moatti sohkabuolvva badjel.▶ Sámenuorat bohtet gávpogiidda hui earálágan birrasis ja kultuvr-ras. Ođđa báikegottis oahppolágádus galggašii bastit fállat doarjaga sápmelaš kulturidentitehtii, vai sirdašuvvan ii šatta oahppái menddo lossadin dahje stuorisin ja doalvvo oahpuid gaskkalduvvamii. </p>
<p><em type="bold">Nuorra sisafárrejeaddjioahppit </em>▶ Nuorra sisafárrejeaddjiid nuppi dási oktasašohcanválljejumiide váikkuha eanemus nuoraid iežas beroštupmi skuvlensuorggi guovdu. Vuođđooahpahussii gullevaš BEO-hárjehallama mearkkašupmi nuoraid skuvlenválljejumiide lea oalle smávis.▶ Suomagiela dáidu lea deháleamos sisafárrejeaddjiid skuvlemii gullevaš sirdašuvvama veahkeheaddji dahje hehttejeaddji dahkki: Buorre suomagiela dáidu ovddida nuoraid skuvllačađaheami ja ustitvuođagaskavuođaid šaddama ja dahká vejolažžan ohcat dakkár nuppi dási skuvlejupmái masa háliida. Fuones gielladáidu hehtte skuvlavázzima ja buktá gaskohaga váttisvuođaid gulahallamis váldoservoša nuoraiguin. Hejot suomagiela hálddašan oahppit eai vealttakeahttá ohcal dan nuppi dási skuvlejupmái, masa livčče háliidan, go eai jáhke gielladáidduset reahkkát skuvllas menestupmái.▶ Vuorrováikkuhus suomagielat oahppiiguin doarju sisafárrejeaddji oahppiid suoma giela oahppama. Nuoraid sosiála gaskavuođaid huksemii galggašii skuvllain giddet fuomášumi▶ Sisafárrejeaddjinuorat dárbbašit sierradási doarjaga skuvlavázzimii. </p>
<p>Buot nuorain ii leat vuođđoskuvlla nogadettiin doarvái gielalaš dahje akademalaš válmmašvuođaid, maiguin sii sáhtašedje ohcalit nuppi dási ámmátlaš vuođđoskuvlejupmái dahje logahatskuvlejupmái. Dáid oahppiide sirdašuvvanmuttu skuvlejupmi, dego ráhkkanahtti skuvlejupmi, sáhttá leat buorre molssaeaktu.▶ Oahppobagadallis lea stuorra mearkkašupmi sisafárrejeaddjinuo-raid skuvlemii guoskevaš sirdašuvvamii lihkostuvvamis. Oahppobagadalli doaibma lea sihkkarastit, ahte nuorat dahket skuvlenválljejumiid doarvái nuori dieđu várás.▶ Sisafárrejeaddjibearrašiid vánhemat sáhttet oassálastit aktiivva-laččat mánáideaset skuvlavázzimii dušše, jus sii hálddašit suoma-giela. Buot bearašlahtuid galggašii oahppat doarvái buori suomagiela dáiddu.▶ Oassi sisafárrejeaddjinuorain oaidná boahttevuođas leat Mátta-Suo-mas. Sivvan dása leat máttaguovllu Suoma buoret stuđeren- ja bargguoažžunvejolašvuođat.</p>
<p><em type="bold">Ráves sisafárrejeaddjioahppit </em>▶ Ráves sisafárrejeaddjioahppiid nuppi dási oktasašohcanválljeju-miide váikkuhii beroštupmi suorggi guovdu, boahttevuođaplánat joatkkaoahpuin, barggolašvuođavejolašvuođat ja lagašbiire vásáhusat ja rávvagat. Bargohárjehallama mearkkašupmi vásihuvvui eanet suomagiela oahppama gaskaoapmin go barggolašvuođa dahje skuvlenválljejumiid bokte.▶ Vejolašvuohta joatkit oahpuid ámmáhii man lea hárjehan jo ruovt-turiikkastis, lea smávis. Mearkkašahtti sivat leat suoma giela dáiddu váilun ja hállu beassat johtilit bargoeallimii.▶ Dutkamuššii oassálastán olbmuid plánaide gulai doaivva barggu oažžumis ja eallima joatkimis Davvi- dahje Mátta-Suomas. Dát doarju jurdaga das, ahte go bidjá resurssaid skuvlejupmái, biddjo resursa maiddái boahttevuođa bargiide Suomas.▶ Suomagiela máhtu váilun soaimmai eastagiin oassái logahatoah-puide, go logahahkii beassan gáibida stuđeanttas nana oahpahusgiela máhtu. Rávesolmmožin Supmii fárren olbmuid beassan bajit dási skuvlejumiide lea ráddjejuvvon.▶ Skuvlla fállan oahpahussii guoskevaš doarjja vásihuvvui doarvái buorrin, Oahpaheaddjit ollašuhtte sirrema oahpahusasteaset.▶ Bearraša doarjaga ja veahki mearkkašupmi lei stuoris oahpuid ov-dáneamis. Bearraša lahtuid heajos suomagiela dáidu ja skuvlavázzima váilun ledje ráddjejeaddji dahkkit doarjaga oažžumis.▶ Iežas miehtemiela miellaguoddu váikkuhii positiivvalaččat oahppa-mii ja dás lei mearkkašahtti váikkuhus oahpuid ovdáneamis.▶ Sirdašuvvanmuttus ožžojuvvon doarjja oahpaheaddjiin ja oahppo-bagadalliin lei mearkkašahtti sajádagas. Sirdašuvvanmuttu doarjjadoaimmaide váillahedje maiddái eará doarjaga, dego: máŋggaid hárjehallansisabeassaniskosiid dahkama, sirdašuvvanmuttus lean oahppiid galledeamit, maid áigge sii muitaledje iežaset vásáhusaideaset ja stuđeremis vuođđoskuvlla maŋŋá.▶ Suomagiela hárjehallan skuvlla olggobealde vásihuvvui dárbbaš-lažžan ja sávaldahkan lei maiddái vuorrováikkuhus ruohtassuopmelaččaiguin.▶ Stuđerema doarjjan skuvlabeaivvi olggobeallái váillahedje jeavd-dalaš leaksoriekkesvejolašvuođaid, go ruovttubargguid dahkan lei gaskkohagaid hástaleaddji iige lihkostuvvan. </p>
<p><em type="bold">Doaibmabidjoevttohusat </em></p>
<p><em type="bold">Gielalaš vuolggačuoggát </em></p>
<p><em type="bold">Sámegiela doarjun </em></p>
<p>Sámenuoraid bokte sirdašuvvama luonddus dahká earenoamáža dat, ahte nuppi dásis vejolašvuohta lohkat sámegiela geahppána dahje nohká oalát. Sámegielat leat áittavullosačča ja sámegiela seailun dárbbašivččii oppa servodaga doarjaga.▶ Dahkat vejolažžan oppa vuođđoskuvlla sámegillii. ▶ Lasihit sámegiela oahpahusa ámmátlaš oahppolágádusain ja loga-hatskuvlejumis.▶ Dahkat vejolažžan sámegiela stuđerema oppa Lappi guovllus.</p>
<p><em type="bold">Suomagiela dáiddu doarjun </em></p>
<p>Suomagiela máhttin váikkuhii oktan mearkkašahtti dahkkin sisafárrejeaddjioahppiid skuvlasirdašuvvamiidda buot ahkejoavkkuin. Suomagiela dáidu lea dehálaš dahkki maiddái suopmelaš servodahkii integreremis ja ruovttuiduhttimis ja ustitgaskavuođaid oažžumis.▶ Doarjut oahppiid ovttaskas olbmuid mielde suomagiela oahppamis oppa skuvlabálgá áigge.▶ Doarjjafierpmádaga, dego bearrašiid, suomagiela dáidduid máhttin nannejuvvo.▶ Figgat ovddidit ustitgaskavuođaid oažžumii ruohtassuopmelaččaid gaskavuođas.▶ Dahkat vejolažžan suomagiela hárjehallama maiddái skuvlla olggo-beale doaimmas ja ordnet doaimma eará buđaldanvejolašvuođain.▶ Evttohit oktan molssaeaktun gielladáiddu buorideami sisafárre-jeaddjioahppiide oaivvilduvvon 10. luohkáid, dalle eavttut buorránit beassat dan nuppi dási oahpuide, gosa oahppi háliida.▶ Addit vejolašvuođa dahkat sisabeassaniskosiid hárjehallaniskosiid doarvái dávjá.▶ Dahket gárvves sátnelisttuid, main lea ávki nuppi dási oahpuin ja boahttevaš ámmáhis.▶ Plánet kurssaid, main veahkehat suomagiela dáiddu gárggiideami doarju oahppolágádusa, dego logahat, vuhtii váldimiin.▶ Ordnet oahppoválmmašvuođaid buorideaddji kurssaid nuppi dási oahpuid álggus.</p>
<p><em type="bold">Sirdašuvvamat njuovžilin - </em></p>
<p><em type="bold">Sirdašuvvanmuttu stivremii guoskevaš </em><em type="bold">dahkkiid doaibmabidjoevttohusat </em></p>
<p><em type="bold">Lavttamuddui geavahit resurssaid, </em>muhto das fuolatkeahttá sirdašuvvanmuttu vuođđoskuvllas nuppi dássái dagai váttisin dahje esttii earret eará ráhkkaneaddji skuvlejumi váilun, unnán ovttasbargu sirdašuvvanmuttu oahppolágádusaid gaskkas ja oahppolágádusa geográfalaš sajádat. Nuorat gáibidedje lasi individuála doarjaga, bagadallama, fuolaheami, rávvema ja rávesolbmo duvdaga das, ahte vuosttaš oahppolágádusválljen lea rivttes. Oassi oahppiin gáibidii vel lassedieđuid sierra skuvlenvejolašvuođain vuođđoskuvlla maŋŋá, mat doarjjošedje sin válljenproseassa ja gárvvásmuvvama niehkoámmáhii. Oassi livččii háliidan lassiáiggi smiehttamii, ovdal stuorra mearrádusaid dahkama oahpuid joatkima dáfus. Doarjaga oažžun lea sorjavaš resurssain, mat leat geavaheamis ja das sáhttá čuovvut sierraárvvolašvuohta guovlluid gaskkas. Hástalussan oahpuid dihtii fárren sámenuoraid bokte lei dávjá ođđa kultuvrii vuogáiduvvan ja dan norpmaid oahppan. Sisafárrejeaddjioahppiid integreren vuođđooahpahusa joavkkuide vásihuvvui muhtumin hástalussan.▶ Fállat oahppiide vejolašvuođa individuála bagadallamii. ▶ Evttohit 10. luohká vejolašvuođa, jus oahppi dárbbaša lassiáiggi mearrádusa dahkamii.▶ Lasihit oahppiide individuála doarjjahámiid. ▶ Nuppi dási oktasašohcamii ráhkkanit oppa badjedási áigge.▶ Nannet veardásašdoarjjadoaimma, vánhemiid oassálastin prosessii ja lasihit jo sirdašuvvanáiggi vásihan oahppiid vásáhusaid juohkima mentordoaimma bokte.▶ Lasihit BEO-hárjehallama ja oahppiid joatkkastuđerema sávaldagaid gaskasaš oktavuođa nu, ahte álggahit boahttevuođa ja ámmáha plánema badjedásis buriin áiggiin, Ná nuoraide addojuvvo doarvái áigi oahpásmuvvat eará ámmáhiidda ja skuvlensurggiide, mat leat sin miela mielde.▶ Ovddidit sisafárrejeaddjioahppiid ruovttuiduvvanskuvlejumis čađa-han bargohárjehallanbajiid, goas ávki barggu oažžuma ja skuvlejumi viŋkilis maksimerejuvvo. </p>
<p><em type="italic">Bearraša addán doarjaga ja veahki mearkkašupmi oidnui mearkkašahtti dahkkin oahpuid ovdáneamis. </em></p>
<p><em type="bold">Sosioemotionála oahppanbiras, </em><em type="bold">ustitgaskavuođat ja bearaš doarjjan - </em><em type="bold">doaimmat, mat buoridit skuvlamenestumi </em></p>
<p><em type="bold">Skuvllat ja daid geavadagat </em>dávjá duođalaččamusat ođasmahttet sosiála geavadagaid, mat leat anus. Váldokultuvrra dominerejeaddji sajádat leage eanet dábálut go kultuvrraid oktasaš, oahppama vejolažžan dahkan rádjegiera. Dán dihtii skuvllain bastet váldit vuhtii váldokultuvrras boahtán mánáid, nuoraid ja bearrašiid dárbbuid, go dat leat oktiiheivehuvvon skuvlla árvvuiguin ja doaibmakultuvrrain, Etnalaš unnitloguin boahtán mánát ja nuorat leatge dán dihtii skuvlasirdašuvvamiin eandalii dehálaš doaimma ovddas: sii doibmet guovtti makrosystema gaskkamuttus: vuoruid iežaset kultuvrras ruovttus ja lagašbirrasis ja vuoruid váldokultuvrras ja goappásge sii doibmet nuppi kultuvrra dulkan. Dávjá dát dáhpáhuvvá maiddái viehka iehčanassii, go lagašbirrasis ii leat seammalágan vejolašvuohta doarjut máná ja nuora skuvlavázzimis dego váldokultuvrra bearrašiin. Vánhemiin ja eará lagašolbmuin ii vealttakeahttá leat veháge iežas vásáhus suopmelaš skuvllas ja skuvlavuogádagas, eaige sii dan dihtii ipmir ovdamearkan skuvlla gáibádusaid dahje áššiid, mat dáhpáhuvvet skuvllas. </p>
<p>Bearraša addán doarjaga ja veahki mearkkašupmi oidnui mearkkašahtti dahkkin oahpuid ovdáneamis. Dán dihtii oahppi skuvlasirdašuvvamiid lihkostuvvamis eará beliid, dego birrasa servoša, skuvlla ja bearraša ovttasbargu lea dehálaš. Servoša ja skuvlla gaskasaš guoibmevuođa lihkostuvvan gáibida buot čanusjoavkkuid ja báikkálaš gielddahálddahusa jeavddalaš doarjaga.▶ Váldit vuhtii kultursensitivitehta ja addit oahpahusbargovehkii do-arvái dieđu ja gaskaomiid sierra kulturduogážiin boahtán oahppiid individuála vuhtii váldimii. ▶ Addit doarvái doarjaga oahppi oppalaš ovddideapmái ja giddet fuomášumi oahpposisdoaluide, oahpahusmateriálaide sihke skuvllaid doibmii ja hábmet daid dárbbu mielde. ▶ Lasihit njuovžilis kommuniserema eavttuid rabasvuođa, beroštea-mi ja olbmo earáláganvuođa ja individuála gudnejahttimiin.▶ Skuvlet mentordoaibmii nuppi dási stuđeanttaid, geat leat vásihan sirdašuvvanmuttu. Dahkat dás bissovaš geavadaga.▶ Ovddidit dárbbu mielde skuvlla doaibmakultuvrra ja doaibmavugiid nu, ahte dat bálvalit skuvlla oahppiid etnalaš máŋggabealatvuođa ja buresbirgejumi.▶ Vuođđudit skuvlabeaivve maŋŋá doaibman leaksorieggáid, main lea vejolašvuohta oažžut veahki ruovttubargguid dahkamii.▶ Oassálastit bearašlahtuid skuvlavázzima doarjumii ja ovttasbargui skuvllain ain beaktileappot earret eará skuvllas doaibman vánhenrieggáid bokte.▶ Ordnet sisafárrejeaddjioahppiid vánhemiidda giellaskuvlejumi, goas sidjiide addojuvvojit buorit vejolašvuođat oassálastit ovttasbargui skuvllain.▶ Doarjut sisafárrejeaddjioahppiid ja suopmelašoahppiid gaskasaš vuorrováikkuhusa.▶ Doarjut eará etnalaš joavkkuin boahtán oahppiid gaskasaš ustit-gaskavuođaid.</p>
</body></document>
