<document xml:lang="sme" id="no_id"><header><title>LOHKAN- JA ČÁLLINVÁTTISVUOĐAT   SUOMABEAL SÁMESKUVLLAIN </title><genre code="facta"/><author><person firstname="Anbjørg" lastname="Holm Varsi" sex="f" born="" nationality="NO"/></author><year>2005</year><place>http://www.skolenettet.no/nyUpload/Samisk læringsnett/Dokumenter/LOHKAN.pdf</place><publChannel><publication><publisher>Norgga Sámediggi</publisher></publication></publChannel><wordcount>5502</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual><language xml:lang="nob"/><language xml:lang="swe"/></multilingual><origFileName>LOHKAN.pdf</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.2 $; common.xsl  $Revision$; </version></header><body><p xml:lang="nob"><em type="bold">LOHKAN- JA ČÁLLINVÁTTISVUOĐAT </em></p>
<p xml:lang="nob"><em type="bold">SUOMABEAL SÁMESKUVLLAIN </em></p>
<p>Earenoamášpedagogalaš dutkan- ja ovddidanprošeakta 2004 ”Guđe kártenbargguid suomabeal sámeskuvllat geavahit sámegielmánáide geain leat lohkan- ja čállinváttisvuođat, ja mo sii leat heivehan dáid sámemánáide?”</p>
<p xml:lang="nob">Anbjørg Holm Varsi 2005</p>
<p><em type="bold">Sisdoallu </em></p>
<p>Ovdasátni 1 1. Dutkanbargu 2 1.1 Čuolbma ja ulbmil 2 1.2 Dutkanmetoda 2 1.3 Dutkanguovlu 2 1.3.1 Ohcejoga gielda 3 1.3.1.1 Ohcejotnjálmmi skuvla 3 1.3.1.2 Gáregasnjárgga skuvla 3 1.3.2 Anára gielda 3 1.3.2.1</p>
<p>Avvila skuvla 4 1.3.3 Eanodaga gielda 4 1.3.3.1</p>
<p>Heahtá vuolledássi 5 1.4 Dutkanjoavku 5 1.4.1 Luohkkáoahpaheaddjit 5 1.4.2</p>
<p>Sierraoahpaheaddjit 5 2. Suoma skuvla 5 2.1</p>
<p>Suoma skuvlla mearrádusat 5 2.2</p>
<p>Diibmolohku 6 2.3</p>
<p>Sierradoarjja 6 2.3.1</p>
<p>Doarjjaoahpahus 7 2.3.2</p>
<p>Oasseáigásaš sierraoahpahus 7 2.3.3</p>
<p>Sierraoahpahus sirdin 7 2.3.4</p>
<p>Heivehuvvonoahpahus 8 2.3.5</p>
<p>Hárjehanoahpahus 8 2.4</p>
<p>PISA-bohtosat 9 3. Lohkan- ja čállinváttisvuođat 9 4. Lohkan- ja čállinváttisvuođaid kártenbargu 10 4.1</p>
<p>Kártenmateriála sámegillii 10 4.2</p>
<p>Kártenmateriála suomabealde 11 4.3</p>
<p>Mo kártejit sámeskuvllain</p>
<p>Suomas? 11 4.3.1</p>
<p>Geat kártejit? 11 4.3.2</p>
<p>Smávvaskuvllas: 0.-3. luohkás 11 4.3.3</p>
<p>Gaskadásis 12 4.4 Geat ožžot sierraoahpahusa ja maid barget doppe? 14 5. Loahppa 15</p>
<p>Gáldolistu 18</p>
<p>Ovdasátni Vuosttamužžan hálidan giitit Norgga Sámedikki ruhtadeamis dán prošeavtta. 2004:s várrii Sámediggi ruđaid earenoamášpedagogalaš dutkan- ja ovddidanprošeavttaide. Dát dagahii vejolažžan munnje čađahit prošeavtta ruđalaččat, ja de maid lei dutkanáigodagas vejolaš váldit oahpaheaddjivirggistan virgelobi. Prošeakta čađahuvvui Davvi-Norgga earenoamášpedagogalaš fierpmádaga ovttasbargguin. Bagadallin lea Anne Dagmar Biti Mikalsen, Davvi-Norgga earenoamášpedagogalaš fierpmádagas. Hálidan giitit Davvi-Norgga earenoamášpedagogalaš fierpmádaga go juolludedje munnje bagadalli. Doaivvun dát prošeakta veahkeha buoridit dili sámegielat ohppiin geain leat lohkan- ja čállinváttisvuođat. Lean guorahallan mo lohkan- ja čállinváttisvuođaid kártejit sámeskuvllain Suomas. Hálidin válljet sámegiela vuosttašgiela skuvllaid. Fitnen Ohcejotnjálmmi vuolledásis, Gáregasnjárgga skuvllas, Heahttá vuolledásis ja Avvila skuvllas. Lei earenoamáš miellagiddevaš guorahallat suomabeal skuvlladili go suomagiella ja sámegiella leaba fuolkegielat, ja go Suopma lei buoremus PISA-bohtosiin. PISA lea internašunála prošeakta OECD (Organisation for economic cooperation and development) ovddas. Ulbmil iskosiin lea mihtidit skuvlamánáid oahpu ja máhtu lohkamis, matematihkas ja luondduoahpus. PISA 2001 iskkai ohppiid lohkanáddejumi. Sullii 20 % ohppiin dahje juohke viđát mánná, rahčet lohkanoahppamiin. Dáid gaskkas leat sihke dyslektihkkárat ja earát geain leat uhcit eanet lohkan- ja čállinváttisvuođat (Lohkančehppodaga iskan 2002).</p>
<p><em type="italic">Lohkan- ja čállinváttisvuohta lea stuorra ja viiddis váttisvuohta Norgga skuvllain ja muđuige servodagas. Váttisvuođat orrot lassáneamen vaikko váldojuvvojit atnui ođđa oahpahanvuogit maid doaivut leat buorebun, ja vaikko oahpaheaddjiin lea eanet diehtu dáid váttisvuođaid birra dál go muhtin jagiid dás ovdal </em>(Gielalaš diđolašvuođa iskan 2002). </p>
<p>PIRLS (Progress in International Reading Literacy Study) guorahallamis, gos maiddái oahpaheaddjit vástidit gážaldagaid:</p>
<p xml:lang="nob"><em type="italic">Lærerne fylte ut et omfattende spørreskjema om blant annet metoder og aktiviteter i leseundervisningen, og rektorene har gitt informasjon om skolenes ressurser og rammefaktorer. </em></p>
<p>Guorahallamis daddjo ahte sullii 70 % oahpaheaddjiin geavahit oahppogirjji beaivválaččat. Das maid daddjo ahte go oahpaheaddji fuomáša oahppi lohkanrahčama, de 51 % oahpaheaddjiin vurdet dahkamis maidege. Jáhkán dát logut heivejit sámeskuvllaide maiddái. Lea miellagiddevaš oaidnit mo suomabeal sámeskuvllaid oahpaheaddjit barget go fuomášit ahte oahppi rahčá lohkamiin ja/dahje čállimiin. Lean dán prošeaktačilgehusas čilgen vuos ulbmila, mo lean dutkan, dutkanguovllu (skuvllaid) ja dutkanjoavkku (luohkkáoahpaheaddjiid ja sierraoahpaheaddjiid). Gádden ovdalgo jearahallagohten ahte Suoma sámeskuvllat leat čeahpibut heivehit kárten- ja hárjehallanbargguid sámegillii go norggabeal sámeskuvllat. Ii han nu lean ge. Danne fertejin guorahallagoahtit Suoma skuvlla, erenoamážit sierraoahpahusfáladaga. Válljejin Ohcejoga gieldda oahpahusplána guorahallat danin go lean jearahallan Ohcejoga gielddas guokte skuvlla, nammalassii Ohcejotnjálmmi skuvlla ja Gáregasnjárgga skuvlla. Dat lei ge dat áidna oahpahusplána mii lei sámegillii čállojuvvon internehttii. Nu geahpedii ge mu barggu go in dárbbašan jorgaladdat čállosiid suomagielas sámegillii. Lean jearahallan guđelágan lohkan- ja čállinváttisvuođat leat dáin dutkanguovlluin, guđe kártenmateriálaid geavahit, mo kártejit ja geat ožžot sierraoahpahusa. Loahpas lean vel čoahkkáigeassán makkár bohtosa mun fitnejin dáinna prošeavttain. <em type="bold">1.Dutkanbargu </em>1.1 Čuolbma ja ulbmil Prošeavtta váldočuolbma lea gávnnahit mo suomabeal sámeskuvllaid lohkan- ja čállinváttisvuođaid kártejit. Doivon gávdnat buriid kártenmetodaid sámegielat ohppiid lohkan- ja čállinváttisvuođaide. Suoma skuvlavuogádat lea earálágan go norggabealde. Ferten de oahpásmuvvat suoma skuvlavuogádahkii, mo bargagohtet go fuomášit oahppi gii rahčá lohkamiin/čállimiin, makkár njuolggadusat skuvlavuogádagas leat ja mo doaibmá sierraoahpahus. Dán olis lea maid miellagiddevaš oahppat mo suomagielat ohppiiguin barget. Hálidin gávnnahit leat go Suomas kártenvuogit maid sáhtašii jorgalahttit sámegillii. Ráddjejin barggu nu ahte guorahallen dušše vuolledási (0.-6. luohkká). 1.2 Dutkanmetoda Galledin suomabealde Ohcejotnjálmmi, Avvila, Heahtá ja Gáregasnjárgga skuvllaid. Jearahallen luohkkáoahpaheddjiid ja sierraoahpaheaddjiid mo sii kártejit ohppiid geain leat lohkan- ja čállinváttisvuođat. Guorahallamis hálidin gávdnat vásáhusaid suomabeale sámegielat mánáid ektui. Geavahin kvalitatiiva dutkanmetoda. Hálidin beaivválaš, praktihkálaš duođalašvuođas guorahallat suomabeal sámemánáid dili geain leat lohkan- ja čállinváttisvuođat/dysleksiija. Jearahallen oahpaheddjiid, geahčadin kártenmaterialáid ja veahkkeneavvuid /hárjehallanbihtáid maid geavahedje ohppiide. Dákkáraš dutkanmetodain lea vejolaš jearahalladettiin mearridit guđemuš gažaldagat galget leat guovddážis ja čuožžovaččat. Guorahallamis čiekŋudin áššái. Hálidin čohkket guđelágán kártenbargguid ja hárjehallanbargguid geavahedje ja jearahallat daid birra. Hálidin maid čilgejumi oažžut mo leat heivehan kártenmateriála dahje hárjehallanbargguid sámegielat mánáide. Hálidin jearahit oahpaheddjiid vásáhusaid daid kártenbargguid ektui maid sii geavahit. Ráhkadin gážaldagaid maid vuođul jearahallen luohkkáoahpaheddjiid ja sierraoahpaheaddjiid. Jearahaladettiin dárkkistin gažaldagaid go fertejin guođđit muhtumiid dahje lasihit eará gažaldagaid. Geavahin teknihkkálaš veahkkeneavvuid vai bessen čálekeahttá ságastallat. Čájehuvvui maŋŋá ahte geavahuvvon veahkkeneavvu lei nu boaris ja heittot ahte báddejuvvon jearahallamat gullojedje nu heittogit ahte in ádden buot. Dattege lei buorre go ledjen bádden ságastallamiid go de gal fitnejin oahpaheddjiid dárkilis čilgejumiid mielde. Dát vuohki dieđusge lasihii vástádusaid kategoriseren- ja strukturerenbarggu. Čájehuvvui ahte lei dárbu dan dahkat vai fidnen oktasaš vástádusaid dihto gažaldagaide. Go de ledjen galledan buot ovddalgihtii plánejuvvon skuvllaid, de ihte gažaldagat maid in lean jearran. Dalle lei vejolaš riŋget dáid jearahallon olbmuide. Mus lei dárbu oahpásmuvvat suoma oahppoplánii ja sierraoahpahusa guoskevaš plánii ja dasa dárbbašin oktavuođaid olbmuide geat mu veahkehedje dáid čilget. Geavahin veahkkin Ohcejoga gieldda čuvgehusdoaimmajođiheaddji Arja Alaraudanjoki ja Lappi leanaráđđehusas skuvlenáššiid dárkkisteaddji Kari Torikka. 1.3 Dutkanguovlu Hálidin válljet sámegiel vuosttašgielat skuvllaid. Suomabealde definerejuvvo/sisttisdoallá sámegiella vuosttašgiellan earáláhkai go norggabealde. Suomabealde sáhttá sámegiella leat 1) oahpahusgiellan 2) vuosttašgiellan ja dalle dušše sámegiella oahpahuvvo sámegillii 3) válljengiellan / vierisgiellan. Mu áigumuš lei válljet dušše daid skuvllaid gos oahpahusgiellan lei sámegiella. </p>
<p>Go ohcen jearahallama várás skuvllaid, de čilgejin ahte hálidan guorahallat skuvllaid gos sámegiella lea vuosttašgiellan. Mun in livčče válljen Eanodaga skuvlla dutkanguovlun jos livččen dalle diehtán mo suomabealde sáhttá sámegiella doaibmat oahpahusas. 1.3.1 Ohcejoga gielda Ohcejoga gielda lea Suoma davimus gielda, gos orrot sullii 1 400 olbmo. Lea áidna gielda Suomas gos sápmelaččat leat eanetlogus, sullii 70%. Ohcejoga gielddas leat golbma vuođđoskuvlla, Njuorggámis, Ohcejoga girkosiiddas ja Gáregasnjárggas. Ohcejoga gielddas leat oktiibuot 471 oahppi. Olles gielddas leat 62 oahppi vuođđoskuvllas geain lea sámegiella oahpahusgiellan.</p>
<p>Sámegiella oahpahusgiellan</p>
<p>Sámegiella vuosttašgiellan</p>
<p>Sámegiella válljengiellan/ vierisgiellan</p>
<p>Oktiibuot</p>
<p>Ohcejoga 0-9 31 11 42</p>
<p>Gáregasnjárgga 0-9 28 14 40</p>
<p>Njuorggán 0-6 5 3 8</p>
<p>Logáhat 7 3 8 18 1.3.1.1Ohcejotnjálmmi skuvla Ohcejotnjálmmi skuvllas leat 42 oahppi ja 19 oahpaheaddji. Sámegielat oahpaheaddjit leat 8. Mu dutkanguovllus, sámegielat vuolledásis 0.-6. luohkás, leat okttibuot 21 oahppi. Vuolledásis leat golbma bistevaš sámegielat oahpaheaddji ja 2 diibmooahpaheaddji. 0.-1. luohkás leat 6 oahppi, 2.-3. luohkás leat 6 oahppi ja 4.-6. luohkás leat 9 oahppi. Ohcejotnjálmmi skuvllas leat 2 sierraoahpaheaddji, okta sámegielat mánáide ja nubbi fas suomagielat mánáide. Sámegielat mánáide ii leat leamaš sierraoahpaheaddji ovtta jahkái, go eai fidnen oahpaheaddji dása. Dán jagi leat fidnen muhtuma gii easkka lea oahpaheaddjioahpu čađaheame. Dalle go mun galledin skuvlla, de ožžo 9 vuolledási sámegielat oahppi oasseáigge sierraoahpahusa. 1.3.1.2 Gáregasnjárgga skuvla Gáregasnjárgga skuvllas leat 40 oahppi. Mu dutkanguovllus, 0.-6. luohkás, leat oktiibuot 28 oahppi. Dáid oahppiid gaskkas lea 16 oahppis sámegiella oahpahusgiellan. Vuolledásis leat 4 bistevaš sámegielat oahpaheaddji. 0.-2. luohkás leat 5 oahppi, 3.-4. luohkás leat 9 oahppi ja 5.-6. luohkás leat 2 oahppi. Gáregasnjárgga skuvllas leat 2 sierraoahpaheaddji, okta sámegielat mánáide ja nubbi fas suomagielat mánáide. Sámegielat mánáide ii leat leamaš sierraoahpaheaddji máŋgga jahkái go eai leat fidnen oahpaheaddji dása. Dán jagi leat fidnen muhtuma geas lea oahpaheaddjioahppu, muhto sus ii leat earenoamášpedagogihka gelbbolašvuohta. Dalle go mun galledin skuvlla, de ožžo 4 vuolledási sámegielat oahppi sierraoahpahusa, guovttis dain oaččuiga oasseáiggi sierraoahpahusa. 1.3.2 Anára gielda Anára gielddas orrot sullii 8000 olbmot. Anára gielddas leat vihtta vuođđoskuvlla mat leat Anáris, Avvilis, Menešjávrris, Čeavetjávrris ja Törmäsis. Olles gielddas leat 57 oahppi vuođđoskuvllas geain lea sámegiella oahpahusgiellan. Sámegiela oahpaheaddjit leat 3 ja 7 diibmooahpaheaddji.</p>
<p>Sámegiella oahpahusgiellan</p>
<p>Sámegiella vuosttašgiellan</p>
<p>Sámegiella válljengiellan/ vierisgiellan</p>
<p>Oktiibuot</p>
<p>Anára skuvla 0-6 23 26 49</p>
<p>Avvila skuvla 0-6 13 1 24 38</p>
<p xml:lang="nob">Menesjärvi 5 6 11</p>
<p xml:lang="swe">Sevettijärvi 5 9 14</p>
<p xml:lang="swe">Törmänen 21 21</p>
<p>Anára skuvla 7-9 8 1 13 22</p>
<p>Avvila 7-9 3 1 9 13</p>
<p>Logáhat 3 17 20 1.3.2.1 Avvila skuvla Avvila vuolledásis leat lagabui 400 oahppi. 13 dáin ohppiin lea sámegiella oahpahusgiellan. Vuolledásis leat 3 sámegielat oahpaheaddji. 0.-2. luohkás leat 5 oahppi, 3.-6. luohkás leat 8 oahppi. Avvila skuvllas leat guokte sierraoahpaheaddji. Suomagielat sierraoahpaheaddji bargá 0.-4. luohká mánáiguin ja sámegielat sierraoahpaheaddji bargá 5.-7. luohká ohppiiguin ja sámeluohkáin. Sámegielat sierraoahpaheaddji čađaha sihke sierraoahpahusa ja doarjjaoahpahusa. Sámegielat oahpaheaddji 0.-2. luohkkádásis ii geavat veahkkin sierraoahpaheaddji lohkan- ja čállinváttisvuođaide go sis leat nu unnán oahppit ja oahpaheaddjis lea áigi guhtege oahppi várás doarvái, muhto sii ožžot sierraoahpahusa jos dasa lea dárbu. Oahpaheaddji jearrá sierraoahpaheaddjis rávvagiid mo bargat jos ohppiin leat váigatvuođat oahppat bustávaid, lohkat ja/dahje čállit. Hállanváttisvuođaiguin gal sámegielat sierraoahpaheaddji bargá. Avvila skuvllas leat guokte sierraoahpahusa luohká. EHA nammasaš luohkás leat mánát, geat eai máhte hállat, eai gula dahje leat sakka lápmásat. Sis leat áibbas earalágan plána. Nuppi sierraoahpahusa luohkás, EMU nammasaš, leat oahppit, geat dárbbašit jámma sierraoahpahusa oahppanváttisvuođaid dahje láhttenváttisvuođaid dihte. Dát oahppit gal čuvvot vuođđoluohká duojis, musihkas ja lášmmohallamis. 1.3.3 Eanodaga gielda Eanodaga gielddas orrot sullii 2200 olbmo. Eanodaga gielddas leat njeallje vuođđoskuvlla mat leat Heahtás, Gárasavvonis, Gilbbesjávrris ja Bealdovuomis. Eanodaga gielddas leat oktiibuot 243 oahppi ja 28 oahpaheaddji. Sámegielat oahpaheaddjit leat 5. Olles gielddas leat 20 oahppi vuođđoskuvllas geain lea sámegiella oahpahusgiellan.</p>
<p>Sámegiella oahpahusgiellan</p>
<p>Sámegiella vuosttašgiellan</p>
<p>Sámegiella válljengiellan/ vierisgiellan</p>
<p>Oktiibuot</p>
<p>Heahttá 0-6 5 29 34</p>
<p>Gárasávvon 0-6 11 17 28</p>
<p xml:lang="swe">Kilpisjärvi 0-9 4 3 7</p>
<p>Peltovuoma 17 17</p>
<p>Heahttá 7-9 5 6 10 21</p>
<p>Logáhat 9 10 19 1.3.3.1 Heahttá vuolledássi Heahttá vuolledásis leat 34 oahppi. Dáin ohppiin ii leat ovttasge sámegiella oahpahusgiellan. Viđa oahppis lea sámegiella vuosttašgiellan. Vuolledásis lea okta sámegielat oahpaheaddji. 0.-2. luohkás leat golbma oahppi ja 3.-4. luohkás leat guokte oahppi. Sierraoahpaheaddji lea suomagielat. 1.4 Dutkanjoavku 1.4.1 Luohkkáoahpaheaddjit Jearahallon oahpaheddjit leat gaskamearálaččat bargan 12 jagi oahpaheaddjin. Mun jearahin njeallje oahpaheaddji. Golmmas sis leat luohkkáoahpaheaddjit ja okta sámegiela oahpaheaddji. Dušše okta dáin oahpaheddjiin lei čađahan oahpaheaddjioahpu Sámi Allaskuvllas, Guovdageainnus. Dušše okta dáin oahpaheddjiin lei ožžon muhtun logaldallamiid lohkan- ja čállinváttisvuođaid birra. Buohkat leat vásihan ohppiid geain leat lohkan- ja čállinváttisvuođat. Dáid luohká oahpaheddjiin lei 0.-3. luohká oahppit. Sámegiel oahpaheaddjis ledje 0.-6. luohká oahppit. Leat oalle smávva sámegielat luohkát. Jearahallon oahpaheddjiin eai lean go 5-6 oahppi. Sámegiel oahpaheaddjis ledje fas 5 oahppi geain lea sámegiella vuosttašgiellan ja 18 geain lea sámegiella vierisgiellan. 1.4.2 Sierraoahpaheaddjit Sierraoahpaheaddjit maid jearahin ledje viđas. Golmmas lei earenoamášpedagogálaš gelbbolašvuohta, okta sis ii máhttán sámegiela, dušše ruoŧagiela. Mun válljejin jearahit ruoŧagielat sierraoahpaheaddji go son oahpahii sihke sámegielat ja suomagielat ohppiid. Okta sis lei fas jahkebeale ovdal mannan ealáhahkii, muhto mun válljejin su jearahit go son lea nu guhkká bargan sámegielat mánáiguin. Guovtti oahpaheaddjis ii lean earenoamášpedagogálaš gelbbolašvuohta, nuppis ii lean oppa oahpaheaddji oahppu vel ge. Ohcejoga gielddas sierraoahpaheaddjit leat guokte Gáregasnjárggas ja guokte Ohcejogas. Goappáge báikkis lea nubbi sámegielat mánáid várás. <em type="bold">2. Suoma skuvla </em>2.1 Suoma skuvlla mearrádusat Oahpahusplánaid vuđđosat leat álbmotlaš rápma, man vuođul báikkálaš oahpahusplána dahkko. Jagi 2000is almmustahttojuvvui maŋimuš oahpahusplána. Gieldda báikkálaš oahpahusplána ráhkaduvvo guđege oahpahusgiela várás. Báikkálaš oahppoplánas leat gielddalaš, báikkálaš ja skuvllalaš oasit mielde. Ohcejoga gielddas addojuvvo oahpahus sámegillii ja suomagillii. Ohcejogas de ráhkaduvvojedje guokte oahpahusplána. Suomas lea maid nu ahte oahpahusa sáhttá addit ovtta Suomas hállojuvvon golmma sámegillii: Anárašgillii, nuortalašgillii ja davvisámegillii. Avvila gielddas lea de oahpahusplána sihke davvisámegillii, anárašgillii ja nuortalašgillii. Eanodaga gielddas lea davvisámegillii oahpahusplána. Lea vuos dušše Ohcejoga gielddas sámegillii ráhkaduvvon oahpahusplána vuođđoskuvlii. Ohcejogas lea 0.-6. luohkkái oahpahusplána válmmas. Sámegillii ii leat vel jorgaluvvon go 0.-2. luohkkái. Suomabealde lea ovdaskuvla (0. luohkká) eaktodáhtolaš. Suomabealde lágabokte sáhttá oahppi ođđasit vázzit muhtin luohká. Oahpaheaddji ii mearrit, dušše ráđđádallá. Lea váhnen gii mearrida dan. Dát ii oro nu dábálaš jearahallan skuvllain. Jos sii sirdet vuolit luohkkái, de dat čađahuvvo ovdaskuvllas dahje 1. luohkás. Oahpaheddjiid mielas ii leat buorre, jos 2. luohká oahppit ja boarrasit oahppit šattaše ođđaset vázzit, oahppi iešdovddu ektui. 2.2 Diibmolohku Ráđđehusa oahpahuslága diibmojuogu mearrádus stivre mo báikkálaččat šaddá diibmojuohku. Ráđđehus mearrida eanemus (maximum) diibmomeari ja unnimus (minimum) diibmomeari juohke fágas ja luohkás. Juohke gielda de mearrida mo sii juhket diimmuid, muhto ii leat lohpi bidjat unnit dahje eanet diimmuid go maid ráđđehus lea mearridan. Čuovvovaš diibmojuogu lea Ohcejoga gielda váldán átnui 03.09.2004. Diibmojuohku lea ohppiid várás geain lea sámegiella oahpahusgiellan. 1.luo. 2.luo. 3.luo. 4.luo 5.luo. 6.luo. 7.luo. 8.luo. 9.luo. OHCEJOGAS Minimála mearrádus </p>
<p>Eatnigiella 6 6 5 5 3,5 2,5 2,5 2,5 2,5 35,5 Suomagiella 1 1 1 1 1,5 1,5 1 1 1,5 10,5 42</p>
<p>B1-giella: ruoŧagiella 2 2 2 6 6</p>
<p>A1-giella: eaŋgalasgiella 2 2 2 2 2 3 3 16 16</p>
<p>Matematihkka 3 3 4 4 4 4 3 4 3 32 32</p>
<p xml:lang="nob">Biologia 1,5 1,5 2 2 3</p>
<p>Fysihkka 1 1 2 3 2 33 31</p>
<p>Dearvvašv. 2 2 2,5 2,5 1 1 1 (3) (3)</p>
<p>Oskkoldat 1 1 1-2 1-2 1 2 1 1 1 11 11</p>
<p>Historjá 1,5 1,5 2 2 3 10 10</p>
<p>Musihkka 1</p>
<p>Govvadáidda 1 1</p>
<p>Duodji 4 4 5-6 5-6 7 7 3</p>
<p>Lášmmohallan 2 2 2 2 2 2 2 2 2 56-58 56</p>
<p>Ruovttudoallu 3 3 3</p>
<p>Oahpporávva 0,5 0,5 1 2 2</p>
<p>Válljenfágat</p>
<p>A2-giella: dárogiella 1-2 1-2 1-2 1-2 2 (2) 6 (2) 6 (2)</p>
<p>Okttibuot 21 21 23 23 25 25 31 31 31 231</p>
<p>Minimála diibmomearri 19 19 23 23 24 24 30 30 30 222</p>
<p>Max diibmomearri 21 21 27 27 29 30 32 33 33</p>
<p>A-gielat leat vieris gielat. A1 lea eaŋgalasgiella (bákkolaš) ja A2 lea dárogiella (eaktodáhtolaš). Dárogiella lea oktiibuot 6 dii/v. 3.-6. luohkás. Jos dárogiella lea leamaš mánáidskuvllas de ferte dainna joatkit nuoraidskuvllas, dalle dat gohčoduvvo válljenfágan. B-gielat leat nuppit ruovttueatnigielat. B1-giella lea ruoŧagiella (bákkolaš) ja B2-giella fas válljenfágain tuiska-dahje ruoššagiella. 2.3 Sierradoarjja Sierradoarjaga ožžot mánát geat dárbbašit ollu earenoamáš doarjaga. Vuolginčuoggán lea ahte sierradoarjaga diagnostiseren dahkkojuvvo nu árrat go vejolaš. Doarjjabálvalusat maid fállet leat; doarjjaoahpahus, oasseáigásaš sierraoahpahus, sierraoahpahussii sirdin, heivehuvvonoahpahus ja hárjehanoahpahus. Oahpahus addojuvvo sihke ovttatohppiid mielde, joavkooahpahussan dahje oahpaheaddji jovkui manná. Oahpahusa vuođđun lea ahte mánáid ovttaskas earut váldojuvvojit vuhtii. Persovnnalaš oahpahusa ordnema guoski plána POOGP (HOJKS suomagillii) ráhkaduvvo ohppiide geat leat sirdojuvvon, heivehuvvon- ja hárjehansierraoahpahussi. Plánas galgá oidnot váttisvuođa luondu, maid berre álggahit, doarjjadoaimmat, oahpahusa ulbmilat, čuovvunordnemat ja doaibmabijut. Plána ráhkaduvvo ovttas fuolaheddjiin ja dárbbašlaš áššedovdiiguin.</p>
<p>Vuođuštusa rávvagiid lassin, plánii čállojuvvo mas mánná lea beroštuvvan, mat leat su nanusvuođat, maid son máhttá bargat iehčanassii, makkár áššit buktet sutnje váttisvuođaid, plánet jeavddalaš čuovvunčoahkkimiid. 2.3.1 Doarjjaoahpahus Doarjjaoahpahusa lágida luohkkájođiheaddji. Ohcejoga gielda lea juolludan 1 dii/v juohke skuvlii. Dát oahpahus ordnejuvvo ohppiide geat leat bázahallan oahpahusas. Oahppit geat ožžot doarjjaoahpahusa fertejit buozalmasvuođa sivaid dihtii hárjehallat juoidá maid earát leat oahppan dan áigodagas go lea leamašan eret skuvllas. Sáhttet maid oahppit geat leat bázahallan muhtin fágas dahje fáttás. </p>
<p><em type="italic">Elever som tillfälligt inte lyckas följa studietakten eller annars behöver särskilt stöd skal få stödundervisning. ( </em>GrL 628/21.8.1998,16§) (Styrkdokument: Specialundervisnin) 2.3.2. Oasseáigásaš sierraoahpahus Oasseáigásaš sierraoahpahus lea oaivvilduvvon ohppiide geain leat lohkanváttisvuođat, čállinváttisvuođat, eará oahppanváttisvuođat ( omd. matematihkas dahje vierisgielain), vuogáiduvvanváttisvuođat (oahppi hehtte diimmuid áiggi oahpahusa) ja hállanváttisvuođat. Oasseáigásaš sierraoahpahusa sáhttá sierraoahpaheaddji, luohkkáoahpaheaddji dahje váhnemat dáhttut ohppiide. Oasseáigásaš sierraoahpahusa sáhttá addit vuođđoskuvlla dábálašoahpahussii dahje sierraoahpahussii nannejuvvon oahppomeriid mielde. Oahppomearit ásahuvvojit oahppaneavttuid ja vejolašvuođaid mielde. Ohppiide geain leat uhccán oahppan- ja vuogáiduvvanváttisvuođat, sierraoahpahus ordnejuvvo nu ahte dušše oassi oahpahusas addojuvvo sierraoahpahussan. Sierraoahpahusa ordnen ii dalle dábálaččat eaktut sierračovdosa, muhto oahpahus ollašuhttojuvvo vuođđoskuvlla vuođđooahpahusa oahppomeriid mielde. Oasseáigásaš sierraoahpahussii ii dárbbaš ohcat rektoras lobi. Oasseáigásaš sierraoahpahus lea nu mo namas daddjo, dušše muhtin oasseáigái oaivvilduvvon. Oasseáigásaš sierraoahpahussii ii dárbbaš ráhkadit Persovnnalaš oahpahusa ordnema guoski plána POOGP. </p>
<p xml:lang="swe"><em type="italic">Elever med lindriga inlärnings- eller anpassningssvårigheter har rätt att få specialundervisning utöver den övriga undervisningen. </em>(GrL 628/21.8.1998, 17§) (Styrkdokument: Specialundervisnin) 2.3.3 Sierraoahpahus sirdin </p>
<p><em type="italic">Sierradoarjaga dárbbašit mánát, geaid ovdáneapmi, ahtanuššama ja oahppama eavttut leat hedjonan buozalmasa, lámisvuođa dahje liittu dihte. Lassin sierradoarjaga biirii gullet mánát, geat dárbbašit psyhkalaš dahje sosiálalaš doarjaga šaddamii. Sierradoarjagii leat vuoigadahtton maiddái mánát, geain lea oahpahusa ja ohppiidfuolahusa áššedovdiid ja fuolaheaddjiid mielas ovdáneamis riskkat, mat laktásit oahppanválmmašvuhtii. Lassin sierradoarjaga ovdaoahpahusas galgá addit mánáide, geat leat guhkiduvvon oahppogeatnegasvuođa biirres dahje geaid vuođđooahpahusa álggaheami lea šihttojuvvon maŋiduvvot jagiin, sihke mánáide geat váldojuvvojit dahje sirdojuvvojit sierraoahpahussii ovdaoahpahusa áigge. Sierradoarjja galgá sistisdoallat oahppanváttisvuođaid árrat fuobmáma, ovdalgihtii eastadeami ja veajuiduhttindoaimmaid.(12§) </em>(Styrkdokument: Specialundervisnin) </p>
<p>Buot oahppit integrerejuvvojit dábálaš luohkáide. Persovnnalaš oahpahusa ordnema guoski plána POOGP ferte ráhkadit. Sierradoarjaga dárbbašeaddji mánáin sáhttá ráhkadit maiddái sierra joavkku. Go diagnosa lea čielggas, de sáhttá gielda veardidit galgá go sierra joavkku ásahit. Ohcejoga skuvllas lei diimmá skuvlajagis okta sierra joavku, ja Avvila skuvllas gal lea lámismánáid joavku. Dát oahppit gal čuvvot vuođđoluohká duojis, musihkas ja lášmmohallamis. Eanodagas ii leat leamaš sierra joavku. Ohcejoga gielddas sierraoahpaheaddjit leat guokte Gáregasnjárggas ja guokte Ohcejogas. Goappáge báikkis lea nubbi sámegielat mánáid várás.</p>
<p xml:lang="swe"><em type="italic">Elever som till följd av handikapp, sjukdom, försenad utveckling, störningar i </em><em type="italic">känsloliv eller av någon annan därmed jämförbar orsak annars inte kan undervisas skall inntas eller överföras till specialundervisning. Specialundervisningen ordnas i mån av möjlighet i samband med den övriga undervisningen eller annars i specialklass eller på något annat lämpligt ställe. Vid undervisningen av elever som avses i dette moment kan avvikelse göras från 11§, enligt vad som bestäms eller föreskrivs med stöd av 14§. För eleven skall uppgöras en individuell plan för hur undervisningen skall ordnas. </em>(GrL 628/21.8.1998,17§) (Styrkdokument: Specialundervisnin) 2.3.4 Heivehuvvon oahpahus </p>
<p><em type="italic">Jos dábálaš oahpahus lea oahppái menddo gáibideaddji, ráđđádalladettiin váhnemiiguin viggojuvvo gávdnat oahppái buoremus čoavddus. </em><em type="italic">Oktagaslaš oahppoplána sáhttá muhtin osiin heivehuvvot. </em>(Styrkdokument: Specialundervisnin) </p>
<p>Oahppit sáhttet de muhtin fágas, nugo matematihkas dahje eaŋgalasgielas bargat vuolit dásis. Muhtin 5. luohká oahppi sáhttá eaŋgalasas fidnet 4. luohká oahpahusplána čuovvut. Lea maid vejolaš dušše muhtin osiid muhtin fágas dássedit oahpahusa. Dán gal oahppi máhttu ja dássi mearrida man láhkái oahppis oahppái čovdet dán. Persovnnalaš oahpahusa ordnema guoski plána POOGP ferte ráhkadit. 2.3.5 Hárjehanoahpahus</p>
<p><em type="italic">Hárjehanoahpahus lea bázahallan mánáide oaivvilduvvon 11-jahkásaš vuođđooahpahusas. Hárjehanoahpahusas lea mihtilmas bargamiin oahppan ja deattuhus beaivválaš árgaeallima dáidduid oahppamis </em>(Styrkdokument: Specialundervisnin) </p>
<p type="listitem">Hárjehanoahpahus dábálaččat lea DOWN mánáide.  Persovnnalaš oahpahusa ordnema guoski plána POOGP ferte ráhkadit.                2.4  PISA-bohtosat  Lea Michael Uljens Åbo Universitehtas viggan čilget manne Suopma lea buoremus PISAbohtosiin:</p>
<p type="listitem" xml:lang="swe">En första och ofta angiven orsak är att den finländska skolan är mer kunskapsscentrerad.</p>
<p type="listitem" xml:lang="swe">Positivt uttryckt innebär detta att den finländska läraren fortfarande åtnjuter en naturlig respekt av sina elever vilket kan tänkas leder till ett lugnare arbetsklimat i klassen med i sig positiva följder  gällande inlärningsresultat.</p>
<p type="listitem" xml:lang="swe">Finländska barn upplever tydligt formulerade förväntningar på sig, och också krav, gällande skolarbetet från olika håll. WHO undersökningen från 1998 visar nämligen på att finländska skolbarn  inte trivs i skolan lika bra som övriga nordiska barn gör. I den finska skolan är ansvaret elevens, i den  skandinaviska skolan lärarens. Eller som en dansk kollega som jämför Danmark och Finland i veckan  uttryckte det: <span type="quote" xml:lang="nob">"Den danske läraren är konsulent, den finländske läraren en dirigent"</span>. Däremot tycker  danska och norska barn om skolan.</p>
<p type="listitem" xml:lang="swe">Föräldrarna stöttar i hög grad lärarens arbete genom att stöda barnen i skolarbetet (hemläxor mm) och genom att inte undergräva lärarens arbete genom att ifrågasätta de mål som skolan arbetar mot,  de krav som skolan ställer på eleverna och de arbetssätt skolan tillämpar. Skollärarna får jobba i fred  med rätt snälla föräldrar.</p>
<p type="listitem" xml:lang="swe">Det är också ett faktum att läraryrket är populärt bland finländska ungdomar till skillnad från många länder där yrkets status och lönenivå skrämmer iväg sökanden.</p>
<p type="listitem" xml:lang="swe">Den finska lärarutbildningen för de lägre skolåldrarna är också ovanligt omfattande i internationell jämförelse. Klassläraren får som bekant en femårig magisterexamen i bagaget.</p>
<p type="listitem" xml:lang="swe">Eleverna är jämngoda. Det bör även märkas att Finland inte har ett stort antal toppelever som drar upp medeltalet. Det är snarare så att vi i internationell jämförelse har ett litet antal svaga elever, som  alltså inte drar ner medeltalet. . I Finland tar vi väl hand om svagpresterande elever medan  högpresterande elever ännu inte uppmärksammas.</p>
<p type="listitem" xml:lang="swe">Det är långtifrån vanligt att barnen runt om i världen får ett ordenligt mål mat i skolan. Tomma magar leder till trötta huvuden och sådana lär sig inte. (Månadens artikel: PISA –resultat 2004-förklaringar och utmaningar)   3.Lohkan- ja čállinváttisvuođat  Dábálaš váttisvuođat sámegielat ohppiin dáid jearahallon skuvllain ledje nugo:</p>
<p type="listitem">váigat muitit bustávaid</p>
<p type="listitem">laktit bustávaid oktii</p>
<p type="listitem">teavstta sisdoalus eai ádde olus maidege</p>
<p type="listitem">váttis lohkat guhkes ja amas sániid</p>
<p type="listitem">teavstta buvttadit</p>
<p type="listitem">hállamis muhtin jietnadagaid boastut dadjet</p>
<p type="listitem">motorihkka váttisvuođat</p>
<p type="listitem">stávvalastin</p>
<p type="listitem">muhtin oahppit eai nákce vuodjudit bargguide ja de lea oahpaheaddji ferten sin muhtomin oahpahit sierra maŋŋá skuvlla.</p>
<p type="listitem">Leat oahppit geain leat lohkan- ja čállinváttisvuođat iešguđetge sivaid geažil nugo oaidnu,  gullu, áicu, motivašuvdna, motorihkka, muitu, gielalaš diđolašvuohta, giellaovdáneapmi,   hállan, lohkanáddejupmi ja /dahje lohkangálga.  Oahpaheaddjit leat fuomášan ahte 3. luohká ohppiin lea suomagielas riektačállin buorre ja  sámegielas easka 4.-5. luohkás riektačállin lea riekta.   Buot oahpaheddjiin ledje čielga vuordámušat ohppiide. Okta oahpaheaddji dajai ahte su  mihttomearri lea, ahte oahppit máhttet buot bustávaid vuosttaš luohkás juovllaid rádjái ja  giđđat máhttet jo lohkat. Oahpaheaddjit oaivvildedje ahte jos oahppit eai oaččo veahki álggus, de šaddá lohkan ja čállin bahča áššin oahppái. Ferte ovttatmanu bargagoahtit juogalágan  hárjehusaid go fuomášuvvo váttisin juoganu.      4.Lohkan- ja čállinváttisvuođaid kártenbargu  Go lohkan- ja čállinváttisvuođaid dábálaččat kártet de analyseret oahppi lohkan- ja  čállinfunkšuvnna, sihke heajos ja gievrras beliid, dego vuođđun oahpahusfáddán, ja jos  vejolaš gávnnahit mii lea sivvan váttisvuhtii (Elvemo 2000).   Systemáhtalaš dárkumiin, formálalaš ja eahpeformálalaš vugiin, oažžu oahpaheaddji vuođu  áddet eaŋkil oahppi earenoamáš váttisvuođaid, sihke lohkan- ja čállinváttisvuođaid ja muđui  mo oahppi doaibmá dovdduid dáfus, fágalaččat ja sosiálalaččat. Kártenbargu lea veahkki go  doaimmaid bidjá ohppiide.     Kártenbarggus berrešii dáid beliid kártet:</p>
<p type="listitem">Bustáva- ja jietnadatmáhtu</p>
<p type="listitem" xml:lang="swe">Jietnadatsyntesa</p>
<p type="listitem" xml:lang="swe">Lohkanteknihka</p>
<p type="listitem">Lohkanstrategiija</p>
<p type="listitem">Lohkanleaktu</p>
<p type="listitem">Lohkanáddejupmi</p>
<p type="listitem">Lohkangálga</p>
<p type="listitem">Gielalaš gálggat</p>
<p type="listitem">Gielalaš diđolašvuohta</p>
<p type="listitem">Lohkangálggaid analysa</p>
<p type="listitem">Stáven-/čállingálggaid analysa   4.1 Kártenmateriálat sámegillii  Sámegillii leat dát barggut dahkkon lohkan- ja čállinváttisvuođaid ektui:</p>
<p type="listitem">Sámedikki prošeakta: Lohkanmetodihkka ohppiide geain lea sámegiella vuosttašgiellan skuvllas. Dát prošeakta lea buorre eastadanbargu lohkan- ja  čállinváttisvuođaide.</p>
<p type="listitem">Gielalaš diđolašvuođa iskan 1. luohká ohppiid várás</p>
<p type="listitem">Standardiserejuvvon joavkoiskkadanmaterialaid sámegillii buot luohkáide, mat leat veahkkin skuvlii fáhtet ohppiid geain leat lohkan- ja  čállinváttisvuođat.</p>
<p type="listitem">Sandfallet gelbbolašvuođaguovddáš lea fas ráhkadan muhtin pedagogálaš dataprográmmaid mas leat lohkan- ja čállinhárjehallamat.</p>
<p type="listitem">Álkislohkangirjjit leat nuppelohkái, muhto eai vel doarvái</p>
<p type="listitem">Lohkangursa-pearbma, mii lea ráhkaduvvon Anna Mikkelsena<span type="quote" xml:lang="nob">”Lesekursus”</span> vuođul.</p>
<p type="listitem">Iskkadanmateriála davvisámegielas 4.-10. luohká várás (Guovdageaidnu- prošeakta 1995-Anna Mikkelsen)</p>
<p type="listitem">Kåre Johnsen: Lohkan/čállingeahččaleapmi, mii lea oktagaslaš iskkadanmateriála.. 1.,2. ja 3. luohkkái ja 3.-9. luohkkái     4.2 Kártenmateriálat suomabealde   Kártenmateriálat suomabealde maid jearahallanskuvllat geavahit leat</p>
<p type="listitem">Lukemisen ja kirjoittamisen testejä</p>
<p type="listitem">Ala-asteen lukutesti (Johanne Lindeman 1998) Oahppit geat leat 1.-3. dásis sis lea dysleksiija.</p>
<p type="listitem">Lukilasse (1999). Lohkanmáhtu iská jitnosat lohkamiin 2 minuvtta ja sánuheapme</p>
<p type="listitem">Morfologia testi (Paula Lyytinen 1988)  4.3 Mo kártejit sámeskuvllain Suomas?  Suomabealde oahppanváttisvuođat dalán gieđahallojuvvojit. Okta sierraoahpaheaddji dajai  ahte son ii álgge kártet oahppi ovdalgo ovtta áigodaga lea iskkan oahpahit su. Muhtin fas dajai  ahte norggabealde lea diagnosasyndroma. Sii oaivvildedje ahte sii ovdal geahččalit veahkehit  oahppi ovdalgo álget kártet.  Jearahallon skuvllat eai geavahan makkárge kártenbargguid sámegillii. Sis ledje iešguđetlágan  kártenvuogit. Sierraoahpaheaddjit kártejedje suomagillii go geavahedje kártenmateriálaid.  Okta sierraoahpaheaddji, gii ii geavahan kártenmateriálaid, lei nu guhká jo bargan ahte son  čađahii kártemiid sámegillii. Muhto dát eai lean su mielas nu bures smihttojuvvon.    Luohkkáoahpaheaddjit kártejedje oahpahettiin. Sámegiel luohkáin leat nu unnán oahppit ahte  sii árvvoštalle dan vejolažžan. Jearahallon luohkáid sturrodat leat 5-6 oahppi juohke joavkkus,  gos 2-3 ovttastuvvon luohká leat. Omd. 0.-2. luohkás ledje 5 oahppi. Okta lei nu guhká jo  bargan ahte oinnii guhte oahppi dárbbaša eanet hárjehallama.     4.3.1 Geat kártejit  Lohkan- ja čállinváttisvuođaid dahje hállanváttisvuođaid ledje váhnemat, oahpaheaddjit dahje  dearvvašvuođadivššárat geat fuomášedje. Muhtin skuvllain gos ledje sierraoahpaheaddjit,  geain lei gelbbolašvuohta, johte luohkáid mielde ja kártejedje juohke luohká lohkan- ja  čállindáiddu. Stuorát skuvllain dahke dan árra čavčča ja jagi álggus. Oahpaheaddjit, stuorát  skuvllain, vásihedje ahte sii ledje máŋgii fillehallojuvvon ohppiide ahte sii eai raža lohkamiin  ja čállimiin. Muhtin oahppis sáhtii leat nu čáppa giehtačála ahte oahpaheaddji ii fuomášan  váttisvuođaid. Ohppiide, geat besse sierraoahpahussii, čađahuvvui ođđa ja vuđoleabbot  kártemat.    4.3.2 Smávvaskuvllas: 0.-3. luohkás  Vuosttaš luohkás vurdojuvvo oahppi máhttit bustávaid ja laktit bustávaid oktii. Oahpaheaddji  geahččalii heivehit oahpahusa juohke oahppi dássái. Oahpaheaddjit barge iešguđet  koansttaiguin ja ollu hárjehallamiin. Okta oahpaheaddji lei nu dárkil ahte ii álggahan ođđa  áššiid ovdal go oahppi hálddašii omd. bustáva.</p>
<p>Muhtin dajai ahte lea measta menddo maŋŋit easka 3. luohkás fuomášit váttisvuođaid ja veahkehit ohppiid. Buoremus lea jos beaiveruovttus fuomášivčče guđemuš dáidduid/ beliid mánás berre hárjehallat ovdalgihtii go skuvlii álgá. Okta oahpaheaddji lei áican muhtin oahppis go váccii ovdaskuvllas ahte ii muitán sániid, váigat muitalit jurdagiiddas ja ii vástidan daid gažaldagaide maid oahpaheaddji jearai. Dál go oahppi lei vuosttaš luohkás de ledje sus váttisvuođat muitit bustávaid maid oahpai ja laktit bustávaid oktii. Sierraoahpaheaddjit doivo ahte ohppiid váttisvuođat fuomášuvvojit nu fargga go vejolaš, ovdaskuvllas dahje ovdal vel.</p>
<p>Ovdaskuvllalaččain kártejedje guđemuš jietnadagaid oahppit máhtte dadjat. Jos okta oahppi ražai r-jienain, de lei sus r-skuvla sierraoahpaheaddji luhtte, muhto ii lean doarvái dušše skuvllas hárjehallat. Dábálaččat čađahuvvojedje kártemat ná: 1.-3. luohká ohppiin iskke lohkandáiddu. *Oahppit galget lohkat 60 minuvtta ja vástidit gažaldagaid. Nubbi teaksta lei muitalanteaksta ja nubbi fas áššeteaksta. 4.3.3 Gaskadásis: 4.-6. luohkás 4.-6. luohkás sierraoahpaheaddji dábálaččat iskai ohppiid lohkanleavttu, lohkanváttisvuođaid, sánuhii ja geahčadii guđelágán feaillat ohppiin leat. Sierraoahpaheaddji iskai 4. luohká ohppiin lohkama ja lohkanáddejumi. *Sánit čállojuvvon oktii. Oahppi galgá gávdnat sániid ja bidjat sárgá sániid gaskii. *Sánit mat eai oaivvil maidege, gávdnat sániid mat eai oaivvil maidege. *Sánit čállojuvvon boastut. Oahppi galgá gávdnat feailla. *Stávvalastit sániid. Oahppi bidjá sárgá stávvaliid buohta.</p>
<p>Sierraoahpaheaddji iská 5. luohká ohppiin fas čállima, sánuheame bokte. *Oahppi čállá maid oahpaheaddji lohká. *Oahppi čállá muitalussii loahpa</p>
<p>Avvila skuvlla sierraoahpaheaddji sánuheami veardideami oasit: 1. Stuorra vai unna bustávat 2. Bustávaid báiki jorggiha (-ie, ei-) dahje bustávva jorggiha nuppe gežiid (3 E) 3. Bustávva váilo gemináhtas 4. Bustávva váilo vokálas 5. Eará bustávva mii váilo 6. m/n 7. nk/ng 8. Boastto bustávva 9. Sánit oktii vai sierraláhkái 10. Lassi mearkkat váilojit / badjelmeare 11. Sátni mii váilo 12. Boastto berošteaddji sánis 13. Sáni loahppa boastut 14. Ii nu vuogas sátni/bázahus sátni 15. Stávval váilo 16. Liige bustávva (Sylvi Rasmus jorgalan) 17. Ii leat guođđán sátnegaskaid 18. Eará feaillat</p>
<p>Oktiibuot 6. luohkás eai dahkko kártemat, muhto sii geat leat rahčan besset sierraoahpaheaddji lusa hárjehallat mainna rahčet. 4.4 Geat ožžot sierraoahpahusa ja maid barget doppe? Oahpaheaddjit bidje sierraoahpahussii ohppiid geat rahče lohkamiin ja čállimiin. Suomabealde informánttat oaivvildit ahte jos ovdaskuvlla rájes jo ožžot oahppit buotlágan veahki, de eai leat sis váttisvuođat 6. luohkás. Okta oahpaheaddji dajai ahte son gieđahallá oahppanváttisvuođaid maŋimužžan beaivvi maŋŋá go fuomáša. Oahpaheaddjit maid vásihedje ahte lei stáhtus beassat hárjehallat lohkama/čállima sierraoahpaheaddji luhtte. Muhtomin leat váhnemat geat dáhttot mánnái oasseáigge sierraoahpahusa. Lei okta oahppi geas lei stuorra vieljas leamaš stuorra čállinváttisvuođat, erenoamážit gemináhtaiguin, ja unna vieljas maid ledje veaháš váttisvuođat gemináhtaiguin. Su váhnemat dáhtto unna villjii oasseáiggi sierraoahpahusa go balle sus šaddat seamma stuorra váttisvuođaid. Oahppit geat rahčet eaŋgalasgielain ja matematihkas ožžo maiddái veahki sierraoahpaheames. Muhtin oahppi, geaid váhnemat ledje válljen bidjat sámegielat luohkkái vaikko ii lean sámegiella su vuosttaš giella, oaččui veahki sierraoahpaheaddjis. Son rahčá sámegiela áddejumis. Eará oahppi maid oaččui veahki, gii fas nu hirbmasit sehkkehii suomagiela go sámegillii čálii. Kártema bohtosa vuođul sierraoahpaheaddji ovttas luohkkáoahpaheddjiin árvvoštalaiga geat besset sierraoahpaheaddji lusa 1-3 d/v okto dahje joavkkuid mielde, oasseáigge sierraoahpahussii. Sierraoahpaheaddji válljii ovttaláganiid seamma jovkui, sáhttet leat sihke 4. ja 5. luohká oahppit ovtta joavkkus.</p>
<p>Dábálaččat leat oahppit oasseáiggi sierraoahpahusas skuvlla áiggi, muhto muhtomin ruovttuin sohppojuvvui čađahit sierraoahpahusa skuvlla maŋŋá dahje ovdalgo skuvla álgá. Eai buohkat leat sierraoahpahusas olles skuvlladiimmu, muhtomin lea doarvái moaddelot minuvtta háválassii. Okta sierraoahpaheaddji oahpaha 6 vahkku háválassii, ja de molsu joavkku. Muhtomin sierraoahpaheaddji manná luohkkái veahkkin oahpaheaddjái. Sáhttá leat eaŋgalasgielas dahje matematihkas. Sierraoahpaheaddji de veahkeha heivehit oahpahusa oahppi dássái. Sierraoahpaheaddji bargagoahtá álo helppos áššiiguin, dakkár bargguiguin maid diehtá lea vejolaš ahte oahppi máhttá. Maŋŋelaš easka bargagoahtá áššiiguin maiguin oahppi rahčá. Sierraoahpaheaddji iskká bargat earalágan vugiid go luohkkáoahpaheaddji lea bargan. Luohkkáoahpaheaddji ii sáhte buohkain vuordit seamma ollu, baicca dárkkuha ahte juohke oahppi oahpašii juoidá juohke beaivvi. Oahppit, geain fuomášedje váttisvuođaid, besse sierraoahpahussii. Ođđa kárten ii čađahuvvon ovdalgo sierraoahpaheaddji lei čađahan oahpahusa muhtin áigodaga. Go de fas ođđa kárten čáđahuvvui de báddejuvvui oahppi lohkan kasehttii. Eará áššiid čohkkejedje, nugo guđe gieđain oahppi čállá, motorihka, muittu, goappá beljiin gullá buorebut, oainnu ja bivde dieđuid váhnemiin buozalmasvuođaid, riegádanváttuid ja sohkaváttuid birra. Dearvvašvuođadivššár iskká gulu ja oainnu. Muhtomin sáhttet skuvlapsykologa lusa maid sáddet ohppiid. Sierraoahpaheaddji ii máhte WISC-teastta čađahit maid skuvlapsykologa čađaha. Buot dát kártemat leat sierraoahpaheddjiid mielas dehálaš báhpárat maŋitáigái. Ohppiide, geain leat duođalaš váttisvuođat, ráhkaduvvo sierra plána, POOGP, ovttas luohkkájođiheddjiin ja váhnemiin. Dás maid čielggaduvvo makkár ovddasvástádus skuvllas ja ruovttus lea. Muhtomin ferte skuvlapsykologa veahkkin dákkáraš plána ráhkadeapmái. Lea rektor gii galgá dohkkehit dán plána. Sierra diagnosaid gal skuvlapsykologa čađahii. Muhtimat maid ožžo veahki nevropsykologas Helssegis. Luohkkáoahpaheaddjit dárkkuhit hui ollu lohkama vuolledásis 0.-4. luohkás. Ohppiid logahit juohke beaivvi ja sis leat ruovttubarggut juohke beaivvi. Oahpaheaddji guldala ruovttubarggu juohke beaivvi. Oahppit galget lohkat oahpaheaddjái jitnosit ja oahpaheaddji de merke man bures leat bargan. Merkenvugiid maid geavahedje: ☺ buorre ledje feaillat ođđasit hárjehallat ruovttus. mearkka eai oaččo gal máŋgii maŋŋálagai, ferte veaháš ložžet gáibádusaid muhtin ohppiin. <em type="bold">5. Loahppa </em>Mus ledje hui stuorra vuordámušat man earenoamáš buorit kártenvuogit suomabealde leat fuomášit ohppiid geat rahčet lohkamiin ja/dahje čállimiin. Go fuomášin ahte sis ii leat nu earenoamáš dat kárten, muhto baicca sierraoahpahusa ortnet lea earalágan, de fertejin guorahallagoahtit sin ortnega. Jearahallon sámegielat oahpaheaddjit eai geavat kártenmateriálaid. Sierraoahpaheaddjit geavahedje kártenmateriálaid suomagillii. Okta sierraoahpaheaddji gii lei bargan 26 jagi gal ieš ráhkadii kártenbargguid sámegillii go kártii ohppiid, muhto ii son kártenbargguid gal čohkken. Munnje lei hirpmustahttii ahte norggabealde sámemánáid kártenmateriála dilli lea buoret go suomabealde. Suomabealde eai lean kártenbarggut sámegillii. Eai sii lean oppa oaidnánge kártenbargguid maid norggabealde ledje ráhkadan sámegillii. Mun šadden ofelažžan. Buohkat áigo háhkat daid sámegielat lohkančehppodat iskosiid. Mun evttohin muhtin Sámedikki politihkkárii ahte Suoma Sámediggi sáhtašii oastit norggabeal Sámedikkis dáid kártenbargguid vai suomabeal sámeskuvllat maid geavahišgohtet dáid. </p>
<p>Sámegiel oahpaheddjiin suomabealde leat nu unnán oahppit ahte sis lea vejolašvuohta čuovvut juohke oahppi dárkilit. Mun jáhkán maid ahte go oahppoplánas dárkkuhuvvo ahte 2. luohká loahpageahčen galget oahppit máhttit lohkat, de dat stivre dan guvlui ahte oahpaheaddji bargá dan guvlui. Lei munnje maid hui imaš oaidnit man unnán sámegielat oahppit suomabealde leat. Muhtin guovllus, nugo Eanodagas, eai lean galle sámegiel eatnigielagat. Dán skuvllas ii leat oahpahus sámegillii, dušše sámegielat oahppit ožžot sámegiela oahpahusa. Báiki lei suomaiduvvamin, nu mo sámegiel oahpaheaddji dajai. Jearahallon oahpaheaddjit eai lean ožžon oahpu lohkan- ja čállinváttisvuođaid birra, dušše okta. Maŋŋá bessen gullat ahte Anára skuvllas lea sierra oahpaheaddji geas lea earenoamášpedagogalaš gelbbolašvuohta. Jus livččen dan diehtán ovdal, de livččen dieđusge Anára skuvlla válljen dutkanskuvlan. Bessen maid maŋŋá gullat ahte Gárasavvona skuvllas lea leamaš Jan Henry Keskitalo čájeheame norggabeal sámegielat lohkančehppodaga iskanmateriála. Eai leat nu galle sámegielat sierraoahpaheaddji geain lea earenoamáš pedagogalaš gelbbolašvuohta. Leat dušše Avvila skuvllas ja Anára skuvllas sámegielat sierraoahpaheaddjit. Deháleamos boađus mu guorahallamis lei fuomášit ahte suomabealde oahppanváttisvuođat dalán gieđahallojuvvojit. Earenoamášpedagogalaš fálaldat lea suomabealde earalágan go norggabealde. Juohke skuvllas lea sierraoahpaheaddji. Sierraoahpahus lea suomabealde juhkkojuvvon máŋgga oassái: oasseáigge sierraoahpahus, sirdojuvvon sierraoahpahus, heivehuvvonoahpahus ja hárjehanoahpahus. Ohppiide geain lea sirdojuvvon sierraoahpahus ferte ráhkaduvvot POOGP. Mun vásihin ahte luohkkáoahpaheaddjit dávjá heivehedje oahpahusa ohppiid dási mielde(heivehuvvon oahpahus). Erohus Norgga ja Suoma vuogádagas lea vuosttažettiin ahte suomabeal leat juhkkojuvvon diimmut juohke skuvlii doarjjaoahpahussii maid luohkkáoahpaheaddji doallá. Dát dagaha ahte oahppit geat leat leamaš buozas ovtta vahku sihkkarasttojit lága bokte ahte ožžot oahpu das maid earát leat čađahan. Oasseáigge sierraoahpahus lea dan láhkai buorre ahte oahppit ožžot veahki dalán go oahpaheaddji fuomáša oahppi rahčamin. Ii dárbbaš mannat áigi diagnostiseret ja ohcat gielddas sierraoahpahussii sierra diimmuid. Suomabealde ii dárbbašan sirdojuvvon sierraoahpahussii ohcat gielddas sierra diimmuid, go dan gal hoavda juohke skuvllas mearridii. Norggabeal PIRLS guorahallamis daddjui ahte go oahpaheaddji fuomáša oahppi lohkanrahčama, de 51 % oahpaheddjiin vurdet dahkamis maidege. Dát ii mu mielas doala deaivása jearahallon oahpaheaddjiid. Suoma sámeskuvllaid oahpaheaddjit gal dalán go fuomášedje lohkan- ja čállinváttisvuođaid fálle ohppiide veahki. Suoma skuvlla ortnet, lágabokte, lea mielde váikkuheame ahte lea vejolaš veahkehit ohppiid geain leat lohkan- ja čállinváttisvuođat. Suomabealde maiddái barge ohppiiguin geain ledje hállanváttisvuođat, nu go jietnadagat eai lean riekta. Oahppit besse dalán hárjehallagoahtit jietnadagaiguin. Muhtin pedagoga Åbo Universitehtas, Michael Uljens, lea čilgen manne suomabeal oahppit barget nu bures PISA-bohtosis. Namuhan veara lea dat čuoggá gos dadjá ahte suomabealde leat unnán heajut ja unnán buoremusat. Son dadjá ahte suomabeal oahppit leat čehppodagas dássálaga. Son oaivvilda ahte suomas vuhtiiváldet ohppiid, geaid ovdáneapmi, ahtanuššamat ja oahppama eavttut leat heajut, ja earenoamáš čeahpes oahppit eai oaččo nu ollu beroštumi. Nu mun maid lean vuohttán mu guorahallamis.</p>
<p>Mun lean hui duđavaš go lean beassan oahpásmuvvat Suoma skuvllain. Lean oahppan mo sii barget ohppiiguin geain leat lohkan- ja čállinváttisvuođat. Lean oahpásmuvvan sierraoahpahusa fálaldagain. Lean dán prošeavttačilgehussii iskan čilget dáid beliid maid ieš lean oahppan. Sis ii leat nu earenoamáš dat kártenoassi, muhto baicca dat sierraoahpahus. Doaivvušin ahte norggabeal skuvllat sáhtašedje iskat dáinna vugiin bargat eastadit lohkan- ja čállinváttisvuođaid, muhto dalle dieđusge dárbbašuvvojit ruđalaš doarjagat. Ohcejoga vuolledásis leat 21 oahppi ja sierraoahpaheaddjis lea sullii 15 dii./v sierraoahpahus. Nu ahte livčče smávit skuvllaide dárbbašuvvot beallevirgi ja stuorit skuvllaide ollesvirgi. Sierraoahpaheaddjis lea gelbbolašvuohta lohkan- ja čállinváttisvuođaid birra, mii luohkkáoahpaheaddjis ii leat. Mu mielas lei earenoamáš buorre go oahppit ožžo dalán veahki go fuomášuvvui miinu váttisin.</p>
<p>Gáldolistu: Elvemo Jarle (2000): Lese- og skrivevansker; Teori, diagnose og metoder. Fagbokforlaget, Bergen Gielalaš diđolašvuođa iskan 2002 Gundersen Dag Edvard (1986): Forskningslære og rapportskriving. EFU-avdeling ved Kristiansand lærerhøgskole. Kristiansand. Holme Idar Magne og Solvang Bernt Krohn (1995); Metodevalg og metodebruk.Tano.Otta. Lohkančehppodaga iskan 2002 Ohcejoga gieldda oahpahusdoaibma GIELDDALAŠ OAHPPOPLÁNA. Dohkkehuvvon gielddaráđđehusas §340/21.11.2000. Ohcejoga gieldda vuođđooahpahusa 1.-2. jahkeluohkáid sámegielat oahpahusa oahppoplána Utdanningsforbundet: FAKTAARK 2003:7. PISA 2003. http://www.edu.fi/svenska/ : Styrkdokument: Specialundervisning http://spektri.oph.fi/svenska : Månadens artikel: PISA –resultat 2004-förklaringar och utmaningar Mildosat: Jearahallan gažaldagat Gažaldagaid vástádusat Prošeavtta rehketdoallu</p>
</body></document>
