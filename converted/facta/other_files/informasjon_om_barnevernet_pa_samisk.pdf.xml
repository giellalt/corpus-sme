<document xml:lang="sme" id="no_id"><header><title>Mánáidsuodjalus – máná buoremussii</title><genre code="facta"/><author><unknown/></author><year>2001</year><wordcount>1193</wordcount><conversion_status type="standard"/><availability><license type="standard"/></availability><origFileName>https://www.regjeringen.no/globalassets/upload/bld/barnets_beste_brosjyrer/barnevernet_til_barnets_beste_samisk.pdf</origFileName><parallel_text xml:lang="nob" location="informasjon_om_barnevernet_pa_norsk.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p type="listitem">mearkkaš ahte mánáidsuodjalus galgá leat okto bargguin. Eará almmolaš etáhtain ja  fágaolbmuin lea maiddái ovddasvástádus dasa ahte mánát ja bearrašat geat dárbbašit  dan, ožžot veahki. Maiddái priváhta olbmuin lea ovddasvástádus. Ii leat juridihkalaš  ovddasvástádus, muhto moralalaš ovddasvástádus mii mis buohkain lea iežamet  lagamuččaide, erenoamážit mánáide.        Dieđihit áššiid mánáidsuodjalussii  Olu mánáidsuodjalusáššit álget dainna ahte váhnemat ieža váldet oktavuođa. Muhto  mánáidsuodjalanbálvalus oažžu maiddái olu oktavuođaváldimiid almmolaš bargiin,  kránnjáin, bearrašiin ja earáin geat fuolastuvvet máná dihtii. Buot dieđut  árvvoštallojuvvojit, ja jus ležžet ákkat, de guorahallojuvvojit dat dárkilat. Gustovaš  bearrašii dieđihuvvo ahte mánáidsuodjalanbálvalus bargá áššiin, ja vejolaččat  geahččala oažžut áigái ovttasbarggu.     Priváhta olbmot sáhttet dieđihit áššiid mánáidsuodjalussii namaheapmen. Dat  mearkkaša ahte sii dieđihit mánáidsuodjalussii ahte fuolastuvvet máná dihtii, muhto  háliidit iežaset identitehta bissut čiegusin gustovaš bearrašii. Mánáidsuodjalusa bealis  lea sávahahtti ahte olbmot muitalit namas. Vaikke vel olbmot háliidit leat  namaheapmen, de lea mánáidsuodjalus geatnegahtton guorahallat ášši dábálaš láhkai.  Mánáidsuodjalus sáhttá addit anonymitehta, muhto ii sáhte olbmuid luvvet  vihtangeatnegasvuođas go ášši galgá gieđahallat fylkkalávdegottis dahje dikkis. Dalle  ferte almmuhit gii lea dieđihan ášši.    Almmolaš eiseválddit ja bargit ovdamearkka dihtii skuvllas, mánáidgárddis ja PPbálvalusas lea iešheanalaš geatnegasvuohta geahččalit njulget dili jus mánás lea  lossat. Jus almmolaš eiseválddit vihkkot ahte mánná gillá duođalaš fuolahisvuođa  dahje illásteami, de sii leat geatnegahtton dieđihit ášši viidásit mánáidsuodjalussii.  Almmolaš bargit eai sáhte gáibidit anonymitehta.     Lága mielde leat maiddái olbmot ja ásahusat fitnolaš jávohisvuođageaskkuin  geatnegahtton dieđihit mánáidsuodjalussii dakkár áššiin. Dát gusto ovdamearkka  dihtii doaktáriidda, psykologaide, dearvvašvuođadivššáriidda, jortamovrraide jna.     Váttisvuođat leat dávjá stuorrát go ášši dieđihuvvo mánáidsuodjalussii. Bargun lea  áinnas eastadit máná vahágiid stuorrumis. Eanaš áššiin livččii danne ovdamunnin jus  mánáidsuodjalusain válddášii oktavuođa árat.        Mo bargá mánáidsuodjalus?  Go mánáidsuodjalus oažžu dieđu vuođuštuvvon fuolahisvuođavárohusas, de lea  geatnegahtton guorahallat ášši buoremus lági mielde. Álggos váldet oktavuođa suinna  gii dieđihii oažžut buoret dieđuid dasa mii lea oktavuođaváldima sivvan. Lea go juoga  maid dieđiheaddji ieš lea vásihan, vai lea go gullan juoidá earáin? Leat go konkrehta  dárkumat, vai lea go dieđihan árvvoštallama vuođul?     Mánáidsuodjalus bivdá lobi čájehit oktavuođaváldimiid. Jus dieđiheaddji geassá dieđu  ruovttoluotta, de árvvoštallá mánáidsuodjalus ahte galgá go dattetge čuovvolit ášši.  Jus mánáidsuodjalus mearrida geahčadit ášši, de bovdejuvvojit áinnas váhnemat  ságastallamii kantuvrii, dahje mánáidsuodjalus dieđiha ahte galledit ruovttu. Jus leat smávva mánát, de háleštit okto váhnemiiguin. Jus lea sáhka stuorát mánáin ja nuorain,  de sii dávjá leat mielde ságastallamis.     Váhnemiidda muitaluvvo dieđu birra ja ožžot vejolaččat lohkat dan. Dasto háleštit  sisdoalu birra. Mánáidsuodjalus dieđiha ahte sii váldet oktavuođa eará ásahusaiguin  geat dovdet máná, ovdamearkka dihtii dearvvašvuođastašuvnnain, mánáidgárddiin,  skuvllain, PP-bálvalusain ja sullasaččain. Váhnemiidda muitaluvvo maiddái sin  vuoigatvuođaid birra, ovdamearkka dihtii ahte sis lea vuoigatvuohta oaidnit raportta.     Goas mánáidsuodjalus galgá seaguhit iežas?  Norggas lea mánáid fuolahus ja bajásgeassin váhnemiid ovddasvástádus ja  geatnegasvuohta. Mánáin oaivvildit mii olbmuid vuollel 18 jagi. Jus almmolaš ásahus  galggaš seaguhit iežas áššái, de ferte das leat láhkavuođđu. Mánáidsuodjalusláhka ja  hálddašanláhka sisttisdollet deháleamos mearrádusaid dán hárrái. Buot dákkár  mearrádusaide lea almmatge čadnon viiddis árvvoštallan.    Mánáidsuodjalus lea geatnegahtton seaguhit iežas go:</p>
<p type="listitem">Mánás ruovttudili dahje eará sivaid geažil lea erenoamáš dárbu veahkkedoaibmabijuide.</p>
<p type="listitem">Máná beaivválaš fuolahusas leat duođalaš váilevašvuođat, dahje duođalaš váilevašvuođat persovnnalaš oktavuođas ja oadjebasvuođas maid dárbbaša  iežas agi ja ovdáneami ektui.</p>
<p type="listitem">Váhnemat eai fuolat ahte buohcci, dahje doaibmahehttejuvvon dahje erenoamáš áimmahuššan mánná oažžu iežas dikšun- ja oahppodárbbu gokčojuvvot.</p>
<p type="listitem">Mánná illástuvvo dahje vásiha eará duođalaš veahkaválddi ruovttus.</p>
<p type="listitem">Lea čielgasit jáhkehahtti ahte máná dearvvašvuohta dahje ovdáneapmi sáhttá duođalaččat vahágahttot go váhnemat eai sáhte váldit doarvái ovddasvástádusa  mánnái.</p>
<p type="listitem">Mánás leat duođalaš láhttenváttisvuođat:  - duojážassii dahje jeavddalaš rihkolašvuohta  - duojážassii gárrenávdnasiid  boasttugeavaheapmi dahje eará láhkai.     Jus mánáidsuodjalus diehtevassii oažžu dákkár diliid birra, de lea geatnegahtton vajot  guorahallat ášši dárkilat.        Máná buoremussii  Mánáidsuodjalusa barggu badjeprinsihppa lea ahte doaibmabijut mat álggahuvvojit,  galget leat máná buoremussii. Jus mánáin ja váhnemiin leat vuostálas beroštumit, de  lea danne deasta mánnái mearrideaddji. Dát lea nannejuvvon mánáidsuodjaluslágas.  Mánáidsuodjalus galgá dattetge álo geahččalit oažžut váhnemiid ovttasbargat  plánejuvvon doaibmabijuid hárrái.      Eastadeaddji doaibmabijut  Dábálaččat lea buoremusat mánnái bajásšaddat iežas ruovttus. Mánáidsuodjalus galgá  álo danne álggos árvvoštallat lea go vejolaš veahkehit bearraša buoret doaibmat  eastadeaddji doaibmabijuiguin. Eastadeaddji doaibmabijut sáhttet leat:</p>
<p type="listitem">Ráđiid ja oaivadusaid bearrašii addit, ovdamearkka dihtii nammadit bearráigeahčči</p>
<p type="listitem">Ekonomalaš doarjja mánnái vai mánná sáhttá searvat astoáigedoaimmaide js.</p>
<p type="listitem">Dudden attedettiin ruovttuveahki dahje saji mánáidgárdái, skuvlaastoáiggeortnegii ja sullasažžii</p>
<p type="listitem">Doarjjaolmmoš</p>
<p type="listitem">Galledanruoktu     Eará doaibmabijuid/metodaid vuolggasadji lea ahte veahkki mánnái dahje nurrii eanet  galgá addot váhnemiid doarjagiin ja aktiiva searvamiin. Sáhttet leat searvamat  etniidjoavkkuide dahje iešbirgenjoavkkuide, Marte Meo-metoda geavahit bearrašis,  fállat Home-Start Bearašoktavuođa, Bearašráđđádallama dahje Intensiiva  bearašoaivadusa.     Erenoamáš diliin lea dárbbašlaš čađahit doaibmabijuid váhnemiid miehtama vuostá.        Fárrehuvvot ruovttus eret  Váldit badjelasas máná fuolahusa dáhpáhuvvá dušše erenoamáš diliin. Fuolahusa  badjelasas váldin lea duođalaš lávki sihke mánnái ja váhnemiidda. Danne fertejit leat  erenlossa ákkat ovdal go dahká dakkár mearrádusaid.    Easkka dalle jus eastadeaddji doaibmabijut ruovttus eai veahket, de sáhttá leat  áigeguovdil fárrehit máná ruovttus eret. Dát sáhttá dáhpáhuvvat váhnemiid  miehtamiin dahje dan haga. Jus várohuvvo groava fuolahisvuohta dahje illásteapmi,  de sáhttá máná vajot doalvut eret. Muhto dát lea spiehkastat, váldonjuolggadus lea  ahte vuosttažettiin galgá geahččalit doaibmabijuid ovttas váhnemiiguin.    Jus mánáidsuodjalanbálvalus ja váhnemat leat ovttaoaivilis dasa ahte mánná ovtta  áigodahkii galgá fárrehuvvot eret ruovttus, de sáhttá dat dáhpáhuvvat almmá ahte  mánáidsuodjalusa formálalaččat váldá badjelasas máná fuolahusa.     Fuolahus badjelasas váldinášši galgá gieldda mánáidsuodjalus válmmaštit ja stáhtalaš  sorjjasmeahttun fylkkalávdegotti mearrida dan. Fylkkalávdegottis leat 5 miellahtu  mas jurista lea jođiheaddjin. Váhnemiin lea dalle riekti leat mielde ášši gieđahallamis,  muhto ii ráđđádallamis ja jienasteamis.    Fuolahusa badjelasas váldimis árvvoštallojuvvo maiddái ahte galgá go máná fárrehit  biebmoruktui vai mánáid- ja nuoraidruktui. Oanehat orrumis mas rehkenastet ahte  mánná fargga beassá fas iežas bearraša lusa, válljejuvvo áinnas ásahus.     Jus lea sáhka guhkes orrumis, de válljejuvvo dábálaččat biebmoruoktu danne go dat  sulasta eanemusat dábálaš bearraša. Go fárreheapmi biebmoruktui dáhpáhuvvá maŋŋá  fuolahusa badjelasas váldima mearrádusa, de cealká mánáidsuodjalusláhka ahte  biebmoruovttu galgá válljet máná iešlági ja dárbbu fuolahussii ja oahppamii dássedis  birrasa vuođul. Dát mearkkaša ahte mánná berre fárrehuvvot birrasii mas mánná  sáhttá bisuhit ja ovdánahttit iežas identitehta ovdamearkka dihtii go lea sáhka  čearddalašvuođas ja oskkus.    Jus oktavuohta váhnemiiguin sáhttá vahágahttit máná, de sáhttá fylkkalávdegoddi  maiddái mearridit ahte máná čujuhus galgá leat čiegusin váhnemiidda.</p>
<p>Go mánná lea čájehan duođalaš láhttenváttisvuođaid, de sáhttá fylkkalávdegoddi mearridit ahte mánná galgá fárrehuvvot ásahussii dikšumii. Dákkár fárreheami sáhttá čađahit máná ja váhnemiid miehtamiin dahje dan haga. Jus lea máná buoremussii, de sáhttá muhtun áššiin maiddái mearridit ahte váhnemiin galgá váldot eret váhnenovddasvástádusa mánnái. <em type="bold">Oasehasvuoigatvuođat – váidinvuoigatvuohta </em>Gieldda mánáidsuodjalusa buot mearrádusaid sáhttá váidit fylkkamánnii. Dát gusto vuosttažettiin veahkkedoaibmabijuid mearrádusaide (eastadeaddji doaibmabijuid). Hálddašanlága mielde galgá váidit mánáidsuodjalusa mearrádusa 3 vahku siste. Fylkkalávdegotti mearrádusaid (ovdamearkka dihtii fuolahusa badjelasas váldin) sáhttá stevdnet gieldda- dahje gávpotriektái rievttálaš dárkkisteapmái. Áigemearri stevdnet ášši riektái lea 2 mánu. Sis geat leat ášši oasehasat, lea váidinvuoigatvuohta ja ášševuolggahanvuoigatvuohta. Dát gusto vuosttažettiin máná váhnemiidda go sis lea oassi váhnenovddasvástádusas mánnái. Mánná ieš lea maiddái ášši oasehas go lea badjel 15 jagi ja ádde ášši. Maiddái jus mánná lea vuollel 15 jagi, de sáhttá fylkkalávdegoddi sutnje erenoamáš diliin addit oasehasvuoigatvuođa. Jus ášši guoská doaibmabijuide mánáide láhttenváttisvuođaiguin, de adno mánná oasehassan beroškeahttá agis. Vaikke mánná ii leat ášši oasehas, de galgá mánnái dieđihuvvot ja mánná galgá leat mielde digaštallamis go máná ovdáneapmi, láddan ja ášši luondu gáibida dan. Go mánná lea deavdán 12 jagi, de galgá álo beassat dadjat iežas oaivila ovdal go mearridit fárrehit su biebmoruktui, ásahussii dahje maŋŋelis fárrehit. Advokáhta sáhttá ovddastit ášši oasehasaid. Almmolašvuohta máksá advokáhtagoluid áššiin maid fylkkalávdegoddi gieđahallá ja maiddái vejolaš maŋit duopmostuollogieđahallamiid goluid. </p>
</body></document>
