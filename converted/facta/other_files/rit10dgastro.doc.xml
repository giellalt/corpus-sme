<document xml:lang="sme" id="no_id"><header><title> 
Untitled
</title><genre code="facta"/><author><unknown/></author><translator><unknown/></translator><translated_from xml:lang="nob"/><year>2006</year><wordcount>375</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><multilingual><language xml:lang="nob"/></multilingual><origFileName>RIT10dGASTRO.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.6 $; common.xsl  $Revision: 154948 $; </version></header><body><p xml:lang="nob">GASTROLAB., 9.GEARDI, soadji B3</p>
<p>Tlf. 77 62 69 57 / 77 62 69 36</p>
<p>Du gassačoali iskkadeapmi (colonoskopiija) lea plánejuvvon</p>
<p> (beaivi)  19 dii. </p>
<p xml:lang="nob"><em type="bold">DIEHTUN: </em></p>
<p>Dán iskkadeami ulbmil lea oažžut čielgasii lea go gassačoalis dávda. Iskka</p>
<p>deapmi dahkkojuvvo dainna lágiin, ahte soddjilis bohcci (endoskopa) coggojuvvo bahta</p>
<p>oali čađa gassačoallái ja vejolaččat seakkačoallái ge. Instrumeanttaiguin lea vejolaš váldit vuohččecuoccas iskosiid, jos lea dárbu. Iskkadeapmi sáhttá unohastit. Jos du mielas lea unohas, de sáhttit bidjat dutnje bávččasgeahpedeaddji ávdnasa. De fertet dás vuordit 2 diimmu maŋŋil iskkadeami, ja dan beaivvi don it sáhte vuodjit biillain.</p>
<p xml:lang="nob"><em type="bold">RÁHKKANEAPMI ČOALLEISKKADEAPMÁI: </em></p>
<p>Iskkadeapmi lihkostuvvá buoremusat jus don leat lihkostuvvan gurret iežat gassačoali bures.</p>
<p xml:lang="nob"><em type="bold">VAHKU OVDAL ISKKADEAMI: </em></p>
<p>Pasieanttat geaid gassačoalli galgá iskkaduvvot, eai galgga lagamus 7 beaivvis ovdal iskka</p>
<p>deami leamaš dakkár røntgen-iskkadeamis, mas kontrástaávnnas geavahuvvo. Eai ge maŋimuš vahkus ovdal iskkadeami galgga geavahuvvot tableahtat, main lea salicylsuvri (Acetyl-salicylsuvri, Dispril, Globentyl, Globoid, Albyl-E, Magnyl, Alka-Seltzer), ruovdetableahtat dahje eará ruovdás ávdnasat.</p>
<p>Maŋimuš vahku ovdal iskkadeami don it galgga borrat:</p>
<p>joŋaid, varamiid (bringebær), gárveniid dahje luopmániid.</p>
<p xml:lang="nob"><em type="bold">GEAVAT IEŽAT DÁBÁLAŠ DÁLÁSIID NUGO LÁVET GE </em></p>
<p>Earret: Deavdi ávdnasiid geavaheapmi (omd. gordnegaraid, sárastableahtaid, Lunelax. Metamucil, Inolaxol ja Vi-Siblin nammasaš ávdnasiid ja beallemasgilvagiid geavaheapmi) lea gildosis lagamus 7 beaivvi ovdal iskkadeami.</p>
<p>Jos dárbu: Geavat baicca earalágán ávdnasiid mat álkidahttet baikima.</p>
<p xml:lang="nob">LOGA NUPPEBEALDE</p>
<p>Du iskkadeapmi gáibida dan ahte čoalli vuos bures buhtistuvvo. Guokte lihtter Coloprep nammasaš ja 2 seahkača Pico-Salax nammasaš ávdnasat veahkehit du lihkostuvvat dainna. Goappašiid ávdnasiid fidnet oastit gávpogis dálkkasgávppis dahje buohcciviesu dálkkasgávppis. Jos don ásat lagabus Finnsnes, Áisejoga dahje Skiervvá, de váldde dan báikki dálkkasgávppiin oktavuođa mii lea lagamusas.</p>
<p xml:lang="nob">MAID GALGGAT BARGAT:</p>
<p xml:lang="nob">BEAIVVI OVDAL ISKKADEAMI:</p>
<p>Iđđes don borat geahppa iđđedisbiepmu ja ovtta seahkača Pico Salax. Dasto it galgga maidege šat borrat, muhto jugadit ollu čielga juhkamušaid (deaja, gáfe, sáftta, minerálačáži, gehppes vuollaga, liema, čázi) miehtá beaivvi.</p>
<p>Dii. 16.00: Don válddát ođđa seahkaža Pico Salax.</p>
<p>Dii. 1830: Don galggat juhkat Coloprep-nammasaš gurrengolgosa 40 minuhtas, ja dehálaš lea ahte visot jugat, vaikko dan máistu lea miela vuostái. Juga vaikko bruvssa dahje sáftta dasa lassin.</p>
<p xml:lang="nob"><em type="bold">IEŠ ISKKADANBEAIVVI: </em></p>
<p>Galggat juhkat ollu čielga juhkamušaid.</p>
<p>Jos it sáhte boahtit dan diibmui maid leat ožžon, de lea dehálaš ahte midjiide riŋget ja dieđihat nu árrat go fal vejolaš, telefuvdna 77 62 69 57 dahje 77 62 69 36.</p>
<p>Ustitlaš dearvvuođat</p>
<p xml:lang="nob">RiTø gastrolaboratoria</p>
<p>bargiin</p>
</body></document>