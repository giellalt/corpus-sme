<document xml:lang="sme" id="no_id">
  <header>
    <title>Boazodoallo ođđasat</title>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2004</year>
    <place>http://www.reindrift.no/index.gan?id=632&amp;subid=0</place>
    <publChannel>
      <publication>
        <publisher>Reindriftsforvaltningen</publisher>
      </publication>
    </publChannel>
    <wordcount>3843</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <parallel_text xml:lang="nob" location="428_1.pdf"/>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.9 $; common.xsl  $Revision: 154948 $; </version>
  </header>
  <body>
    <p><em type="italic">Oaivečálus</em> </p>
    <p>Guovvamánu 17. beaivvi vuolláičállojuvvui boahtte jagaš Boazodoallošiehtadus. Goappašit oasit ožžot leat duhtavaččat dainna ođđa šiehtadusain. E.e.. sáhttá namuhuvvot:</p>
    <p type="listitem">• buvttadandoarjja jotkkojuvvo</p>
    <p type="listitem">• buoriduvvon njuovvaneavttut vuoruhuvvojit</p>
    <p>Eaktun dáidda lea dieđusge ahte váldet go njuovahagat vuosttá gávpečorragiid. Šiehtadusbealit mearridedje áibbas ođđa doarjjaortnega diibma. Dan ođđa ortnegis ii oainne bohtosiid jus boazoeaiggádat eai vuovdit bohccuid. Dát jahki lea čajehan ahte ollu sáhttá buoriduvvot das movt njuovahagat doibmet ja mot bohccobierggu jođihit. Šiehtadusbealit šattaiga ovttaoaivilii bidjat 5 mill. ruvnno e.e. oastit 2 njuovvan-biilla. Boazodoallu ii nákce vel ovtta jagi mas njuovvanvejolašvuođat hehttejuvvojit. Njuovvan-biillaid oastin sáhttá máŋgga ládje leat rievttes strategiija, muhto de galgá maiddái leat gozuid alde ahte das sáhttet leat máŋga heajos beali. Jus ealáhus galgá alcces sihkkarastit stuorit oasi bohccobierggu árvoháhkamis, de ferte maid oastit ja jođihit rustega mas biergu gárvvistuvvo, ja dasa lassin ferte ferte viššalit márkanfievrredit buvttaga. Njuovvanrustegiid oastit iešalddis ii buorit dili, muhto baicca sáhttá vearaskahttit dili. Lea imašlas ollu olbmuide jurddašit ahte njuovvanbázahagaid, gubmuid, sáhttá gittiide biđget vai buorida šattu, muhto eatnan vuollái ii oaččo roggat. Lea movttidahtti go Smuk/ Nesseby A/S Várjjagis (geahča artihkala bláđis), boahtte jagi sáhttá gieđahallat iežas njuovvanbázahagaid hálbelii go kompostere dan. Berre veardidt galgá go diekkár kompost-rustegiid ásahit eará sajiide.</p>
    <p>Lea ovttamielalašvuohta geavahit ollu návccaid fuomašuhttit bohccobierggu olbmuide. Ovdal juovllaid čađahuvvui kampanje ovttasráđálaččat Opplysnings-kontoret for Kjøtt nammasaš ásahusain, ja das lei buorre boađus. Seammasullásaš kampanje boahtá čađahuvvot ovddabeal beassážiid ja čakčii. Go ii leat leamaš márkanfievrredeapmi guhkes áigái, sáhttet stuorit kampanjet dagahit buoret jođu bohccobiergui. Guhkit áiggi badjel lea dárbu ráhkadit bistevaš struktuvrra dasa movt jođihit bohcco-bierggu. Movt ja makkár strategiijaid galgá geavahit loktet bohccobierggu árvvu ja movt galgá márkanfievrredit dan, berre leat hástalus sidjiide geat barget oláhit iešguđetlagan márkaniidda.</p>
    <p>Álttá diggegoddi lea duomus guovvamánu 18. beaivvi 2004 gávnnahan ahte 6 boazodoalli, geat ledje áššáškuhtton rihkkut guohtunrájiid, eai leat bargan maidege lobihemiid. Duomu vuođđu lea go ii leat čielggas geas lea guođohan-vuoigavuohta Árramarrasis. Riekti dadja duomustis ahte rihkkun-áššiid lea váttis čielggadit go lea sáhka oamastanvuoigatvuohta guohtuneatnamiidda. Maŋemus jagiid lea leamaš ráfálaš siiddastallan ja unnan mastalmasat Finnmárkku dálveguohtunguovlluin. Jus dat galgá bistit, lea dárbbašlaš ahte vuoigatvuođat guohtuneatnamiidda čielggaduvvojit. Eanandoalus čielggaduvvojit diet vuoigatvuođat Eananjuohkinrievttis. Berre maiddai ásahuvvot duopmostuollu dan ođđa sundi-ámmahii Sis-Finnmárkkus mii lea aitto ásahuvvon, mas sáhttá čielggadit vuoigatvuođa-gažaldagaid boazodoalus.</p>
    <p>Ođđajagimánu loahpageahčen heitii Eanandoallodirektevra Almar Sagelvmo virggistis, go lei leamaš 18 jagi ámmahis. Mii hálidit dan oktavuođas giitit Almara buori ovttasbarggu ovddas.</p>
    <p><em type="italic">Johan Ingvald Hætta</em> Maiddái nuorttabealde lassánit bohccot </p>
    <p>Maiddái nuorttabealde lassánit bohccot</p>
    <p><em type="bold">Lea media-hušša Oarje-Finnmárkku</em> <em type="bold">boazologu geažil dál. Muhto NuortaFinnmárkku boazodoalloagronoma</em> <em type="bold">Arne Hansen diehtá vissásit ahte</em> <em type="bold">maiddái Nuorta-Finnmárkkus lassána</em> <em type="bold">boazolohku.</em> </p>
    <p><em type="italic">Per Torbjørn Jystad</em> <em type="italic">Sámás: ImO</em> </p>
    <p type="listitem">– Muhtun orohagain leat ollu bohc</p>
    <p>cot, muitala Hansen, ja sus leat jurdagat boahtteáiggi birra. Easkka maŋŋel lohkamiid čakčat dihtet sii guđe guvlui boazolohku manná, muhto buorit dálkkádagat maŋŋemus jagiid, buorit dálvvit ja buorit guohtumat dahket ahte boazolohku lassána maiddái Nuorta-Finnmárkkus. Hansen árvvoštallá ahte boazoeaiggádiin ii leat mihkke ákkaid njuovvat dál. Son namuha konkrehtalaččat Oarje-Finnmárkku boazologu heiveheami.</p>
    <p type="listitem">– Lea lunddolaš ahte boazologut</p>
    <p>lassánit dál. Eatnasat jurddašit OarjeFinnmárkku boazologu heiveheami bonusortnega birra ja dáidet vuordit seammalágán eavttuid, jus boahtá nu guhkás ahte ferte čađahit erenoamáš doaimmaid unnidan dihte boazologu Nuorta-Finnmárkkus, lohká son. Lassin lei vel váttis márkandilli, vaikko Kárášjoh-guovllus leat eatnasat beassan njuovvat čakčat ja dálvet. Seammaládje go Oarje-Finnmárkkus de leat dáppe nai gáržžes dálveguohtumat. Ii leat nu álki heivehit buot oktii. Buolbmága ja Kárášjoga ođđa rájiid gulaskuddama cealkináigi lea maŋiduvvon ja nu dat ášši ii šatta gieđahallot ovdal geasi.</p>
    <p>Hálkkavárri – ja álbmotrievtti guhkes geaidnu </p>
    <p><em type="bold">Juovlamánus diibmá vuoittahalai Orohat 14 vuosttáš</em> <em type="bold">álgovuorus gilvvus Suodjalusain Hálkkavári alde. Easkka</em> <em type="bold">7–8 jagi geahčen čielgá loahpalaččat lea go bohccuin vai</em> <em type="bold">bombengirdiin vuosttašriekti dán guvlui.</em> </p>
    <p><em type="italic">Čállán Per Torbjørn Jystad</em> <em type="italic">Sámás: Inger-marie A. Oskal</em> </p>
    <p>Leat oktiibuot 25 doaibmadoalu mat leat gáibidan Suodjalusa bissehit hárjehallanbombemiid Hálkkaváris, ja Orohaga 14 A boazoeaiggádiin leat máŋga prinsihppalaš <span type="quote">«gaskavuođa»</span> sihke Suodjalusain ja Stáhtain. Stuoradiggi ja ráđđehus eai leat goasse gieđahallan Hálkkavári geavaheami báhčinguovlun. Suodjalus ii leat viggan ge bággolotnut guovllu sihkkarastin dihte alcces báhčinguovllu. Eai ge leat čađahuvvon makkárge čielggadeamit geavaheami dáfus – Suodjalus dárbbašii eanet eatnamiid iežas doibmii, ja nu dat dušše válddii guovllu atnui 1960-logus.</p>
    <p><em type="bold">Vuosttaldeapmi attii buhtadusa</em> Vuosttaldeamit baicca eai leat váilon. Boazosámit vuosttaldedje Iŋggášguolbana báhčinšilju viiddideami Hálkkavárrái 40 jagi dás ovdal. 1972 rájes lassánii báhčinguovllu geavaheapmi sakka ja boazosámit bálkáhedje advokáhta. Ulbmilin lei duođaštit ahte Suodjalusas ii leat riekti dán guvlui, mii muđui rehkenasto gullat Finnmárkku buoremus bievlaguohtumiidda. Bággolotnunášši ii datte vuolggahuvvon goasse. Dan sadjái sohppojuvvui 1981:s ahte boazoeaiggádat ožžot jahkásaš buhtadusa 1996 rádjái. Reivves borgemánu 27. beaivvi 1981 mieđihii Suodjalus ahte jus dan maŋŋel áigot geavahit guovllu, de sii fertejit bággolotnut, muitala Geir Haugen gii ovddasta orohaga 14 A boazoeaiggádiid. Dát reive lea ášši guovddážis – ja dan ii sáhte earaládje áddet, nugo Hammerfeastta diggeriekti dagai juovlamánus diibmá. Juo 1981:s mieđihuvvui čielgasit ahte Suodjalusas ii lean formála geavahanriekti, ja go láigosoahpamuš Statskogain nogai 1996:s, de ferte Suodjalus ođđasis šiehtadallat boazodoaluin. </p>
    <p><em type="bold">Vuostelasvuođat čavget</em> 1996 rájes leat leamaš ođđa šiehtadallamat, mat čavge 1999/2000 áigge, go boazodoallu fuomášii ahte Suodjalus Hálkkavárrái. Orohat váiddi ášši nammariektái ja Stáhta vuollánii – geaidnohuksen bissehuvvui. Muhto bombenguovllus gal ii bistán ráfi. Almmá dieđitkeahttá boazodollui áigo dál maiddái Nato-lihtu girdit bombegoahtit doppe. Dan dat orohat vikkái ge caggat gaskaboddosaš bissehemiin nammarievttis diibmá. Muhto Haugen deattuha ahte dát ášši, mii juo lea ollu beaggán mediain, ii leat go vuosttaš álgovuorru, mii čađahuvvo buohtalaga váldoáššiin. Orohat vuoittahalai Hammerfeastta diggerievttis. Mearrádus lea váidojuvvon lágamánneriektái. Beroškeahttá das mii doppe celkojuvvo – dahje vejolaš váiddaášši gieđahallamis Alimusrievttis, de ferte Stáhta Suodjalusa bokte okte vuodjit bággolotnunášši, deattuha Haugen. Lea juo čađahuvvon boazodoallofágalaš čielggadeapmi, mii lea Suodjalusa vuosttaš lávki bággolotnunášši guvlui. </p>
    <p><em type="bold">Stuoradiggeášši</em> Bealisteamet leat oččodeame Stuoradikki gieđahallat Hálkkavár-ášši dokumeanta 8 evttohusa bokte, mii dasto manná ráđđehussii. Jus dan oláhit, de ferte suodjaluslávdegoddi seahkánit áššái, beroškeahttá das maid Suodjalus dahká. Lávdegotti evttohusa olis ferte Stuoradiggi loahpalaččat mearridit Hálkkavári geavaheami, lohká Haugen. Vaikko Stuoradiggegieđahallan ii dáhpáhuva jur ihttin ja vaikko muđui ii dieđe mii sáhttá geavvat dan radjái, de rehkenastá Haugen eanemus jahkehahttin ahte Stuoradiggi ii bisset Suodjalusa. Muhto geavaheapmi sáhttá ráddjejuvvot ja báhčinguovllu stuorát viiddidemiin ii soaitte šaddat mihkke. Jus boazodoallu ii dohkket diekkár čovdosa, de ferte Suodjalus álggahit bággolotnunášši. Árvvoštallamis mii dan čuovvu áigu boazodoallu dasto čuoččuhit ahte mearrádus lea lobiheapmi, dan dihte go rikku álbmotrievtti. Ja easkka dalle – máŋgga jagi geahčen – láhkonišgoahtit ášši duohta váibmosa. Jus árvvoštallamis eat boađe ovttaide, de šaddet ođđa diggeáššit. Vuos diggerievttis, dan ođđa sámi duopmostuolus. Dasto bajitárvvošteapmi lágamánnerievttis ja loahpas alimusrievtti gieđahallan. Jus buot dát čađahuvvo, de ádjána 7–8 jagi ovdal go </p>
    <p>Iŋggášguolbana ja Hálkkávári báhčinguovlu</p>
    <p>Báhčinguovlu lea Porsáŋggu gielddas ja doaibmá dál Porsáŋggu garnisovnna báhčin- ja hárjehallanguovlun. 1955:s soabai Suodjalus Statskog SF:s láigohit Iŋggášguolbana báhčinguovllu. 1996:s oaččui Suodjalus maiddái láigosoahpamuša Hálkkavári dáfus. Dát soahpamušat ledje 1989 ja 1996 rádjái, muhto guhkiduvvojedje. Duohta šiehtadallamat boazoeaiggádiid vuoigatvuođaid alde álge easkka go Alimusriekti lei cealkán duomu Álttesjávrri áššis 1968:s. Šiehtadallamat eai ožžon áigái soahpamuša ja Suodjalus gáibidii nappo árvvoštallamiid 1979:s. Árvvoštanduopmu celkojuvvui 1982:s, ja dasto lei bajitárvvošteapmi 1985:s. Bajitárvvošteapmi váidojuvvui Alimusriektái, mii celkkii duomu 1986:s, man mielde boazoeaiggádiidda juolluduvvui jahkásaš buhtadus. 1996 rájes leat bealálaččat šiehtadallan, almmá soabadeami haga. Suodjalus ii leat datte rievttálaččat ášši loahpahuvvo, – muhto iežamet mielas leat mis buorit vejolašvuođat vuoitit Alimusrievttis. ON’ olmmošvuoigatvuođalávdegotti dábálaš geavada mielde lea mis buorre ášši, deattuha Haugen.</p>
    <p><em type="bold">Riikkaidgaskasaš duopmostuolut mearridit</em> Jus boazodoallu vuoittahallá Alimusrievttis stuoradiggemearrádusa doallevašvuođa alde, de dat almmotge ii dárbbaš leat loahppaboađus dán áššis. Loahpa loahpas leat riikkaidgaskasaš duopmostuolut mat mearridit álbmotrievttálaš áššiin. Sihke boazoeaiggádiidda ja Suodjalussii lea Hálkkavári ášši dan duohken man guhká dáhttot ja gillejit vuodjit ášši. Ii leat vuos čielggas man muddui lea vejolaš oláhit čovdosa almmá dan haga ahte vuodjit ášši buot ásahusaid bokte mat dás leat namuhuvvon. Haugen goit ii jáhke ahte Suodjalus ihcalis mieđáhallá Hálkkavári áššis. Suodjalus lea plánen viiddidit báhčinguovllu vai sáhttet hui badjin bombet. Muhto ii dárbbaš nu ollu ovdal go dákkár áššiin vuoitá álbmotrievtti áššin. Dat baicca dáidá balddahallágoahtit Suodjalusa dađi mielde go ášši ovdána, navdá Haugen. </p>
    <p>Porsangmoen og Halkavarre skytefelt</p>
    <p>Skytefeltet ligger i Porsanger kommune fungerer i dag som skyte- og etter Høyesteretts avgjørelse i Altavannsaken i 1968. Forhandling</p>
    <p>Erenoamáš badjeolmmoš</p>
    <p type="listitem">– Ikke som andre reindriftssamer</p>
    <p><em type="bold">Anders Eira ii leat aiddo dakkár go eará badjeolbmot. Son</em> <em type="bold">ii máhte 4-juvllagiin. Ii ge son das beroš, go buoremusat</em> <em type="bold">liiko vázzit ja čuoigat.</em> </p>
    <p><em type="italic">Agnar Berg</em> <em type="italic">Sámás: ImO</em> </p>
    <p type="listitem">– Mun gal váccán, in ge hálit bidjat iežan teknihkalašrust</p>
    <p>tegiid nuodjái. Mun gulan <span type="quote">«ovdalašbadjedillái»</span>, ja dalle háliidan lojes ealu man lea álki guođohit, lohká Anders Eira.</p>
    <p>geasset bargat ealuin.</p>
    <p type="listitem">– Ii ábut gesiid lumostallat jus eallu galgá bissut lodjin.</p>
    <p>Dalle go bohccuin leat ođđa gaccat, ja leat nulpen, de lea álki beatnagiin daid <span type="quote">«stivret»</span>, čilge Eira. Anders Eira lea Kárášjogas eret, gos su sogat leat guhká bargan bohccuiguin. Dál lea sus boazodoallu Nordlánddas ja ássá Styrkesnesas Sørfold gielddas ja orohat lea Sørfold ja ránnjágieldda Steigen rájiid siskkobealde. Hálkkavári báhčinšillju viiddideami geažil jođii son lulás. Doppe gos dál lea báhčinšillju, lei su olbmuid geasseguohtuneanan.</p>
    <p type="listitem">– Muittán ahte leimmet misiid mearkume 1963:s go</p>
    <p>helikopter girddášišgođii das lahkosis. Gulaskudden sámifálddis manne nu girddašit, ja son muitalii ahte lea mearriduvvon ásahit báhčinguovllu dohko. Dat dagahii ahte mii fertiimet sakka rievdadit iežamet doaimma, dat čuozai munnje garrašit ja dan rájes in oaidnán šat iežan boazodoalus boahtteáiggi doppe, lohká Eira.</p>
    <p><em type="bold">Buorit guohtumat</em> 1968:s álggii Anders Eira boazodoalloskuvlii mii dalle lei Borkenesas – ulbmilin lei váldit oahpu geaidnun eret boazodoalus. Dasto barggai son boazodoalu stáhtakonsuleantta kantuvrras Romssas, ovdal go álggii Dálveeanandoalloskuvlii Oslos. Oslos anii son áiggi ávkkálaččat, go eahkediid váccii vel gávpeskuvlla. Go lei oahpuin geargan Oslos álggii son bargat golmma-jagi prošeavttas Guovdageainnus 1975 rájes 1978 rádjái, man ulbmil lei buoridit boazodoalu gánnáheami. </p>
    <p type="listitem">– Dađi mielde šaddagođii fas miella bargat bohccui</p>
    <p>guin, ja ožžon ge vejolašvuođa álgit Helgelándii Nordlándda fylkkas. Doppe šadden John Petter Gaup siidaguoibmin, gii lei juo ovdal johttán dohko. 1987:s oaččui son ođđa vejolašvuođaid davvelis Nordlándda fylkkas. Dál lea Ándes ja su 27-jahkásašbártnis goabbat doaibmadoallu doppe.</p>
    <p type="listitem">– Lean vissis ahte munnos leat Norgga buoremus bohc</p>
    <p>cot. Dáppe leat guohtumat dego sivdniduvvon boazodollui. Muhto munno orohaga davábealde leat moadde orohaga reastaluvvon, ja nu sáhttá munnuide nai geavvat jus eiseválddit eai rievdat boraspirepolitihka, navdá Eira.</p>
    <p type="listitem"><em type="bold">• Reindriftsregnskap m/Næringsoppgave</em> </p>
    <p type="listitem"><em type="bold">• Opplæring</em> </p>
    <p><em type="italic">Bruk PC til å fylle ut:</em> Anders Eira muitala ahte son gávnnai vuosttaš geatkebieju guokte jagi maŋŋel go jođii dálá orohahkii. Vuosttaš jagiid lei miesseproseanta 95. Maŋemus vihtta jagi lea orohat massán 60–70 % misiin ja vel arvat rávis bohccuid. </p>
    <p type="listitem">– Moai sáhtášeimme atnit gitta 350 bohcco goabbáge,</p>
    <p>muhto dan ean bastte. Lea Luondduhálddašandirektoráhtta mii galggašii hálddašit luonddu, muhto dat ii leat riekta ahte moai galge biebmat boraspiriid. Eiseválddit livčče galgan Bern-konsvenšuvnna, man ulbmil lea gáhttet borašpiriid, bidjat vuostálaga ILO-konvenšuvnnain, mii galgá min birgejumi suodjalit. Eira ii loga iežas leat boraspiriid vuostá, muhto deattuha ahte logut leat menddo stuorrát dál. Vaikko lea ge boraspiregiksi, de Anders Eira liikká lea ilus go lea johtán Nordlándii.</p>
    <p type="listitem">– Mis leat buorit guohtumat dáppe. Finnmárkkus leat</p>
    <p>nákkisvuođat ja masttadeamit, mat mis eai leat. Mis leat maiddái lojit bohccot go doppe. Finnmárkku boazodoallu orru gártan bisánkeahtes jorrui teknihkalašrusttegiid ja boazologu dáfus. Finnmárkku badjeolbmot dárbbašit ollu mašiinnaid go leat ollu bohccot, ja sii dárbbašit ollu bohccuid vai nagodit doallat nu ollu mašiinnaid. Ovtta mun gal datte váillahan dáppe – sámi birrasa. Muhto báikkálašolbmot gal leat bures vuostáváldán min, muitala Anders Eira.</p>
    <p>Ođđa elfápmolinjá</p>
    <p><em type="bold">Statnett lea dál plánemin hukset ođđa</em> <em type="bold">40 miilla guhkosaš elfápmolinjá</em> <em type="bold">Davvesiidda suohkanis gitta Báhccavuona suohkanii, Romssa fylkkas. Elfápmolinjá lea rehkenaston máksit 2</em> <em type="bold">miljárdda ruvnno, ja galgá fievrridit</em> <em type="bold">golmmageardde nu ollu elrávnnji go</em> <em type="bold">otná linját. Loahpalaš mearrádus</em> <em type="bold">gokko ja goas huksegohtet linjá vurdo</em> <em type="bold">2007:s.</em> </p>
    <p><em type="italic">Håkon Isak Vars</em> </p>
    <p>Boahtteáiggis boahtá ollu sáhka šaddat bieggamilluin elfápmo oktavuođas. Olles Norggas leat dán rádjái plánejuvvon hukset 2600 bieggamillo. Dat addet liikká ollu elrávnnji go 40 Áltá-elfápmorusttega, ja lea liikká ollu elrávdnji go maid 400 000 bearraša atnet jahkásaččat. Finnmárkui leat plánejuvvon hukset 1800 bieggamillo. Go ná stuorrát huksejuvvot bieggamillot, ferte maid elfápmolinjáid stuoridit ja buoridit. Danin leage Statnett dál plánemin ođđa elfápmolinjá Adamselv elfápmorusttegis, Davvesiidda suohkanis gitta Báhccavutnii, Romssa fylkkas, mii galgá fievrridit elfámu man bieggamillot ráhkadit. Elfápmolinjá galgá eanas čuovvut otná linjáid. Otne manná okta 132 kV linjá, muhtinsajiid guokte linjá buohtalaga dán gaskkas. Ođđa linjá galgá leat 420 kV linjá, mii lea badjel golmmageardde nu stuois go otná linját.</p>
    <p><em type="bold">Sáhttá huksejuvvot siseatnamii</em> Ođđa linjá galgá čuovvut otná linjá Adamselvas Levdnjii, das Porsangmoenii ja viidáset davábealde Jiešjávrri Álttá elfápmorusttegii. Das vuolgá </p>
    <p>linjá Áltái, gos fas manná Njiemenjáikui. Das fas oarjjás Guolážii, ja de Ráissa bokte Ivgobahtii ja doppe fas Báhccavutnii. Muhto lea maid jurdda duoddara mielde hukset linjá, dan sadjái go čuovvut otná linjáid, goit Álttás Njiemenjáikui ja viidáset Guolážii ja Ivgobahtii. – Dát šaddá ollu hálbbit, iige šatta nu dálkás báikkiid mannat. Jus otná linjáid čuovvu, de šaddet das ollu eambbo čiegat ja divraset masttat, dasa lassin go bargu iešalddis divruda, muitala Statnett prošeaktajođiheaddji Magne Maurset. – Muhto mii rehkenastit ahte nugohčoduvvon siskkit molssaeaktu buktá ollu vuostehágu, earret eará boazoealáhusas. Ja dás eat dieđe eambbo ovdal ášši lea leamaš gulaskuddamis, lohká Maurset. <em type="bold">Guhkes proseassa</em> Muhto lea guhkes proseassa plánaid rájes dassážii go huksen álgá. – Álggos galgá sáddejuvvot dieđáhus huksenplánaid birra. Dát galgá vuođđun leat gulaskuddamii. Ja gulaskuddan váldá iešáiggi, ja maiddái galgá ráhkaduvvot váikkuhusguorahallan linjáhuksema oktavuođas. Buot dát ádjána, ja lea váttis dadjat juste goas huksen sáhttá álggahuvvot. Eaktun huksemii lea maid dieđus ahte duođaid huksejuvvot nu ollu bieggamillot go dán rádjái leat dieđihuvvon. Muhto mii jáhkkit ahte ášši sáhttá sáddejuvvot gulaskuddamii boahtte jagi mielde, ja loahpalaš mearrádus dahkkot jagis 2007. Buot áigemearit dieđus eaktuduvvon das man jođánit proseassa ovdána, loahpaha Statnett prošeaktajođiheaddji, Magne Maurset.  </p>
    <p><em type="italic">Govva/Foto: Agnar Berg</em> </p>
    <p><em type="bold">Ođđa elfápmolinjá lasiha heajos</em> <em type="bold">váikkuhusaid mat otne juo leat, lohká</em> <em type="bold">orohat 36, Cohkolat ovdaolmmoš</em> <em type="bold">Peer Gaup. – Maiddái duođalaš dutkan čájeha ahte elfápmolinjáin leat</em> <em type="bold">heajos váikkuhusat bohccuide, lohká</em> <em type="bold">Gaup.</em> </p>
    <p><em type="italic">Håkon Isak Vars</em> </p>
    <p type="listitem">– Min orohaga čađa mannet dál juo</p>
    <p>elfápmolinját, ja dáin leat heajos váikkuhusat boazodollui, lohká Gaup. – Ja ođđa ja stuorát elfápmolinjá nanne dáid váikkuhusaid. Dutkan čájeha ahte boazu ii oro iige guođo elfápmolinjáid vuolde ja lahkosiin. Ja dát heive bures dainna maid mii maid leat oaidnán. Mii oaidnit ahte bohccot eai oro eaige guođo elfápmolinjáid vuolde. Dát guhtot nu guhkkin eret go vejolaš dakkár linjáin, vaikko sáhttet mannat linjáid vuoli. Muhto eai goassege bisán dása, eaige guođus dákko. Ja lean maid oaidnán ahte boazu luoitá oaivvi go manná linjáid vuoli, vaikko dát leat 15–20 mehtara bajábealde. Nu ahte lea áibbas sihkar ahte boazu</p>
    <p>dovdá linjáin váikkuhusaid, lohká Gaup.</p>
    <p type="listitem"><em type="bold">– Ii siseatnamii</em> </p>
    <p>Gaup ii jáhke molsaeavttu man Statnett lohká hálbbimussan, šaddat duohtan. – In mun jáhke birasgáhtteneiseválddiid goassege dohkkehit ahte linjá huksejuvvo siskelii otná linjáid. Ja buot vearrámus mii sáhttá dáhpáhuvvat, lea jus dakkár linját huksejuvvojit guottetbáikkiid čađa. Dát gáržžida guottetbáikkiid ollu, ja dás leat dieđus hirbmat stuora váikkuhusat, lohká Gaup. Dál vuos ii loga Gaup diehtit nu ollu huksemis, go lea dušše okta diehtojuohkinčoahkkin leamaš áššis. Muhto maŋemus sátni áššis ii leat velá várra daddjon. Ášši galgá sáddejuvvot gulaskuddamii boahtte jagi mielde, jus áigemearit dollet nu movt plánejuvvon.</p>
    <p type="listitem">– Heajos váikkuhusat lassánit</p>
    <p type="listitem">– </p>
    <p><em type="italic">Orhat 36 Cohkolaga ovdaolmmoš Peer</em> <em type="italic">Gaup.</em> <em type="italic">Formann i reinbeitedistrikt 36 Cohkolat Peer Gaup.</em> <em type="italic">Govva/Foto: Håkon Isak Vars</em> <em type="bold">The Alaska Federation of Natives doalai jahkásaš álgoálbmotkonferánssa Anchorages golggotmánu 23.–25.</em> <em type="bold">beivviid. Nu go čállen Boazodoalloođđasiid ovddit</em> <em type="bold">nummara oaivečállosis, de lei kultuvra ja árbevirolaš</em> <em type="bold">máhttu hui guovddážis. </em></p>
    <p><em type="italic">Boazodoallohoavda Ellen Inga O. Hætta</em> </p>
    <p>Konferánssas ságastalle maiddái eará áššiid mat gusket Alaska álgoálbmogiidda, nu go oahppu, vuoigatvuođat ja bearašpolitihkka. Dál go boazodoallošiehtadallamat leat loahpahuvvon, de lea heivvolaš bisanit veaháš jurdilit. Lea miellagiddevaš buohtastahttit makkár áššiin Norgga boazodoalloálbmot ja Alaska álgoálbmogat beroštit. Dás áiggun geahččalit juogadit iežan jurdagiid ja vásáhusaid Boazodoalloođđasiid lohkkiiguin.</p>
    <p>Alaska álgoálbmogat ledje čeahpit oidnosii oažžut iežaset duoji. Konferánssa oktavuođas lei stuora vuovdinčájáhus gos oaččui oastit juohkelágán duoji, loabáhiid rájes čábbámus bearaldujiid rádjái. Olbmot geat vuvde náhkiid/ávdnasiid duojáriidda, ledje maiddái searvan vuovdinčájáhussii.</p>
    <p>Alaska – Fuomášuhttit duoji</p>
    <p>Alaska – </p>
    <p><em type="italic">Duodje Čajáhus ja vuovdin dan jahkásaš eamitálbmotkonferánssa oktavuođas Alaskas.</em> <em type="italic">Salgsutstilling i i tilknytning til den årlige urfolkskonferansen i Alaska.</em> <em type="italic">Govven/Foto: Ellen Inga O. Hætta</em> </p>
    <p>
      <em type="italic">Dáppe livčče sámi duojárat sáhttán oažžut ođđa jurdagiid. Her kunne samiske duojare hentet nye ideer. </em>
    </p>
    <p>Mu jearaldat lea danne, man muddui geavahit mii konferánssaid ja eará báikkiid gosa olbmot čoahkkanit, oainnusin dahkat duoji, go jurddašit ahte mii defineret duoji oassin boazodoalus? Konferánssas lei kultuvra hui guovddážis, ja digaštallamiid bottuin čájehuvvojedje kulturoasit. Dáinnalágiin bođii daid iešguđetge álbmogiid kultuvra oidnosii. Okta sáhkadolliin bijai maiddái jearaldaga movt galgá gáhttet kultuvrra ja movt galgá ealáskahttit kultuvrra. Lei miellagiddevaš go ii lean sáhka das ahte cuiggodit earáid, muhto iežas. Jerrojuvvui njuolgut; maid mii ieža dahkat boastut?</p>
    <p>Viidáseappot daddjui ahte ferte árvvus atnit buot mii</p>
    <p>9730 Kárášjohka</p>
    <p>Čállá boazodoalu áššiinE-poasta: minaigi@minaigi.no</p>
    <p><em type="bold">Tlf: 784 69 700 - Faxa: 784 69 710</em> </p>
    <p>DDIIŊŊGGOOFinlandsveien 14 máhcaha kultuvrra olbmuide. Fokus giela dáfus bovttii mus máŋga imaštallama. Jerrojuvvui ahte lea go dát maŋemus arena gos álgoálbmogiid iežaset giella geavahuvvo aktiivvalaččat. Mun láven ieš dávjá alddán jearrat dien váttis jearaldaga; man čeahpit leat mii Boazodoallohálddahusas geavahit sámegiela? Mis lea erenoamáš ovddasvástádus go hálddašit dakkár ealáhusa gos kultuvra ja giella leat nu guovddážis. Dieđusge ii leat dárbbašlaš mátkkoštit olgoriikkii fuomášit man mávssolaš lea gáhttet iežas giela, muhto dát ášši lei nu mihtilmas Alaska-konferánssas, go vuoras olbmot eai hupman eŋgelasgiela, muhto dušše yupikgiela. Okta suorgi man dáfus mis Sámis lea olu oahppat eará álgoálbmogiin, lea dat movt geavahit vuoras olbmuid riggodahkan iežamet barggus ja movt dustet árbevirolaš máhtu. Dát guoská sihke midjiide Boazodoallohálddahusas, ja maiddái ealáhusas. Man dávjá lávet NRL ja Boazodoallohálddahusa čoahkkimiin guldalit vuoras olbmuid eallinvásáhusaid ja geavahit dáid aktiivvalaččat iežamet beaivválaš barggus? Doaimmalašvuođa ja hoahpu dihte eat bija áiggi iežamet barggus guldalit ja oahppat.</p>
    <p>Alaska-konferánssa prográmmas lei biddjon áigi gos vuoras olbmot besse muitalit iežaset eallima ja vásáhusaid birra. Olu vuoras olbmot eai máhttán eŋgelasgiela ja danne lei dárbu geavahit dulkka. Dása lei maid biddjon áigi. Vuoras olbmuide lei mávssolaš sirdit iežaset árbevirolaš máhtu maŋit bulvii. Sii muitaledje movt sii ohppe birget luonddus, mii lea dakkár máhttu maid nuorat olbmot eai hálddaš. Mun jerren ovtta delegáhtas man muddui sii atnet vuoras olbmuid oahpu árvvus. Vástádussan ožžon ahte lea mávssolaš ahte vuoras olbmot leat oidnosis formálalaš čoahkkimiin ja ahte sii leat oassálastán maŋemus golbma jagi. Dasto atne mávssolažžan ahte vuoras olbmot jođihit kultuvrra ja árbevirolaš máhtu ovtta buolvvas nubbái. Deaŧaleamos ágga lei almmotge ahte fertejit oažžut vuoras olbmuid gaskkustit máhtuset. Sii geavahedje maiddái návccaid čállit dan maid vuoras olbmot muitalit, vai historjá ii láhppo, ja das berret mii maid váldit oahpa.</p>
    <p>Sámis lea mis debáhtta jođus dan birra movt mii galgat geavahit árbevirolaš máhtu dutkanoktavuođas. Dát galgá leat fáddán muhtun konferánssas mii galgá lágiduvvot dál fargga. Soaitá dát konferánsa addit midjiide inspirašuvnna ja evttohusaid das movt dutkan sáhtášii ávkkástallat árbevirolaš máhtuin. <em type="italic">Sihke nuorat ja boarrásat oassálaste eamitálbotkonferánssas.</em> <em type="italic">Både unge og gamle deltok på urfolkskonferansen.</em> </p>
    <p><em type="italic">rehketdoallu 2002:</em> </p>
    <p>Biergodienas lea fas stuorát go stáhtadoarjja</p>
    <p><em type="bold">Boazodoalu ollislaš rehketdoallu čájeha positiiva</em> <em type="bold">ovdáneami 2001:s 2000 rádjái. Biergodienas lassánii</em> <em type="bold">15,8 miljovnna kruvvuin, ja boazologu árvu fas lassánii</em> <em type="bold">12,2 kruvnnuin. Ii leat gaskkamutto 90-logu rájes leamaš</em> <em type="bold">stuorát biergodienas go 2002:s.</em> </p>
    <p><em type="italic">Karianne Opgård</em> <em type="italic">Sámegillii: Inger-marie A. Oskal</em> </p>
    <p>Biergodienas lassánii 75,9 miljovnna kruvnnos 2001:s 91,7 miljovnna kruvdnui 2002:s. Lassáneapmi boahtá das go ollislaš njuovvanhivvodat lassánii 1.572 tonnas 2001:s 1.787 tonnii 2002:s, ja go gaskamearálaš haddi boazoeaiggádii lassánii  48,25 kruvnnos pr. kg 2001:s 51,31 kruvdnui pr. kg. Ii leat 90-logu gaskkamutto rájes leamaš stuorát biergodienas go 2002:s.</p>
    <p>1. tabealla čájeha njuovvanhivvodaga, hattiid ja biergodietnasiid guovlluid mielde.</p>
    <p><em type="bold">Unnit buhtadusmáksimat</em> <em type="bold">Seammás go biergodienas lassánii, de máksojuvvui unnit</em> <em type="bold">buhtadus. Buhtadus massimiid ovddas unnui 12,7</em> <em type="bold">miljovnna kruvnnuin ja stáhta buhtadusdoarjja unnui</em> <em type="bold">29,5 miljovnna kruvnnuin. </em>Ollislaš rehketdoalus juhkkojuvvojit buhtadusat guokten vuolitpoastan – buhtadus boazomassimiid ovddas ja buhtadus areálamassimiid ovddas. Unnon massimiid geažil unnui buhtadusmáksu masson bohccuid ovddas 37,9 miljovnnas 25,2 miljovnna kruvdnui 2001 rájes 2002 rádjái. Areálamassimiid ovddas gal baicca lassánii buhtadusmáksu 3,4 miljovnnas 8,8 miljovnna kruvdnui. Oktiibuot mearkkaša dát ahte buhtadusmávssut unno 41,2 miljovnna kruvnnos 2001:s 34,0 miljovnna kruvdnui 2002:s (-7,3 miljovnna kruvnno). </p>
    <p><em type="bold">Unnit stáhtadoarjja</em> Stáhtadoarjagat mat njuolga váikkuhit boazodolliid sisabohtui leat dábálaš doarjagat, eará doarjagat, liigedoarjagat, buohtalasealáhusdoarjagat, Boazodoalu árvoháhkanprográmma ja doarjagat radioaktivitehta vuostá. Dát doarjagat unno102,1 miljovnna kruvnnos 2001:s 79,3 miljovnna kruvdnui 2002:s (-22,8 miljovnna kruvnno). Vuosttažettiin leat liigedoarjagat unnon, 30,6 miljovnna kruvnnos 2001:s 1,1 miljovnna kruvdnui 2002:s. </p>
    <p><em type="bold">Unnit golut</em> Boazoealáhusa ollislaš goluid dahket doaluid golut, orohagaid oktasašgolut ja boazoservviid golut. Sihke doaluid golut (-0,1 miljovnna kruvnno), oktasašgolut (-1,3 miljovnna kruvnno) ja boazoservviid golut (-0,7 miljovnna kruvnno) unno 2001 rájes 2002 rádjái. Oktiibuot unno ollislaš golut 95,8 miljovnna kruvnnos 2001:s 93,6 miljovnna kruvdnui 2002:s (-2,2 miljovnna kruvnno). </p>
    <p><em type="bold">Buoret boađus</em> Ollislaš rehketdoallu čájeha ahte 2002 bohtosat ledje seamma dásis go 2001 bohtosat. Dat mii ealáhussii bázii maŋŋel go ollislaš golut (oktan reantogoluiguin) ledje eret buhtadusmávssuiguin), unnui 142,7 mill. kruvnnos 2001:s 141,8 mill. kruvdnui 2002:s. Dat mearkkaša ahte juohke dollui bázii gaskamearálaččat 228.228 kr  2002:s, ja 2001:s fas 228.985 kr. Vaikko boađus lea oalle seamma 2002:s go 2001:s, de leat almmotge ollislaš rehketdoalus stuora rievdamat soames poasttain  dien guovtti jagi gaskka. Oktiibuot atná Ekonomalaš lávdegoddi 2002 bohtosa čájehit sakka vuohkkaset ekonomalaš dilálašvuođa go jagis 2001. Dat boahtá das go márkansisaboađut leat lassánan, ja stáhtadoarjagat fas unnon. Biergodienas lea maid stuorát go stáhtadoarjja, ja dat lei nuppeládje 2001:s. ja 2000:s. </p>
    <p><em type="bold">Maŋemus logi jagi ekonomalaš ovdáneapmi</em> Dás árvvoštallojuvvo boazoealáhusa ekonomalaš ovdáneapmi maŋemus logi jagi (1993–2002). Árvvoštallama vuođđun lea Govus 1. Fuomášuhttit ahte govvosis maiddái leat mielde Ekonomalaš lávdegotti bušeahttalogut jahkái 2003. Logut mat leat govvosa duogážin, leat rehkenastojuvvon fásta haddin konsumhaddeindeavssa vuođul, vai loguid sáhttá buohtastahttit. </p>
    <p>Biergodienas aivve njiedjá áigodagas 1993–2000. Jagi 2000 rájes jahkái 2002 gal baicca lassáne biergodietnasat oalle ollu. Váttis márkandiliid ja njuovahagaid dievvan biergovuorkkáid geažil 2003 čávčča vurdojuvvo ahte biergodienas fas unnu 2003:s jagi 2002 ektui. Golut leat dán áigodagas smávvat lassánan, ja alimusas ledje jagis 2001. Dalle ledje golut nu stuorrát vuosttažettiin dan dihte go doaluin ledje nu stuora golut dien jagi. Oktasašgolut ledje buot alimusat jagis 1995, dan dihte go dalle huksejuvvojedje guođohanáiddit Oarje-Finnmárkkus. Boazoservviid golut leat dán áigodagas leamaš oalle dássedat birrasiid vihtta miljovnna kruvnno jagis (2000 árvvu mielde). Ollislaš buhtadusmávssut ledje ovtta dásis jagiin 1993 ja 1994. 1994 rájes 2001 rádjái lassánedje buhtadusmávssut, dan dihte go boraspirebuhtadus-mávssut lassánedje (buhtadusat areálamassimiid ovddas leat áigodagas leamaš oalle dássedat, muhto jagis 2002 lei dat alit). 2001 rájes 2003 rádjái unnui boazovahátbuhtadusmáksu. Dat unnui dan geažil go dieđihuvvojedje unnit massimat, dan seammás go leat unnit meari  massimiid ovddas máksojuvvon buhtadusat.</p>
    <p><em type="bold">Doarjagat unnume</em> Stáhtadoarjagat mihtiduvvon fásta hattiid mielde lassánedje 40 miljovnna kruvnnos jagis 1993 103 miljovnna rádjái 2001:s. Stuora doarjjamearri jagis 2001 boahtá das go sihke dábálaš ja liigedoarjagat ledje buot stuorámusat dien jagi. Maŋŋel 2001 leat stáhtadoarjagat unnon. Maŋemus logi jagi ollislaš árvvoštallan čájeha ahte boazoealáhusas lei oalle buorre ekonomalaš dilálašvuohta 1996 rádjái. Maŋŋel 1996 leat biergodietnasat leamaš unnibut go golut, ja ealáhus lea oalle sakka leamaš doarjagiid ja buhtadusaid duohken. Deattuhuvvo liikká ahte dilálašvuohta lei sakka buorránišgoahtán áigodaga loahpageačen – ja 2002:s lei biergodienas seamma dásis go golut, ja dat ledje stuorábut go stáhtadoarjja. </p>
    <p>Ollislaš rehketdoallu</p>
    <p>Boazodoalu Ekonomalaš lávdegoddi almmuha jahkásaččat raportta <span type="quote">«Boazodoalu ollislaš rehketdoallu»</span>. Ollislaš rehketdoallu lea vuođđun ealáhussoahpamuššii, man Stáhta Eanandoallodepartemeantta bokte ja boazoealáhus NBR bokte šiehtadallet juohke jagi. Ulbmil ollislaš rehketdoalu ráhkademiin lea oažžut dieđuid ealáhusa ekonomalaš dilálašvuođa birra, sihke riikkaviidosaččat ja iešguđet guovlluid mielde. Dán artihkkalis čilgejuvvo boazoealáhus ekonomalaš dilálašvuohta ollislaš rehketdoalu dihto váldopoasttaid bokte – mat lea biergodienas, buhtadusat, stáhtadoarjja, golut ja boađus. Loahpas govviduvvo boazoealáhusa ekonomalaš ovdáneapmi maŋemus logi jagi. Jus háliidat dárkilet dieđuid ealáhusa ekonomalaš dilálašvuođaid birra, de čujuhit ollislaš rehketdollui.</p>
  </body>
</document>
