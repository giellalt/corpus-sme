<document xml:lang="sme" id="no_id"><header><title>Vuođđoláhka</title><genre code="facta"/><author><unknown/></author><wordcount>574</wordcount><conversion_status type="standard"/><availability><license type="standard"/></availability><multilingual><language xml:lang="nob"/></multilingual><origFileName>www.minstemme.no/file/ci/54036677/davvismegiella.pdf</origFileName><parallel_text xml:lang="nob" location="grunnloven.pdf"/><parallel_text xml:lang="sma" location="maadthlaake.pdf"/><parallel_text xml:lang="smj" location="vuodolahka.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p><em type="bold">Vuođđoláhka </em></p>
<p>gohčoduvvo norgga historjjá <span type="quote">”oavdujahkin”</span>. Norga lei jagi  álggus oassin Danmárku‐ Norggas, mii stivrejuvvui Københápmanis, ja jagi loahpas šattai sierra stáhtan mii lei uniovnnas Ruoŧain. Vaikko Norga lei oassin lihtus Ruoŧain, de gáibiduvvui ollislaš iehčanasvuohta, dollojedje politihkalaš válggat ja ráhkaduvvui ođđa vuođđoláhka. Dát lei demokratiija álgu dáppe Norggas. Dán jagi lea  jagi dassái go oaččuimet dán vuođđolága, ja dan mii háliidit ávvudit, vuosttažettiin danne go Vuođđoláhka lea Norgga dálá demokratiija geađgejuolgi. Norgga vuođđoláhka lea máilmmi nubbin boarráseamos. Dat dohkkehuvvui Eidsvollas miessemánu 17.b. 1814. Danne mii ávvudat miessemánu 17.b. Norggas. Riikačoahkkimis Eidsvollas ledje  albmá guđet ledje čoahkkanan ráhkadit ođđa vuođđolága. Álgobeivviid ráhkadedje  vuođđocealkaga. Dát ledje vuođđolága vuođđun, ja dain bođii buot Norgga stivrenvuogis gitta olmmošvuoigatvuođaide. Vuođđocealkagiin ledje maiddái mearrádusat das ahte álbmot dat galggai mearridit friddja válggaid bokte. Sáhttit dadjat ahte Vuođđoláhka lea bajábealde buot lágaid. Jus eará lágat eai soabat Vuođđolágain, de gusto Vuođđoláhka. Vuođđolágas leat mearrádusat mo Norga galgá stivrejuvvot, ja doppe leat olmmošvuoigatvuođaid, Stuorradikki, ráđđehusa ja duopmostuoluid birra. Vuođđoláhka mearrida maiddái mo dábálaš lágat šaddet. Vuođđolágas leat maiddái olu vuoigatvuođat ja geatnegasvuođat. Vuoigatvuođat nugo osko‐ ja sátnefriddjavuohta mearkkašit ahte don sáhtát oskut masa háliideaččat, ja ahte oaččot dadjat maid oaivvildat ráŋggáštuvvokeahttá. Geatnegasvuođat leat ahte mii fertet máksit vearuid. Vearut sihkkarastet earret eará nuvttá oahpu ja dearvvašvuođabálvalusaid buohkaide geat ásset Norggas. 1814’ Vuođđolága deháleamos oasit ledje:</p>
<p type="listitem"> Álbmotsuverenitehta, mii lea riekti stivret áirasiid bokte geaid álbmot lea válljen friddja</p>
<p>válggaid bokte.</p>
<p type="listitem"> Váldejuohkinprinsihppa, mas váldi lea juhkkojuvvon eanemus lági mielde seamma láhkai</p>
<p>láhkaaddi ja juolludeaddji, dubmejeaddji ja doaimmaheaddji válddiide.</p>
<p type="listitem"> Olmmošvuoigatvuođat, ovdamearkka dihtii riektesihkarvuohta, cealkin‐ ja</p>
<p>sátnefriddjavuohta Stuorradiggi lea 2014:s mearridan ja čállán vel eanet olmmošvuoigatvuođaid Vuođđoláhkii vai lága bokte sihkkarasto ahte olmmošvuoigatvuođat doahttaluvvojit.</p>
<p><em type="bold">Demokratiija, váldejuohkin ja parlamentarisma </em></p>
<p><em type="bold">Demokratiija </em></p>
<p>Demokratiija, nu gohčoduvvon álbmotstivren, lea stivrenvuohki mas álbmot válggaid bokte sáhttá váikkuhit politihkalaš mearrádusaide mat dahkkojit riikkas. Buohkat geat devdet  jagi válgajagi, sáhttet jienastit. Dalle beassá jienastit dan bellodaga maid háliida, ii ge oktage eará dieđe maid don jienastat. Buohkain </p>
<p><em type="bold">Váldejuohkinprinsihppa </em></p>
<p>Buot servodagain lea soapmásiin eanet váldi go earáin. Ođđaáigásaš norgga demokratiijas lea váldi juhkkojuvvon nu gohčoduvvon váldejuohkinprinsihpa vuođul. Váldi lea juhkkojuvvon golmma iešguđet ásahussii: Láhkaaddi ja juolludeaddji, doaimmaheaddji ja dubmejeaddji váldi.  Láhkaaddi ja juolludeaddji váldi lea Stuorradiggi, mii sáhttá rievdadit dálá lágaid ja ráhkadit ođđa. Jus áigu mearridit ođđa lága Norgii, de ferte Stuorradikkis lea eanetlohku  bellodatáirasa gaskkas rievdadit lága. Gáibiduvvo 2/3 eanetlohku rievdadit Vuođđolága. Doaimmaheaddji váldi lea ráđđehus. Ráđđehus doaimmaha Stuorradikki eanetlogu mearrádusaid, ovdamearkka dihtii juolludit eanet ruđa skuvllaide, dearvvašvuhtii ja geainnuide Norggas. Ráđđehus maiddái bidjá ovdan stáhtabušeahta juohke jagi golggotmánus. Das oaidná man olu ruđa Norga galgá geavahit čuovvovaš jagi ja masa dat galgá geavahuvvot. Dubmejeaddji váldi leat duopmostuolut. Lágaid bokte, maid Stuorradiggi lea mearridan, sáhttet duopmostuolut dubmet olbmuid iešguđetlágan rihkolaš daguid ovddas. Váldejuohkin lea dehálaš, ja Stuorradiggi, ráđđehus ja duopmostuolut galget leat sorjjasmeahttumat gaskaneaset. Dát mearkkaša ahte ii ovttasge dien golmma ásahusas leat lohpi seaguhit nuppi ásahusa bargguide. Ovdamearkka dihtii eai sáhte duopmostuolut váikkuhit Stuorradikki čavget ráŋggáštusaid rihkolaš daguid ovddas.</p>
<p xml:lang="nob"><em type="bold">Parlamentarisma </em></p>
<p>Parlamentarisma lea politihkalaš stivrenvuohki. Dat ahte Norga lea parlamentáralaš, mearkkaša ahte ráđđehus bissu nu go guhká go nationálačoahkkima eanetlohku mieđiha dasa. Nationálačoahkkin lea álbmotválljen stáhtaorgána, ja Norggas dat lea Stuorradiggi. Gávdno sihke unnitlohko‐ ja eanetlohkoparlamentarisma. Dát mearkkaša rievtti mielde unnitlohko‐ ja eanetlohkoráđđehusat. Unnitlohku lea dalle, go ráđđehusas ii leat eanetlohku Stuorradikkis, ja eanetlohku gis lea dalle, go ráđđehusas lea eanetlohku Stuorradikkis.</p>
<p xml:lang="nob">Illustrasjonen:</p>
<p>Gonagas (ráđđehusa bokte) Duopmostuolut Stuorradiggi</p>
<p><em type="bold">Váldejuohkinprinsihppa. Gáldu: Store Norske Leksikon </em></p>
</body></document>