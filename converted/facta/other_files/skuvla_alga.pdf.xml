<document xml:lang="sme" id="no_id"><header><title>SKUVLA ÁLGÁ — bures boahtin!</title><genre code="facta"/><author><person firstname="" lastname="vanhempainliitto.fi" sex="unknown" born="" nationality=""/></author><year>2018</year><wordcount>3112</wordcount><conversion_status type="standard"/><availability><license type="standard"/></availability><origFileName>https://vanhempainliitto.fi/wp-content/uploads/2018/12/Koulu_alkaa_SAAME-0312.pdf</origFileName><parallel_text xml:lang="eng" location="school_begins.pdf"/><parallel_text xml:lang="fin" location="koulu_alkaa.pdf"/><parallel_text xml:lang="swe" location="skolan_borjar.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">SKUVLA </em></p>
<p><em type="bold">ÁLGÁ </em><em type="bold">— bures boahtin! </em>3 </p>
<p><em type="bold">Lohkkii </em></p>
<p>Skuvlla álggaheapmi lea stuorra ja gelddolaš ášši, ii dušše mánnásat, muhto maiddái dutnje vánhemin. Sáhtát muittašit iežat skuvlaáiggi ja smiehttat, mo mánnát loaktá ja ceavzá skuvllas. Makkár oahpaheaddji son fidne? Leago skuvlavázzin mánnái váigat vai gii diehtá menddo álki? Mo son ceavzá stuorra mánnájoavkkus, gos muhtumat leat jaskadat ja ujut ja muhtumat fas illá bissot sajistis? Leatgo buot eará mánáin ođđa ja divrras telefovnnat vai leatgo sis telefovnnat ollenge? Mo du mánná hárjána leat joavkkus?</p>
<p>Don it dárbbaš leat fuolas. Luohkkái čáhket máŋggalágan mánát, ja buohkat gávdnet sajistis doppe.</p>
<p>Don ceavzzát buoremusat skuvlamáná vánhemin, go luohtát dasa, ahte máná skuvlavázzin lea positiivvalaš ášši. Skuvla ii leat dat seamma go dalle du áigge. Don oaččot lasi dieđuid otná skuvlla birra, juos čájehat beroštumi, leat sáhkkii ja jearat roahkkadit dalle, go muhtin áššit leat apmasat. Don leat mánnásat dat dehálamos ovdagovva. Du miehtemielalaš jurddašanvuohki skuvlla hárrái váikkuha mánnásat. Du iežat skuvlavásáhusat eai dárbbaš meroštallat dan, makkár don leat skuvlamáná vánhemin.</p>
<p>Mii sávvat, ahte oaččošit dán gihppagis jurdagiid ja ideaid movttiidahttit mánnát nu, ahte son fidne buori álggu skuvlabálgásis.4</p>
<p><em type="bold">Skuvla otne </em></p>
<p>Vánhemat sáhttet fuobmátkeahttá gáddit, ahte skuvla lea seammalágan go sin skuvlaáigge. Don sáhtát oaidnit iežat ovddabealde luohká njulges bulbetráđaid ja sáhtát muitit juohke vahkkosaš sánuhanbargobihtáid. Muhtin skuvlalanjat várra leatge seammaláganat go ovdal. Skuvllain gávdnojit maid oahpahusjoavkkut, mat barget bihtáidis láhttis njaŋgádettiin dahje oahpahallet lohkat dihtoriiguin. Dat lea maid dábálaš, ahte oahppit rehkenastet matematihka bihtáid meahcis. Skuvla nuppástuvvá, ja dat lea buorre ášši. Maiddái skuvlla birastahtti máilbmi nuppástuvvá, ja skuvla ferte leat mielde dan nuppástumis.</p>
<p>Suomas oahpaheaddjit sáhttet doaibmat luohkkálanjas viehka iehčanasat ja mearridit makkár oahpahusmetodaid geavahit, go beare čuvvot oahppoplána. Dan dihte skuvlla árga sáhttá leat earálágan ieš guđet skuvllas. Muhtin oahpaheaddjit addet lohkanortnega, masa leat gárvvisin merkejuvvon buot oahppoávdnasat. Muhtimat fas geavahit lohkanortnegis dušše ruossaid, mat sáhttet oaivvildit, ahte juohkehaš skuvlavahkku lea earálágan. Vánhemat fertejit duostat luohttit oahpaheaddjái ja jearrat roahkkadit, juos muhtin ášši lea eahpečielggas dahje báhca váivvidit.</p>
<p>Otnábeaivve skuvllas oahpahus sisttisdoallá oppalašvuođaid. Skuvllas hutkojuvvo, mo fáddábirrasat laktásit oktii dan sadjái, ahte oahpahallošii dušše okta oahppoávnnas hávil. Ná sierra oahppoávdnasiid oahppofáttát laktojuvvojit ovtta ollislašvuhtii. Skuvla bargun lea oahpahit sierralágan dáidduid, main lea ávki 5mánáide boahttevuođas. Dákkárat leat ovdamearkan diehto- ja gulahallanteknologalaš dáiddut ja máŋggalohkandáidu (dáidu dulkot, buvttadit ja árvvoštallat sierralágan teavsttaid ja dieđu). Dáid dáidduid oahppit hárjehallet sierra vugiin buot oahppoávdnasiin.</p>
<p>Oahppiid ja vánhemiid oassálasvuohta deattuhuvvo skuvllas. Oahppit ja vánhemat besset leat mielde skuvlla doaimmaid plánemis, árvvoštallamis ja árvoságastallamis. Juos vánhemat háliidit, ahte sin oaivilat valdojuvvojit vuhtii, daid gánneha buktit ovdan earát eará vánhemiid eahkedis.</p>
<p>Maiddái oahppiárvvoštallan skuvllas lea earálágan go ovdal. Árvvoštallamis lea deaddu oahppanproseassas ja dat galgá leat movttiidahtti ja máŋggabealat. Oahppit hárjehallet árvvoštallat maid iežas ja earáid oahppama. Árvvoštallama dehálamos ulbmil lea doarjut oahppama. Nummirduođaštusa addin lea sirdašuvvan bajit luohkáide, ja skuvllas geavahuvvo ollu njálmmálaš máhcahat ja sánálaš árvvoštallan.</p>
<p>Sáhtát lohkat lasi oahpahusas ja skuvlla doaimmas oahppoplánas, mii gávdno dábálaččat skuvlla neahttasiidduin. Dan birra muitaluvvo maid vánhemiideahkediin. 6</p>
<p><em type="bold">Ruovttu ja skuvl a </em><em type="bold">gaskasaš luohttámuš </em></p>
<p><em type="bold">Ruovttu ja skuvlla gaskasaš luohttámuš </em><em type="bold">nanne máná loaktima ja dorvvolašvuođa skuvllas. Ale goassige árvvoštala skuvlla máná gullut. </em></p>
<p><em type="bold">Luohttámuš lassána, go ruovttu ja máná gaskkas lea doarvái vuorrováikkuhus ja nuppi oainnut guldaluvvojit ja adnojuvvojit árvvus. </em></p>
<p><em type="bold">Ruovttu ja skuvlla gaskasaš luohttámuš </em><em type="bold">váikkuha positiivvalaččat máná oahppamii ja skuvlamenestussii. </em>7 </p>
<p>Ovdal jurddašuvvui, ahte skuvla dikšu oahpahusa ja ruoktu bajásgeassima. Dál deattuhuvvo, ahte sihke vánhemiid oassálastin ahte ruovttu ja skuvlla gaskasaš guoibmevuohta leat dehálaččat. Go ruoktu ja skuvla gulahallet, barget ovttas ja dorjot nuppiideaset, mánát loktet skuvllas buorebut ja dovdet skuvlabeivviid dorvvolažžan.</p>
<p>Doaibmi ja luohttevaš ovttasbargu ruovttu ja skuvlla gaskkas doarju máná oahppat ja loaktit skuvllas. Luohttámuš ruovttu ja skuvlla gaskkas nanosmuvvá, go vánhemat ja skuvlla bargit oaidnalit doarvái dávjá ja oahpásmuvvet. Ovttas ságastallamiin sii ohppet gulahallat.</p>
<p>Ruovttu ja skuvlla gaskasaš luohttámuš gáibida aktiivvalaš ja rabas ságastallama. Luohttámuš ii šatta, juos deaivvadeamit leat hárve ja diehtu johtá váilevaččat. Leage vánhemin aktiivvalaš ja doala oktavuođa skuvlii. Gudnejahtte goit oahpaheaddjit bargoáiggiid ja dárkkis, goas ja mo sin fidne buoremusat gitta.</p>
<p>Muhtumin mánná sáhttá muitalit skuvlla birra áššiid, mat orrot ártegat. Máná galgá álo guldalit ja váldit su muitalusaid duođas, muhto seammás lea buorre muitit, ahte mánás sáhttá leat váigat hábmet ollislašvuođa. Juos ášši báhca váivvidit, váldde oktavuođa skuvlii ja čielggat skuvlla oainnu das, maid mánná muitalii. Dat lea dehálaš, ahte it árvvoštala skuvlla dahje oahpaheaddji máná gullut, daningo dat geahpeda máná luohttámuša skuvlii. 8</p>
<p><em type="bold">Oassálastin </em></p>
<p>Du iežat miellaguottut skuvlla vuostá erenomážit dalle, go mánná lea unni, váikkuhit dasa, mo son jurddašišgoahtá skuvlla birra. Go leat beroštuvvan skuvllas ja hálat das miehtemielalaččat, čájehat ahte skuvla lea dehálaš, ja dalle das šaddá dehálaš maid mánnái.</p>
<p>Skuvlla vánhemiidsearvi dahje luohká vánhemiiddoaibma leat vánhemiidda lunddolaš vuogit doaibmat aktiivvalaččat skuvllas. Buot vánhemiin ii goit leat vejolašvuohta oassálastit doaimmaide. Dehálamos lea, ahte čájehat beroštumi ja oassalasttat vánhemiideahkediidda, vánhemiid kvárttaide ja árvvoštallanságastallamiidda. Ná čájehat mánnái, ahte anát árvvus su skuvlavázzima.</p>
<p><em type="bold">Dehálamos vuohki oassálastit máná skuvllavázzimii lea </em><em type="bold">jearahallat mánás skuvlabeaivvis, roahkasmahttit ja movttiidahttit máná ja doarjut su leavssuid bargamis. </em></p>
<p><em type="bold">Go leat beroštuvvan skuvllas, čájehat mánnásat, ahte skuvla </em><em type="bold">lea dehálaš. </em></p>
<p><em type="bold">Go leat aktiivvalaččat mielde skuvlla vánhemiidsearvvis </em><em type="bold">beasat oahpásmuvvat skuvlla doibmii ja oahpat dovdat oahpaheaddjiid ja eará vánhemiid. </em></p>
<p><em type="bold">Mii čaimmahii </em><em type="bold">du odne? </em></p>
<p><em type="bold">Maid stohket odne </em><em type="bold">gaskadiimmus? </em></p>
<p><em type="bold">Mii movttiidahtii </em><em type="bold">du odne skuvllas? </em></p>
<p><em type="bold">Mii lei odne skuvllas </em><em type="bold">suohttasamos? </em>9 </p>
<p>Fina skuvllas dábálaš skuvlabeaivve. Ná oaččot ipmárdusa skuvlla árggas ja dus lea álkit ságastallat das mánáinat. Vánhemiin lea vuoigatvuohta fitnat skuvllas maid áibbas dábálaš skuvlabeivviin.</p>
<p>Oassálastte vánhemiidkvárttaide, vánhemiideahkediidda ja eará skuvlla ordnen dilálašvuođaide.</p>
<p>Hutkka sierralágan vugiid jearrat mánás <span type="quote">“Mo skuvllas manai odne?”</span></p>
<p>Jorgal njuolga oahpaheaddji beallái, juos mii nu áššiid lea miela alde. Ná fidnet johtilit vástádusaid gažaldagaidasat.</p>
<p>Mana mielde skuvlla vánhemiidsearvái dahje luohká vánhemiiddoibmii.</p>
<p>Atte skuvlii positiivvalaš máhcahaga.</p>
<p>Positiivvalaš máhcahat movttiidahttá oahpaheaddjiid bargat barggus. Dat maid nanne luohttámuša ruovttu ja skuvlla gaskkas.</p>
<p><em type="bold">Mo odne leat </em><em type="bold">veahkehan earáid </em><em type="bold">skuvllas? </em></p>
<p><em type="bold">LEA MIELDE JA OASSÁLASTTE: </em></p>
<p><em type="bold">Mii odne ii lean </em><em type="bold">nu suohtas? </em></p>
<p><em type="bold">Maid ohpet </em><em type="bold">odne? </em>10 </p>
<p><em type="bold">Máná skuvllavázzima </em><em type="bold">doarjun </em></p>
<p><em type="bold">Bija deattu eambo mánnát bargamii go </em><em type="bold">loahppabohtosii. <span type="quote">“De gillejit oppa bures, vaikko dát lei váigat”</span>. </em></p>
<p><em type="bold">Čájet, ahte eahpelihkostuvvan ii daga </em><em type="bold">maidege. Dat lea dehálaš, ahte mánná oahppá birget maid eahpelihkostuvvamiin ja vuostegieđageavvamiin. </em></p>
<p><em type="bold">Ale jurddaš, ahte mánastat lea váttisvuohta, </em><em type="bold">juos muhtin ášši lea sutnje váigat. Jurddaš dan sadjái, ahte sus leat dáiddut, maid mánná galgá hárjehallat ja čájet mánnásat, ahte roahkasmahtat ja doarjjut su hárjehallamis. </em>11 </p>
<p>Vánhemat lávejit áinnas doarjut mánáideaset go buđaldit. Mánná dárbbaša skuvlavázzimis seammaleahkái vánhemiid doarjaga ja movttiidahttima. Das, makkár oahppi ieš ledjet, ii leat mearkkašupmi. Mána skuvlavázzima doarjun ii leat gitta das, mo vánhen ieš menestuvai skuvllas.</p>
<p>Dat lea buorre diehtit, ahte skuvllas leat dán áigge eanet deaddu lohkandáidduin ja bargamis go loahppabohtosis. Mánát galget beassat maid eahpelihkostuvvat – miihan oahppat feaillasteamet. Dat lea dehálaš, ahte mii eat ovddit bargomálliid, mat eai sálle eahpelihkostuvvat. Juos mánná barggustis vuosttamužžan iská garvit feaillaid, son vuollána johtilit iige duostta iskatge.</p>
<p>Geahččaleapmi ja sitkatvuohta váikkuhit loahppabohtosii. Juos dus leat leamaš váigatvuođat matematihkkai, basttat áddet mánát, juos son ii liiko matematihkkii. Dat ii guittot oaččo leat sivvan dasa, ahte mánná ii dárbbaš geahččalit. Positiivvalaš vuordámušat dorjot máná iešluohttámuša. Su galgá doarjut, roahkasmahttit ja rábmot sihke gáibidit ja neavvut.</p>
<p>Juos fuobmát, ahte mánástat leat váttisvuođat oahppat dahje sus leat váilevašvuođat sosiálalaš dáidduin, ale eahpit váldit oktavuođa skuvlii. Mánás lea vuoigatvuohta oažžut veahki sihke oahppobuncaraggáide ahte skuvlavázzimii. Doarjaga galgá fállat dalán go dasa lea dárbu, ja dat galgá joatkašuvvat nu guhká go mánná dárbbaša. Skuvllas lea sierraoahpaheaddji lassin skuvlakuráhtor ja / dahje skuvlapsykologa ja skuvladearvvasvuođadivššár. Daidda sáhtát váldit oktavuođa dalle, go háliidat ságastallat mánát oahppamis dahje skuvlavázzima guoski áššiin.</p>
<p><em type="bold">VIŊ </em></p>
<p><em type="bold">KA </em><em type="bold">“In sáhte veahkehit du, lean nu čuorbi </em><em type="bold">matematihkas” dahje <span type="quote">“ Áh, mu mielas ruoŧagiella lei skuvllas buot ahkidamos oahppoávnnas”</span>. </em><em type="bold"><span type="quote">“Gal moai dás cevze ovttas”</span> </em><em type="bold">dahje <span type="quote">“ Leaba miellagiddevaš, dál munge beasan oahppat ođđa áššiid”</span>. </em></p>
<p><em type="bold">Ale daja: </em></p>
<p><em type="bold">Daja millosabbot: </em>12 </p>
<p><em type="bold">Verddevuođat </em></p>
<p>Vuoi mánná veadjá skuvllas bures, son galgá loaktit luohkás, dovdat iežás dili dorvvolažžan ja gávdnat ustibiid. Skuvlla álggus luohkás huksejuvvo buorre oktavuođadovdu ja oahppit hárjehallet sosiálalaš dáidduid. Ale heahtádutta, juos mánná ii dakkaviđe álgge oahpahallat ođđa áššiid. Maiddái ruovttus lea dehálaš doarjut máná hukset positiivvalaš gaskavuođaid. Vánhemin sáhtát leat mielde nannemin ja huksemin buori oktavuođa luohkkái. Vuoi luohkkásearvvuš doaibmá, mánát fertejit oahppat addit vuollái, bargat ovttas ja stivret iežas láhttemiid. Unna</p>
<p><em type="bold">Mánnát veadjá bures luohkás, go BUOT luohká mánát </em><em type="bold">vedjet bures. Danin lea dehálaš smiehttat, mo ovdamearkan riegádanbeaidoalut ordnejuvvojit ja mainna vugiin skuvlaskihpárat bovdejuvvojit ávvudemiide. </em></p>
<p><em type="bold">Oahpásmuva luohká eará vánhemiidda ja mánáide. Ná luohkás </em><em type="bold">šaddá searvvuš, mii ovttas eastá olggobeallái báhcima ja givssideami. </em></p>
<p><em type="bold">Ságastala mánáin verddevuođas ja das, mo nuppiid olbmuiguin </em><em type="bold">galgá láhttet. Čájet buori ovdamearkka alege árvvoštala bargoskihpáriiddát ja eará olbmuid mánát gullut. </em>13mánásge lea ovddasvástádus luohkkáskihpáriid bures veadjimis, ja vánhemin don sáhtát doarjut máná váldit ovddasvástádusa das. Sáhtát ovdamearkan oahpahit mánnásat, ahte son galgá láhttet buot luohká mánáiguin ustitlaččat ja váldit buohkaid mielde stoahkamiidda. </p>
<p>Jeara mánástat jeavddalaččat, makkár skibir son lea earáide.</p>
<p>Vuoi mánná bures ceavccášii joavkkus ja dohkkehuvvošii, son ferte hárjehallat doaibmat njuolggadusaid mielde. Son ferte ovdamearkan oahppat dáhpet, diktit earáidge mearridit ja bargat áššiid vuorustis.</p>
<p>Mánnát oahpásmuvvá skuvllas máŋggalágan mánáide. Dat lea dehálaš, ahte vánhemat eai stivre, geaiguin son oažžu stoahkat. Bovde dan sadjái mánáid ruktosat ja čuovo, mo mánát stohket ovttas. Riegádanbeaidoalut leat mánáide dehálaččat iige giige hálit leat dat, guhte báhca bovdetkeahttá. Geahččal hutkat molssaeavttuid, juos it ruktosat sáhte bovdet buot luohká oahppiid. Soaitá leat, ahte luohkás gávdnojit moadde earáge riegádanbeaivvi ávvudeaddji. Hutkka, livččiigo vejolaš ordnet oktasaš doaluid searvelanjas dahje gean nu eará máná ruovttus, gos lea eambo sadji. Dehálamos leat goit, ahte giige mánáin ii dárbbaš leat dat, guhte ii goassige bovdejuvvo.</p>
<p>Mánát leat oktagasat, ja nuppiin leat váigadut vuogáiduvvat bargat luohká mielde. Oahpaheaddjiin lea jávohisgeatnegasvuohta, eaige sii sáhte muitalit ovdamearkan mánáid sierradárbbuin almma vánhemiid lobi. Juos mánástat leat sierradárbbut, dain lea máná lobiin buorre muitalit vánhemiidda ja luohká mánáide. Dalle earát áddejit, manne mánná fitná muhtumin sierraoahpaheaddji luhtte dahje sus lea persovnnalaš veahkki dahje son bargá eará bargobihtáid go earát.14</p>
<p><em type="bold">Givssideapmi </em>15 </p>
<p>Máŋggat vánhemat leat fuolas das, givssiduvvogo sin mánná dahje givssidago sin mánná earáid skuvllas. Givssideapmi sáhttá gávdnot buot skuvllain aivve seamma láhkai go bargobáikkiinge. Sihke givssideapmi ahte givssideami eastima bargu leat rievdan dan rájes, go don vázzet skuvlla. Neahta ja telefovnna mielde leat boahtán ođđa givssideami vuogit, ja danin givssideapmi sáhttá čuovvut máná maid ruoktot. Nuppe dáfus givssideapmi earuhuvvo ja fuobmájuvvo otnábeaivve skuvllain buorebut go ovdal. Skuvllat galget darvánit givssideapmái dakkaviđe, juos dakkára eahpidit dáhpáhuvvat. Skuvllat galget maid eastit aktiivvalaččat givssideami. Vánhemiid aktiivvalaš doaibma nanne mánáid bures veadjima ja eastá beaktilit givssideami. Go vánhemat leat dahkamušain gaskaneaset, hállet miehtemielalaččat nuppiid vánhemiin ja mánáin, givssideami eastimii leat buorit vejolašvuođat. Vánhemat leat ovdagovvan, mo olbmuiguin galgá láhttet. Dat mánát, geaid vánhemat dubmejit givssideami, leat hárve ieža givssideaddjit. Dat dustet maid mannat gaskii, juos fuomášit ahte gii nu givssiduvvo.</p>
<p><em type="bold">Givssideapmi vuhtto duollet dállet buot skuvllain. </em></p>
<p><em type="bold">Givssideapmi lea dábálaččat joavkofenomena. </em></p>
<p><em type="bold">Vánhemiid aktiivvalaš doaimmat nannejit luohká </em><em type="bold">mánáid bures veadjima, mii eastá beaktilit givssideami. </em></p>
<p>Givssideamis lea jearaldat dalle, go okta dahje moadde olbmo dávjá váldet ovtta dahje máŋga olbmo negatiivvalaš daguid moallan. Dát doaimmat sáhttet leat psyhkalaččat, fysalaččat ja sánálaččat.</p>
<p>Givssideapmi lea hárve ovtta olbmo doaibma.</p>
<p>Das lea measta álo eará olbmot veahkkin dahje movttiideaddjin.</p>
<p>Givssideapmi, mii dáhpáhuvvo mánáid gaskkas, sáhttá báhcit ollesolbmuin fuomáškeahttá.</p>
<p>Mánát, geat givssiduvvojit, eai álo muital vásáhusaineaset ollesolbmuide. Sii sáhttet heahpanit dahje jáhkkit, ahte leat ánssášan dákkár giehtadallama.</p>
<p>Váldde álo oktavuođa skuvlii, juos oaččot diehtit, ahte iežat dahje gean nu eará mánná givssiduvvo.</p>
<p>Ále bealuš mánát láhttema, juos oaččot diehtit, ahte son givssida baicce veahket su heaitit givssideamis.16</p>
<p><em type="bold">Leavssut </em></p>
<p><em type="bold">Láže ruoktot mánnái buori saji ja rutiinnaid </em><em type="bold">bargat leavssuid. </em></p>
<p><em type="bold">Movttiidahte máná váldit ovddasvástádusa </em><em type="bold">leavssuinis. Doarjjo ja lea olámuttus, juos manná dárbbaša veahkki. </em></p>
<p><em type="bold">Váldde oktavuođa oahpaheaddjái, juos </em><em type="bold">leavssut leat menddo váigadat, juos dat dolvot ollu máná áiggi dahje juos dat dagahit ruovttus dávjá riidduid. Ná sáhttibeahtti ovttas mánáin hutkat čovdosiid, mat doibmet din bearrašis. </em></p>
<p>Vuosttaš luohkás mánát leat dávjá movtta leavssuinis, danin go dat leat mearkan das, ahte sii leat skuvlalaččat. Leavssut leat dehálaččat, daningo dat oahpahit mánáid váldit ovddasvástádusa skuvlabarggusteaset. Leavssuid čuovvumiin vánhemat ožžot áddejumi das, maid mánná lohka skuvllas.</p>
<p>Oassi mánáin leat sáhttán juo oahppat ovdamearkan boarrásut oappážiiguin, ahte leavssuid bargan lea ahkidis 17hommá. Nuppit mánát gártet rahčat leavssuiguin máŋgga sivas eanet go nuppit. Leiba máná dilli makkár beare, ruovttus lea buorre dahkat leavssuid bargamis rutiidna. Smiehta, gos ja goas leavssut bargojuvvojit. Gaskabihttá (nealgádat) dahje lihkadeapmi ovdal leavssuid bargama sáhttá veahkehit máná vuodjuma. Multitasken – máŋgga ášši seamma áigge bargan – hehtte vuodjuma ja leavssuid bargama.</p>
<p>Leavssuid lohkamiin mánná hárjehallá daid, maid lea oahppan skuvllas. Dan sivas son galggašii ceavzit leavssuin vuosttamužžan iehčanassii. Vánhemin don it dárbbaš doaibmat oahpaheaddjin. Dat reahkká, ahte čájehat beroštumi ja leat olámuttus, go mánná dárbbaša veahki. Vuosttáš luohkáin leavssuin lea gažaldat maid lohkama hárjehallamis, ja das vánhemis lea dehálaš rolla. Vánhema bargun lea guldalit, doarjut ja roahkasmahttit, daningo lohkan lea vuođđu buot eará oahppamii.</p>
<p>Buorre ráva lea, ahte leavssuid dahkan ii galggašii bistit vuosttaš luohkás guhkit go diibmobeali. Juos leavssuid bargamii gollá menddo ollu áigi, váldde oktavuođa oahpaheaddjái. Leaksu sáhttá leat muhtimin mánnái menddo váigat dahje mánná lea menddo váiban dahkat dan. Dalle don vánhemin fertet luohttit iežat árvvoštallamii, diktit máná guođđit leavssu dan háve barggatkeahttá ja almmuhit das oahpaheaddjái. Dat ii leat geasage ávkin, ahte leavssut čáskadit máná skuvlamovtta, ja danin ságastallan oahpaheddjiin leavssuin lea dehálaš.</p>
<p>Dat sáhttá geavvat nu, ahte skuvlla álggu maŋŋá mánná čalmmástuvvá skuvlii ja motivašuvdna njiedjá, go čavčča seavdnjatvuohta deaddigoahtá. Girjjit sáhttet seaivut nurkái, mánná lea giivvis ja čirrolas ja su mielas orru, ahte buot earát leat čeahpibut go son. Vánhemiin gáibiduvvo gierdevašvuohta ja áddejupmi. Máná dilis gánneha muitalit oahpaheaddjái. Don sáhtát maid ságastallat eará vánhemiiguin ja jearrat, mo sin mánáin lihkostuvvá leavssuid bargan. Veardásaš doarjja eará vánhemiin sáhttá veahkehit.18</p>
<p><em type="bold">Lohkan </em>19 </p>
<p>Buorre lohkandáidu lea skuvlavázzimis okta daid dehálamos bargoneavvuin. Vánhemin dus leat máŋggat vejolašvuođat nanosmahttit mánát lohkandáiddu. Lohkandáidu váikkuha máná eatnigiela ja girjjálašvuođa dáidduid lassin maid buot eará oahppamii. Dat lea ieš alddes čoavdda buot oahppamii. Lohkan nanosmahttá máná sátneráju, ovddida gielalaš ovdanbuktima, jurddašandáiddu ja problemačoavdinmáhtuid.</p>
<p>Loga mánnásat jitnosit beaivválaččat maid dange maŋŋá, go son lea oahppan lohkat ieš. Doai sáhttibeahtti ovdamearkan lohkat vurrolagaid. Mánná fidne viidásut sátneráju jitnosit lohkamis go árgabeaivve ságastallamis. Jitnosit lohkan veahkeha máná áddet iežas ja earáid dovdduid, go son dalle bálle vuodjut girjji olbmuide ja sin dovdduide.</p>
<p>Loga millosabbot jitnosit iežat eatnigillii, vaikko dat ii livččege máná eatnigiella. Čájet buori ovdamearkka ja loga iešge vuoi mánná oaidná du lohkamin. Juos vánhen roahkasmahttá mánás lohkat, muhto ieš ii guoskka girjjiide, mánná oažžu ruossalaš informašuvnna.</p>
<p>Jitnosit lohkama ii galgga heaitit, go mánná máhttigoahtá iešge lohkat. Jitnosit lohkan lea álo buorre, leš dál mánná man buoris dal. Dainna lágiin mánná beassá oahpásmuvvat maid dakkár girjjálašvuhtii, man son ii vel ieš nagot lohkat.</p>
<p><em type="bold">Buorre lohkandáidu lea buot oahppama vuođđu. </em></p>
<p><em type="bold">Loga jitnosit mánnásat maid dan maŋŋá, go son lea oahppán lohkat ieš. </em></p>
<p><em type="bold">Jitnosit lohkan ovddida máná lohkanválmmašvuođa ja sátneráju. </em></p>
<p><em type="bold">Loga bláđiid, fina girjerájus ja ságastala girjjiin. Dáinna lágiin leat </em><em type="bold">mánnásat buorre rollamálle. </em><em type="bold">80% olbmo sátnerájus leat čoggon </em><em type="bold">deaddiluvvon teavsttas. </em></p>
<p><em type="bold">Čiežajahkásačča sátnerájus leat sullii </em><em type="bold">5 000 – 7 000 sáni. </em><em type="bold">17-jahkásaččas, guhte lea lohkan </em><em type="bold">ja/dahje guldalan teavsttaid, leat sátnerájus sullii 50 000–70 000 sáni. </em><em type="bold">17-jahkásaččas, guhte ii leat lohkan </em><em type="bold">dahje guldalan teavsttaid, leat sátnerájus sullii 15 000–17 000 sáni. </em></p>
<p><em type="bold">Diehtoruktá </em>20 </p>
<p><em type="bold">Dearvvaslaš eal indábit </em><em type="bold">leat ávkin skuvlavázzimis </em>21 </p>
<p><em type="bold">Lihkadeapmi </em>Vuoi manná gille, son galgá beaivvis lihkadit golbma diimmu. Okta diibmu galgá sisttisdoallat johtilis fysalaš doaimmaid nugo viehkama, čuoigama, goargŋuma dahje vuodjama. Mánáide, iige ollesolbmuidege, leat buorre čohkkát ovttatmano guhkit go ovtta diimmu. Máŋgga skuvllas eai šat gávdno oahpes bulbeahtat, mánát baicce barggildit čuoččat dahje láhttis njaŋgádettiin. Molsašuddi bargovuogit ja fysalaš aktiivvalašvuohta ovddidit oahppama, vuodjuma ja muitima. Dat ovddidit maid motorihka ja ovddalgihtii eastadit buozalmasaid. </p>
<p><em type="bold">Oađđin </em>Vuoi mánná nagoda vázzit skuvlla, son ferte oađđit doarvái. Oađđin váikkuha maid oahppamii. Vuolleskuvlla vázzi galgá oađđit logi diimmu. Dát lea buorre neavvu, vaikko oađđindárbu ii leatge buot olbmuin seammalágan. Telefovnnaid ja dihtoriid (tabletaid) alit čuovga geahnohuhttá nahkára kvalitehta, ja danin fiehttorusttegiid lea buorre bidjat juo buriid áiggiid gitta ovdalgo manná nohkkat. </p>
<p><em type="bold">Borramuš </em>Vuoi mánná ceavzá oppa skuvlabeaivvi, son dárbbaša doarvái energiija. Iđitbiepmu lea dehálaš. Dat lea goit mánás gitta, man ollu son borrá iđđedis. Skuvlaborramušas lea buorre kvalitehta ja vuosttaš luohkálaččat lávejit borrát dan mielas. Boarrásut oahppit sáhttet árvvoštallat borramuša ja sávvamis lea, ahte vánhemat eai vuolgge duššiid dihte mielde ságastit nu gohčoduvvon <span type="quote">“gummebuđehiin”</span>. Dat lea dehálaš, ahte oahppit ohppet atnit árvvus borramuša, man sii ožžot nuvttá skuvllas. Juos mánná muitala, ahte son gáibidivččii veaigin nealgádaga, sutnje sáhttá bidjat mielde skuvlii vaikkeba heđema.22 </p>
<p><em type="bold">SKUVLASÁTNELISTU </em></p>
<p><em type="bold">Skuvlastivra </em><em type="bold">– dahká mearrádusaid ja stivre skuvlla doaimma goit muhtin </em><em type="bold">gielddain. Skuvlastivrras leat mielde vánhemiid ja skuvlla bargiid ovddasteaddjit. </em></p>
<p><em type="bold">Oahppiidgoddi </em><em type="bold">– buot skuvllain galgá leat oahppiidgoddi, man bargun lea ovddidit </em><em type="bold">oahppiid oassálastima skuvlaservožiin. Oahppiidgotti stivrii válljejuvvojit ovddasteaddjit sierra luohkáid oahppiin. </em></p>
<p><em type="bold">Oahppifuolahus </em><em type="bold">– oahppifuolahus fuolaha, ahte skuvlaservožis ovddiduvvo buorre </em><em type="bold">psyhkalaš ja fysalaš dearvvasvuohta sihke sosiálalaš buorreveadjin. </em></p>
<p><em type="bold">Vuođđooahpahus </em><em type="bold">– 1.–9. (10.) luohkáid oahpahus, mii addojuvvo vuođđoskuvllas. </em></p>
<p><em type="bold">Inklušuvdna – juohkehaš mánná galgá beassát vázzit lagasskuvlla fuolatkeahttá </em><em type="bold">das, leatgo sus oahppanváigatvuođat dahje leatgo sus váttut dahje dávda. </em></p>
<p><em type="bold">KiVa-skuvla </em><em type="bold">– prográmma, man ulbmilin lea heaittihit givssideami ja mii lea </em><em type="bold">geavahusas máŋggain skuvllain Suomas. </em></p>
<p><em type="bold">Luohká vánhenovdaolmmoš </em><em type="bold">– vánhen, guhte ovddidišgoahtá buori dili luohkkái ja </em><em type="bold">doallá oktavuođa oahpaheaddjái ja eará vánhemiidda. </em></p>
<p><em type="bold">Oahppoplána </em><em type="bold">– áššegirje, mii stivre skuvlla doaimma. Álbmotlaš oahppoplána </em><em type="bold">čállojuvvo sullii juohke logát jagi, ja dan vuođul čállojuvvojit báikkálaš oahppoplánat. Oahppoplánas leat almmolaš oassi ja oahppoávdnasiid oassi. Oahppoávdnasiid oasis govvejuvvojit juohke luohká oahppoávdnasiid sisdoalut ja ulbmilat. </em></p>
<p><em type="bold">Skuvlaáddjá /skuvlaáhkku </em><em type="bold">– boarrásut olmmoš, guhte doaibmá friijadáhtolaččat </em><em type="bold">luohkás oahpaheaddji dahje oahppiid veahkkin ovdamearkan oktii vahkus. </em>23 </p>
<p><em type="bold">Ii gelbbolaš oahpaheaddji </em><em type="bold">– olmmoš, geas ii leat oahpaheaddji dutkkus. Sus </em><em type="bold">sáhttet leat vásáhusat oahpaheaddji barggus. </em></p>
<p><em type="bold">Skuvlavázziveahkki / skuvlavázzibagadalli </em><em type="bold">– olmmoš, guhte bagada ja veahkeha </em><em type="bold">oahppiid skuvlavázzimis oahpaheaddji veahkkin. Skuvlaveahkki sáhttá doaibmat oppa skuvllas, ovtta luohkás dahje sierra doarjaga dárbbašeaddji oahppi persovnnalaš veahkkin. </em></p>
<p><em type="bold">Skuvlakuráhtor </em><em type="bold">– skuvla sosiálabargi, guhte veahkeha ja doarju oahppi </em><em type="bold">ovdáneami, rávve ja doarju váttisvuođain. </em></p>
<p><em type="bold">Diibmojuohku </em><em type="bold">– muitala, mo oahpahussii várrejuvvon áigi juohkása sierra </em><em type="bold">oahppoávdnasiid gaskkas. </em></p>
<p><em type="bold">Golmmaceahkat doarjja </em><em type="bold">– namahus geavahuvvo skuvllas oahppamii fállojuvvon </em><em type="bold">sierra dási doarjagiin, mat leat oktasaš doarjja, beavttálmahtton doarjja ja sierra doarjja. </em></p>
<p><em type="bold">Oahpahusa ordnejeaddji </em><em type="bold">– lea dat, mii ordne vuođđooahpahusa guovllu </em><em type="bold">mánáide. Dábálaččat dat lea gielda, muhto dat sáhttá leat maid stáhta dahje ovdamearkan vuođđudus. </em></p>
<p><em type="bold">Oahpahusráđđehus </em><em type="bold">– stáhta lágádus, mii vástida oahpahusa ovddideamis. </em></p>
<p><em type="bold">Vánhemiidkvárta / árvvoštallanságastallan </em><em type="bold">– dilálašvuohta, gos oahppi, </em><em type="bold">oahpaheaddji ja oahppi vánhemat ságastallet oahppi skuvllavázzimis, nugo skuvllas loaktimis ja skuvlabarggu ovdaneamis. </em></p>
<p><em type="bold">Wilma/Helmi </em><em type="bold">– lea digitála prográmma, mainna ruoktu ja skuvlla dollet </em><em type="bold">oktavuođa ja masa merkejuvvojit ee. máná oahppočađaheamit. </em></p>
<p><em type="bold">Vánhemiid beroštupmi, doarjja ja movttiidahttin máná skuvlavázzimis váikkuhit sakka dasa, mo mánná loaktá ja oahppá skuvllas. </em></p>
<p><em type="bold">Buori ruovttu ja skuvlla ovttasbarggu sihke vánhemiid aktiivvalaš doarjaga geažil: </em><em type="bold">máná oahppan ja oahppobohtosat </em><em type="bold">buorránit </em><em type="bold">mánná loaktá skuvllas </em><em type="bold">oahppi ja máná gaskavuohta </em><em type="bold">buorrána </em><em type="bold">máná sosiálalaš dáiddut ovdánit </em></p>
<p><em type="bold">Dát gihpa lea oaivvilduvvon vánhemiidda, geaid mánát leat álgimin skuvlii. </em></p>
<p>SUOMA VÁNHEMIIDLIHT TU TEAKSTA</p>
<p>Heidi Lithén ja Micaela Romantschuk SUOMAGIEL AT JORGALUS Jenni Pitkäniemi, Svenska översättningsbyrån ja Tuija Metso, Suoma Vánhemiidlihttu SÁMEGIEL AT JORGALUS</p>
<p>Raila Pirinen</p>
<p>GR ÁFAL AŠ HÁBMEN</p>
<p>Hanna Siira</p>
</body></document>
