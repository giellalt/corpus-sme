<document xml:lang="sme" id="no_id"><header><title>Lea go vejolaš stáráid fas šaddadit? Havforksningsnytt</title><genre code="facta"/><author><person firstname="Beate" lastname="Hoddevik" sex="f" born="" nationality=""/></author><author><person firstname="Hans Kristian" lastname="Strand" sex="m" born="" nationality=""/></author><author><person firstname="Frithjof" lastname="Moy" sex="m" born="" nationality=""/></author><author><person firstname="Henning" lastname="Steen" sex="m" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>Havforskningsinstituttet</publisher></publication></publChannel><wordcount>581</wordcount><conversion_status type="standard"/><availability><license type="standard"/></availability><origFileName>https://brage.bibsys.no/xmlui/bitstream/handle/11250/116033/HI-Nytt_4-2010_sam.pdf</origFileName><parallel_text xml:lang="nob" location="hi-nytt_4-2010.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p>Lea go vejolaš stáráid fas šaddadit?  HAVFO</p>
<p><em type="italic">Poršáŋggus Finnmárkkus leat lihkostuvvan eret kálket gáranasruittuid, go geahččaladdanbáikkiin leat stárát fas šaddagoahtán. Guoličivggat orrot bures loaktimin ođđa stáráid gaskkas, ja dalle lea doaivva ahte stárráivuođa ja vuona guliid máddodagaid lea vejolaš fas máhcahit ovddeš dássái.  </em></p>
<p>ČÁLLE BEATE HODDEVIK SUNNSET, HANS KRISTIAN STRAND, FRITHJOF MOY,  HENNINg STEEN, HARTVIg CHRISTIE</p>
<p>Bohtosat  leat  gaskaboddasaččat,  ja  váikkuhusat  šat-tuide ja ealliide galget buorebut duođaštuvvot stuorát plánejuvvon ekovuogádatgeahččaladdamiin. Dalle gal-get muhtun báikkit dikšojuvvot ođđa vugiin ja muhtun dárkkástusbáikkit galget orrut lihkatkeahttái. Seammás galget  maid  ovddiduvvot  ruhtaseasti  vuogit  lávdadit kálkka.   Stuorra osiid Davvi-Norgga vuovdelágan stárráčohkiin borre  gáranasruittut  1970-logus.  Dan  rájes  leat  gára-nasruittuid  stuorra  máddodagat  bisuhan  guoros  ja šládjavánis  mearrabotni  (geađgebotni),  erenoamážit vuonain ja mearragáttiin mat leat suodjaluvvon báruin. Maŋimus  logijagi  áiggi  lea  vuhttojuvvon  ahte  stárát fas  leat  lunddolaččat  lassánan  Davvi-Trøndelágas ja  Helgelándda  rittu  máttageahčen  gitta  Vega  sullo rádjai.  guolásteaddjit  dieđihit  ahte  Finnmarkkus  ge muhtun sajiin bieđgguid leat stárát fas šaddagoahtán,</p>
<p>erenoamážit olgorittus. Vuonaid siste, ovdamearkka dihtii Poršáŋggus, ii vuhtto olus buorráneapmi. Doppe leat gára-nasruittut  eanetlogus  ja  doalahit  uhccán  buvttadeaddji  ja guoros mearrabotni.</p>
<p><em type="bold">STÁRRÁVUOVDDIT LÁHCET EALLIMII VEJOLAŠVUOĐA </em>Stárrávuovddit leat buvttadeaddjit ja šláddjii. Dat doibmet ollu  vuona  <span type="quote">“ássiide”</span>,  ovdamearkka  dihtii  guoličivggaide, čiehkádanbáikin  ja  ealatbáikin.  Stárrávuvddiid  dávjá buohtastahttet  trohpalaš  arvevuvddiiguin  go  áigumuš  lea govvidit  alla  buvttalašvuođa  ja  šládjariggodaga,  ja  man mávssolaš dat leat eallimii riddoavádagas. </p>
<p>geahččaleamit Poršáŋgguvuonas čájehit ahte kálka beaktilit sáhttá  jávkadit  gáranasruittuid  nu  ahte  stárát  fas  bállejit šaddat, ja dalle máhccet fas guoličivggat ge. Kálkadikšuma ovdamunni lea ahte nuppástusat dáhpáhuvvet johtilit: Jus kálke  ja  goddá  gáranasruittuid  čakčat,  de  sáhttá stárrá  šaddat  dálvvi  ja  giđa  ja  vuosttas  geasi  jo boahtigohtet dasa gulli eallit ruovttoluotta.</p>
<p><em type="bold">GILVET STÁRÁID ČIVRII</em> Stáráid lassáneapmi dakkár guovlluin main dat leat borrojuvvon buot, sáhttá dáhpáhuvvat siepmaniid lunddolaš  gilvásemiin  lagaš  stárrávuvddiin.  Jus gaska lagamus stárrávuovdái lea guhkki, de sáhttá lunddolaš  gilvin  ádjánit  máŋga  jagi.  Dalle  lea vejolaš váldit atnui molssaeavttot vugiid lasihan dihtii stáráid ja daid šaddadeami.  </p>
<p>Mearradutkaninstituhtta,  Flødevigen  nammasaš dutkanstašuvdna,  lea  easkka  geahččalan  vuogi mii  lea  geavahuvvon  gilvit  stuoláid  čivrii  Sør-lánddas (<span type="quote">”Ruonas-čievra”</span>-prošeakta), mat dasto biddjojuvvojit mearrabodnái šaddat. Ulbmil lea ásahit  <span type="quote">”stárráčohkiid”</span>,  mat  earret  eará  sáhttet doaibmat stáráid gilvingáldun ja lávdadangáldun stáráhis  guovlluin.  Stáráid  gilvin  báddái  lea maiddái lihkostuvvan čázevuoláš čohkiid johtilis ásaheapmái. Sullasaš vuogit sáhttet geavahuvvot dikšojuvvon guovlluin jus stáráid lunddolaš las-sáneapmi ii doaimma doarvái bures.</p>
<p><em type="bold">JAPÁNALAŠ VUOHKI</em>Uhccán leat leamaš báikeiskkaddalamat kálkkain Poršáŋgguvuonas,  muhto  áigumuš  lea  ovddidit vugiid maiguin lea vejolaš dikšut stuorát guovl-luid. Ovddasmanni prošeavttas leat maiddái čađa-huvvon laboratoriageahččaleamit gávnnahan dihtii man  stuorra  kálkamearit  dárbbašuvvojit  goddit gáranasruittuid,  guđemuš  temperatuvrrain  kálka </p>
<p>doaibmá  ja  man  bevttolaš  kálka  lea  dan  áiggi ektui maid dat orru čázis. Dieđut dáin mearra- ja laboratoriaiskkadallamiin  geavahuvvojit  plánet stuorra iskkadallamiid mearas maid Mearradut-kaninstituhtta lea ráhkkaneamen čađahit Poršáŋg-guvuonas.  Kálkenvuohki  lea  dovddus  Japánas, gos  dat  lea  geavahuvvon  ollu  jagiid.  Dássážii dutkit leat gáddán ahte vuohki ii leat nu beaktil min galbma mearračáziide davvin.</p>
<p>Ovdalgo stuorát kálkemat álggahuvvojit, de lea dehálaš  kártet  ja  guorahallat  dikšuma  vejolaš heajos  váikkuhusaid.  Dássážii  orrot  mearraisk-kadallamat  čájeheamen  ahte  dikšun  ii  čuoze bahás  guoličivggaide  go  dat  orrot  vuodjamin váivašuvakeahttái  dikšunbalvva  sisa  ja  olggos. Boahttevaš  geahččaladdamiin  dutkit  áigot  iskat mo  dikšun  čuohcá  bodneealliide  nugo  guolga-máđuide, skálžžuide ja nástereabbáide.</p>
<p><em type="bold">EPIGRAPH</em>Kálkengeahččaladdamat  leat  čađahuvvomin </p>
<p>EPIgRAPH-prošeavtta  olis,  ja  daid  čađaha muhtumassii Mearradutkaninstituhta dutkansta-šuvdna Holmfjorddas ja muhtumassii dat čađa-huvvojit  dutkandoaibman  vuonas.  Ovdalgo geahččaladdamat  álggahuvvojedje,  de  Klif (ovddeš  SFT)  attii  lobi  luoitit  kálkka  merrii. Jus  viidásat  iskkadallamat  lihkostuvvet,  de daid  bohtosat  jáhkkimis  sáhttet  leat  mávsso-laččat geavahuvvot vuonain main leat sullasaš váttisvuođat  nu  ahte  doaivumis  dakkár  riddo-guovlluin main stárát leat borrojuvvon, fas buor -ránit eallinvejolašvuođat.</p>
<p><em type="italic">Ođđasit ásahuvvon butare nammasaš stárrá dakkár báikkiide mat kálkejuvvojedje diibmá.</em> </p>
<p> <em type="italic">Divššokeahtes guovlu mas </em></p>
<p><em type="italic">gáranasruittut leat borran buot stáráid. </em></p>
</body></document>