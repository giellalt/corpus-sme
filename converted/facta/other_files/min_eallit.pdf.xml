<document xml:lang="sme" id="no_id"><header><title>Min eallig</title><genre code="facta"/><author><person firstname="Eigil" lastname="Eikvil" sex="m" born="" nationality="nor"/></author><translator><unknown/></translator><translated_from xml:lang="nob"/><year>1997</year><place>http://www.skolenettet.no/nyUpload/Samisk læringsnett/Dokumenter/min eallit.pdf</place><publChannel><publication><publisher>NRK Oahpahusredakšovdna</publisher></publication></publChannel><wordcount>477</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>min_eallit.pdf</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.2 $; common.xsl  $Revision: 154948 $; </version></header><body><p>Oahpaheaddjebagadus—Filbmaárka</p>
<p>Prográmma ovddasvástideaddji: MARATHON International Oahpaheaddjerávvaga doaimmaheaddji: Tale Tveterås Teaksta: Egil Eikvil NRK Oahpahusredakšovdna, TV 1997 Jorgalan: Sámediggi Oahpahusossodat Govat: Inger Eline Eira Buljo</p>
<p>Bussá skávžžát eai ge leat dušše čikŋan.  Leat dušše njiŋŋelasledjonat mat bissot čoran olles eallinagi. Dat gevrejit varisledjoniid eret čorragis go dat leat sullii golbma jagi boarrásat. Go varisledjonat oaguhuvvojit eret, de fertejit okto birget dahje bivdit muhtin ledjonvieljain. Guokte varisledjona sáhttiba máŋga jagi leat fárrolaga. Dat eaba leat vel nu gievrrat go rávis ledjonat, muhto ferteba biepmu háhkat juohke beaivvi. Šaddá dávjá nu ahte nuorra ledjon ii lihkostuva, ii ge oaččo borrat dan beaivvi.</p>
<p>Nuorra ledjonat johtet okto dahje guovttes dassážii go dovdet nohka gievran oaguhit eret oaivámučča muhtin čorragis ja rihpat dan saji. Boares ledjon guođđá čorraga go fuobmá ahte ferte vuollánit, ja eallá okto dassážii go jápmá. Nu lea ledjoniid garra láhka.</p>
<p>Go njiŋŋelasat leat borran iežaset oasi sállasis, gorjot idjii. De galget varrasat fáktegoahtit. Ihkku ja iđđesija bearráigehččet guovlluset. Merkejit hájaineaset ahte lea iežaset guovlu ja várjalit guovllu nuorra ledjoniid vuostá. Dat lea varis ledjona váldobargu.</p>
<p>Elefánta</p>
<p>Prográmma bistá sullii 10 minuhta</p>
<p>Elefánta lea stuorimus eatnanaldenjiččehas olles máilmmis. Elefántabearrašii gullet indialaš elefánta (Elaphus maximus) ja afrihkkálaš elefánta (Loxodonta africana). Afrihkkálaš elefánta lea stuorimus. Varis afrihkkálaš elefánta sáhttá šaddat čieža mehter guhku oaivvis seaibbi rádjái, golbma mehter alu, ja sáhttet deaddit sullii 6 tonna. Njiŋŋelas elefánttat leat veahá unnibut go varis elefánttat, ja leat sulli beali geahppaseappot, muhto goappašagain leat duvdilanbánit. Indialaš elefánttain leat dušše varrasiin duvdilanbánit.</p>
<p>Oahpaheaddjebagadus—Filbmaárka</p>
<p>Prográmma ovddasvástideaddji: MARATHON International Oahpaheaddjerávvaga doaimmaheaddji: Tale Tveterås Teaksta: Egil Eikvil NRK Oahpahusredakšovdna, TV 1997 Jorgalan: Sámediggi Oahpahusossodat Govat: Inger Eline Eira Buljo</p>
<p>Giráffa</p>
<p>Prográmma bistá sullii 10 minuhta</p>
<p>Giráffa lea alimus ealli dain elliin mat ellet dán áiggis.</p>
<p>Rávis varisgiráffa sáhttá leat bealguđát mehtera guhku. Allodaga ja buori oainnu geažil oaidná giráffa guhkkelii go eará eallit mat leat eatnama nalde.</p>
<p>Allodaga dihte beassá maiddái giráffa borrat ráfis, go eará eallit eai olát ribadit biepmu nu badjin. Giráffa borrá urbbiid ja lasttaid mat leat hui badjin muorain.</p>
<p>Giráffat leat smirezastit. Dat susket nuppes biepmu man leat juo okte njiellan. Ovdal go muoraide giđđat šaddet lasttat, lea giráffaide váttis gávdnat borramuša. Dávjá dat ádjánit olles beaivvi ohcat biepmu. Muhto geasset go muorat leat runodan, lea dain hearrá dilli, ja astet sihke vuoiŋŋastallat ja dorodit eará giráffaiguin. Juhkat ii leat baicce nu álki giráffii. Go galgá juhkat, ferte hirret ovdajulggiid ja sojahit čeabeha. Go nu galgá, lea bahá borahallat boraspiriide. Danne ferte leat hirbmat várrogas go galgá juhkat čázi.</p>
<p>Vaikko giráffa deaddá ge sullii tonna, sáhttá lihkadit jođánit. Oažžu hui leahtu go ruohttá, sullii 55 km/d.</p>
<p>Varis giráffa geavaha guhkes čeabeha vearjun. Go varrasat dorostallet, huškkastit ain nubbi nuppi hui garrasit čeabehiin. Dáinna lágiin sáhttet vaikko jámas huškut nuppi.</p>
<p>Muhto vaikko giráffas lea ge guhkes čeabet, eai leat das eanet čeabetdávttit go eará elliin. Das leat čieža čeabetdávtti, nu go olbmuin ja eará njiččehasain.</p>
</body></document>