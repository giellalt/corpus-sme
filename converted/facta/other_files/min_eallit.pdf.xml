<document xml:lang="sme" id="no_id"><header><title>Min eallig</title><genre code="facta"/><author><person firstname="Eigil" lastname="Eikvil" sex="m" born="" nationality="nor"/></author><translator><unknown/></translator><translated_from xml:lang="nob"/><year>1997</year><place>http://www.skolenettet.no/nyUpload/Samisk læringsnett/Dokumenter/min eallit.pdf</place><publChannel><publication><publisher>NRK Oahpahusredakšovdna</publisher></publication></publChannel><wordcount>975</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>min_eallit.pdf</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.2 $; common.xsl  $Revision$; </version></header><body><p>Min eallit</p>
<p>Oahpaheaddjebagadus—Filbmaárka</p>
<p>NRK Undervisningsredaksjonen lea 1998 buvttadan dán prográmmaráiddu oahpahusa vástá.</p>
<p>Prográmmaide leat ráhkaduvvon oahpaheaddjebagadusat mat leat jorgaluvvon davvisámegillii.</p>
<p>Bagadusat almmuhuvvojit Sámi Oahpponeahtas.</p>
<p>Oahpahusossodaga filbmanummár: Vi183</p>
<p>Bussáeallit</p>
<p>Prográmma bistá sullii 10 minuhta</p>
<p>Bussá leat ožžon ollu buriid attáldagaid luonddu bealis, seamma go maiddái eará bussáeallit nu go tiger, ledjon ja panter. Bussá oaidná hui bure, maiddái ihkku. Das lea maid hirbmat buorre gullu, ja haksá erenoamáš bures. Bussá lea ovdánahttan dáid dáidduid danne go boraspiren fertii ijabeaivve čuovvut mielde mii ain dáhpáhuvvá luonddus.</p>
<p>Bussá skávžžát eai ge leat dušše čikŋan.</p>
<p>Das leat máilmmi ávkkáleamos skávžžát, go dat leat beaktilis dovdanneavvut. Go bussá lea bivdime, cegge skávžžáid. Go njáhká rásiid ja miestagiid čađa, gusket skávžžát rásiide ja lasttaide, ja dieđihit makkár ealli dakko lea aitto mannan. Bussáčivggat máhttet riegádeami rájes geavahit skávžžáid. Bussá diehtá ieš gos gávdná biebmolihti, muhto leat skávžžát mat dieđihit lea go biebmu báhkas vai galmmas. Ledjonat lea áidná eallit bussáelliin mat ellet joavkkuin. Ledjončorragis sáhttet leat guokte varrasa, 5-6 njiŋŋelasa oktan čivggaiguin. Varisledjoniid bargu lea gozihit daid guovllu ja sihkarastet ahte nálli seailu. Dat galget dássedit joatkkašit njiŋŋelasaiguin vai šaddet ođđa čivggat. Njiŋŋelasat leat fuolalaš eatnit. Dat fuolahit buot čivggaid čorragis. Go leat goddan ealli, borret njiŋŋelasat álggos, de varrasat ja čivggat borret vel dan mii lea báhcán.</p>
<p>Leat dušše njiŋŋelasledjonat mat bissot čoran olles eallinagi. Dat gevrejit varisledjoniid eret čorragis go dat leat sullii golbma jagi boarrásat. Go varisledjonat oaguhuvvojit eret, de fertejit okto birget dahje bivdit muhtin ledjonvieljain. Guokte varisledjona sáhttiba máŋga jagi leat fárrolaga. Dat eaba leat vel nu gievrrat go rávis ledjonat, muhto ferteba biepmu háhkat juohke beaivvi. Šaddá dávjá nu ahte nuorra ledjon ii lihkostuva, ii ge oaččo borrat dan beaivvi. Nuorra ledjonat johtet okto dahje guovttes dassážii go dovdet nohka gievran oaguhit eret oaivámučča muhtin čorragis ja rihpat dan saji. Boares ledjon guođđá čorraga go fuobmá ahte ferte vuollánit, ja eallá okto dassážii go jápmá. Nu lea ledjoniid garra láhka. Go njiŋŋelasat leat borran iežaset oasi sállasis, gorjot idjii. De galget varrasat fáktegoahtit. Ihkku ja iđđesija bearráigehččet guovlluset. Merkejit hájaineaset ahte lea iežaset guovlu ja várjalit guovllu nuorra ledjoniid vuostá. Dat lea varis ledjona váldobargu.</p>
<p>Elefánta</p>
<p>Prográmma bistá sullii 10 minuhta</p>
<p>Elefánta lea stuorimus eatnanaldenjiččehas olles máilmmis. Elefántabearrašii gullet indialaš elefánta (Elaphus maximus) ja afrihkkálaš elefánta (Loxodonta africana). Afrihkkálaš elefánta lea stuorimus. Varis afrihkkálaš elefánta sáhttá šaddat čieža mehter guhku oaivvis seaibbi rádjái, golbma mehter alu, ja sáhttet deaddit sullii 6 tonna. Njiŋŋelas elefánttat leat veahá unnibut go varis elefánttat, ja leat sulli beali geahppaseappot, muhto goappašagain leat duvdilanbánit. Indialaš elefánttain leat dušše varrasiin duvdilanbánit.</p>
<p>Prográmma ovddasvástideaddji: MARATHON International</p>
<p>Oahpaheaddjerávvaga doaimmaheaddji: Tale Tveterås</p>
<p>Teaksta: Egil Eikvil</p>
<p>NRK Oahpahusredakšovdna, TV 1997</p>
<p>Jorgalan: Sámediggi Oahpahusossodat</p>
<p>Govat: Inger Eline Eira Buljo 2</p>
<p>Min eallit</p>
<p>Oahpaheaddjebagadus—Filbmaárka</p>
<p>NRK Undervisningsredaksjonen lea 1998 buvttadan dán prográmmaráiddu oahpahusa vástá.</p>
<p>Prográmmaide leat ráhkaduvvon oahpaheaddjebagadusat mat leat jorgaluvvon davvisámegillii.</p>
<p>Bagadusat almmuhuvvojit Sámi Oahpponeahtas.</p>
<p>Oahpahusossodaga filbmanummár: Vi183</p>
<p>Stuorimus elefánta mii lea goddojuvvon, lei badjel njeallje mehter alu ja dettii badjel logi tonna. Dan godde Angolas 1955:s. Elefánttat sáhttet eallit 60 jagi, ja dat sturrot olles eallinagi. Eará eallit eai sáhte nu boarisin šaddat. Ná stuora ealli dárbbaša valjit eallámuša. Dat borrá sullii 150 kilo šattuid ja juhká sullii 80 lihttera čázi beaivvis. Elefántačivga lea 22 mánu njiŋŋelasa čoavjjis ovdal go riegáda. Eanemus čalbmáičuohci elefánttas lea dan guhkes, lihkadeaddji bohccenjunni. Bohccenjunni lea hui ávkkálaš feara masa. Elefánta vuoigŋá ja maiddái haksá dainna. Go áigu haksit guhkkelii, de lokte bohccenjuni áibmui ja njamista áimmu dego dopmonjamaniin. Bohccenjuniin sáhttet maiddái čájehit ahte leat buorit nuppiid elefánttaide. Dat geavahuvvo maid njurggonin. Dainna ráhkadit jienaid ja gulahallet eará elefánttaiguin. Beljiid maid lihkahallet gulahallamis. Elefántačivga njammá njálmmiin. Muhto go rávis elefánta áigu jugistit čázi, deavdá vuos bohccenjuni vuolimus oasi čáziin, ja de cirgala njálbmái. Elefánttat johtalit čoran. Ovtta čorragis sáhttet leat vaikko 40 elefántta iešguđet agis ja sturrodagas. Matriarkalaš servvodat lea servvodat gos nissonolbmot leat jođiheaddjit. Elefánttain lea maid dakkár servvodat. Lea boares njiŋŋelas mii ii leat ožžon čivggaid máŋgga jahkái mii jođiha čorraga, dakkár mii lea badjel 50 jagi boaris. Dain lea guhkes hárjáneapmi ja dihtet buorebut go eará elefánttat gos gávdnojit čáhcerokkit mat maŋemus goiket guhkes goikkádagas. Dat dihtet maiddái guđet bálgát mannet buoremus šattuide ja rásiide. Lea gullon ahte elefánttain lea buorre muitu. Boares njiŋŋelaselefánta duođaštit ge dan, go dat muitá daid ávkkálaš dieđuid. Njiŋŋelas ii leat dušše jođiheaddji ja ofelaš. Dat mearrida maiddái várálaš dilis galget go fallehit vašalačča vai báhtarit. Elefánttat veahkehit álo guhtet guimmiideaset. Dat eai guođe ovttage elefánta báhcit čorragis jus šaddá heahtái.</p>
<p>Giráffa</p>
<p>Prográmma bistá sullii 10 minuhta</p>
<p>Giráffa lea alimus ealli dain elliin mat ellet dán áiggis.</p>
<p>Rávis varisgiráffa sáhttá leat bealguđát mehtera guhku. Allodaga ja buori oainnu geažil oaidná giráffa guhkkelii go eará eallit mat leat eatnama nalde. Allodaga dihte beassá maiddái giráffa borrat ráfis, go eará eallit eai olát ribadit biepmu nu badjin. Giráffa borrá urbbiid ja lasttaid mat leat hui badjin muorain. Giráffat leat smirezastit. Dat susket nuppes biepmu man leat juo okte njiellan. Ovdal go muoraide giđđat šaddet lasttat, lea giráffaide váttis gávdnat borramuša. Dávjá dat ádjánit olles beaivvi ohcat biepmu. Muhto geasset go muorat leat runodan, lea dain hearrá dilli, ja astet sihke vuoiŋŋastallat ja dorodit eará giráffaiguin. Juhkat ii leat baicce nu álki giráffii. Go galgá juhkat, ferte hirret ovdajulggiid ja sojahit čeabeha. Go nu galgá, lea bahá borahallat boraspiriide. Danne ferte leat hirbmat várrogas go galgá juhkat čázi. Vaikko giráffa deaddá ge sullii tonna, sáhttá lihkadit jođánit. Oažžu hui leahtu go ruohttá, sullii 55 km/d. Varis giráffa geavaha guhkes čeabeha vearjun. Go varrasat dorostallet, huškkastit ain nubbi nuppi hui garrasit čeabehiin. Dáinna lágiin sáhttet vaikko jámas huškut nuppi. Muhto vaikko giráffas lea ge guhkes čeabet, eai leat das eanet čeabetdávttit go eará elliin. Das leat čieža čeabetdávtti, nu go olbmuin ja eará njiččehasain.</p>
<p>Prográmma ovddasvástideaddji: MARATHON International</p>
<p>Oahpaheaddjerávvaga doaimmaheaddji: Tale Tveterås</p>
<p>Teaksta: Egil Eikvil</p>
<p>NRK Oahpahusredakšovdna, TV 1997</p>
<p>Jorgalan: Sámediggi Oahpahusossodat</p>
<p>Govat: Inger Eline Eira Buljo</p>
</body></document>
