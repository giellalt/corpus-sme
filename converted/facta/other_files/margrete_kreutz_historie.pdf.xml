<document xml:lang="sme" id="no_id"><header><title>Margrete Kreutz historjá</title><genre code="facta"/><author><person firstname="Cathrine" lastname="Baglo" sex="f" born="" nationality="NO"/></author><translator><person firstname="Arnstein" lastname="Johnskareng" sex="m" born="" nationality="NO"/></translator><translated_from xml:lang="nob"/><year>2012</year><wordcount>3089</wordcount><conversion_status type="standard"/><availability><license type="standard"/></availability><origFileName>http://site.uit.no/smartstien/files/2012/02/hefte_n_samisk_mobile.pdf</origFileName><parallel_text xml:lang="eng" location="margrete_kreutz_historie.pdf"/><parallel_text xml:lang="nob" location="margrete_kreutz_historie.pdf"/><parallel_text xml:lang="sma" location="margrete_kreutz_historie.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p><em type="bold">Ovdasátni</em> Dán čájáhusa vuođđun lea <span type="quote">“På ville veger? Levende utstillinger av samer i Europa og Amerika”</span> nammasaš nákkosgirji (Baglo, UiT, 2011). Dat lea <span type="quote">“ealli čájáhusaid”</span> birra mat levve olles oarjemáilbmái l oahpageahčen 1800-logu ja álgogeahčen 1900-logu. Čájáhusain čájehedje amas ja jáhkkimis primitiiva álbmotovddasteddjiid elliidgárddiin ja suohtastallanguovddážiin, muhto maid museain ja máilmmičájáhusain. Dáppe sii dolle čájáhusaid huksejuvvon siiddain iežaset beaivválaš eallimis. 1822-1934(1959) jagiid mielde vulge badjel 400 sápmelačča - eanaš sis boazosámi birrasiin - stuorra gávpogiidda Eurohpás ja Amerihkás.  </p>
<p><span type="quote">“Ealli čájáhusat”</span> leat dávjá gehččojuvvon dušše negatiivalaš dáhpin. Dáinna čájáhusain mii áigut hástalit diekkár lágan oainnu ja leat mielde buktit eanet máŋggabealat ipmárdusa dasa mat ealli čájáhusat ledje ja mo dat ledje organiserejuvvon. Dehálabbot dattege lea leamaš ovddidit ipmárdusa dasa mo historjjálaš dilli lei ja ieš alddis oasálastiid oalgguhusaide.</p>
<p>Čájáhusa vuolggasadji lea danin čájehit áidna ovtta čájáhusoasálasti eallima, lullisápmelačča Margrete Olsdatter Bull Kreutz (1863–1922), eret rádjaváriin gaskal Gåeblienvuemie (Meråker)/Verdal báikkiid ja Åre báikki. Kreutz duogáš ja historjá lea ovddastus nu máŋgga láhkai dán oktavuođas, ja maid dan láhkai ahte lullisápmelaččat ledje dán márkana guovddášolbmot 1800-logu loahpageahčen.</p>
<p>Lassin dasa ahte ođđasit oažžut lagasvuođa su eallimii, de leat mii háliidan deattuhit dan gelbbolašvuođa mii lei čájáhusoasálastiin. Vaikke vel dat dávjá leige divrasit oamastuvvon, de dat leamaš maid mielde earáhuhttit bonju  fápmopolitihkalaš dili dakkár dillái mii sin beroštumiide leamaš ávkin.</p>
<p>Maŋimužžan, muhto liikká dehálamos, de leat háliidan gaskkustit muhtin áššiid mat čuhce munnje barggadettiin iežan dutkosiin. Imašteapmi, ja muhtin muddui maid suhttu, dáid <span type="quote">“ealli čájáhusaide”</span>. Heahpanaddan iežan ja earáid ovdagáttuid badjel. Hirpmástuvvan mo áššit gevve. Moraš mo dat áigi gáibidii nu eará lágan eallinvuogi go min eallin otne. Suhttu vearrivuhtii ja vealaheapmái. Muhto dattege buot dehálamos: hervvošeapmi. Hervvošeapmi doaimmalašvuođa, nuppástuhttinveaju, dáhtu ektui ovddidit áššiid masa jáhkat, ja ealihit iežat ja lagamusaid dalle go eallin ii mana nu mo galggašii.</p>
<p>Romssa (Verdal), čakčamánnu 2012<em type="italic">Cathrine Baglo  </em></p>
<p><em type="bold"><span type="quote">”Sámenieida Margrete Olsdatter Bull”</span></em>Margrete Olsdatter Bull riegádii 1863:s Enkrokenii, Såakasas </p>
<p>(Undersåker) Ruoŧas, aiddo siskkabealde rájá, Gåeblienvuemie (Meråker) lahka Davvi-Trøndelágas. Son lei nubbin boarráseamos unnimustá logi mánás. Váhnen guovttis leigga sápmelaš Ole Olsen Bull ja Maren Maria Thomasdatter. Bearaš lei okta máŋgga lullisámi bearrašiin mat geahččaledje birget boazodoaluin rádjaváriin gaskal Verdal/Gåeblienvuemie báikkiid Davvi-Trøndelágas ja Åre/Krokom báikkiid Jämtlánddas. Sámit ieža gohčodedje dán guovllu Gaaskelaante – Gaskaeanan.</p>
<p>Váttis guorrat Mii eat dieđe nu olu Margrete (dahje Margreta nu mo son</p>
<p>gohčoduvvo ruoŧagillii) bajásšaddama birra. Sápmelaččat Gaaskelaantes girkostalle sihke Norgga ja Ruoŧa beale rájá. Dát dahká váttisin sin guorrat čálalaš gálduin. Ovtta ja seammá bearraša namaid sáhttá gávdnat sihke Såaka (Undersåker), Offerdal, Kall, Gåeblienvuemie, Verdal, Stod, Sparbu ja eará báikkiid girkogirjjiin.</p>
<p>Garra birgenláhkiGirkogirjjiid vátna čállosat Olsen Bull bearraša eallimis muitalit</p>
<p>garra birgenlági birra. Unnimusat golmmas Margrete unnaoappážiin/unnavieljažiin jápme mánnán, nuoramus lei dušše 13 vahku boaris. Boazosámi eallin sáhtii jorrat valljivuođas geafivuhtii. Heajos jagiid fárrejedje máŋga lullisápmelačča giliid olggobeallai gos sii de ealihedje iežaset iešguđege láhkai. Dán láhkai orui maid Margrete bearaš eallimin. 1875:s namuhuvvo ahte sii orro Graftåsmo báikkis  Gåeblienvuemies, báiki gosa Margrete fas ohcalii iežas eallima loahpas. Su áhčči ráhkadii ja vuvddii čoarvebasttiid ja dieinna láhkai ealihii iežas bearraša.</p>
<p>Ráfálaš ovttaseallinLedje lagas oktavuođat gilisápmelaččaid ja boazosápmelaččaid gask</p>
<p>kas, sihke sogalaččat, náitalemiid bokte, ja ekonomalaččat. Gilis elle sápmelaččat bálddalagaid giliolbmuiguin almmá stuorát riidduid haga. Margrete gásta duođašta dan. Buot ristváhnemat ledje dállodoallit ja smávvadálolaččat Gåeblienvuemies.</p>
<p><span type="quote">“Sámenieida”</span>-gilkorAhte Margrete dattege lei olggobealde giliservodaga, čájeha 1879 gea</p>
<p>si konfirmántalistu Gåeblienvuemies. Su nama gávdná vuolimuččas girkogirjjis nu mo lei dábálaš go lei sáhka sámi konfirmánttain, ja dasa lassin lea vel lasihuvvon <span type="quote">”sámenieida”</span>-gilkor. Orru leamen nu ahte su bearaš fas lea bargagoahtán boazodoaluin, dahje ahte Margrete orru earáid luhtte. Boahtá dattege ovdan ahte son lei jo beassan rihppaskuvllas Undersåker lappförsamling nammasaš searvegottis, ja ahte son orui Ruoŧas.</p>
<p><em type="bold">Náittosdilli ja bearašeallin</em>1885 geasi náitalii Margrete guođoheddjiin Anders Persson </p>
<p>Kreutzain, gii lei Gaaskelaante davit oasis eret. Namma Kreutz lea čálalaš gálduin čállojuvvon máŋgga láhkai (Krøytz, Krøyts, Krøits, Krøis, Kreys, Kryss jna.). Soai vihahuvvuiga Ruoŧa bealde, várra Kall báikki kapeallas. Seammá láhkai go Margrete, de Anders ge lei bajásšaddan boazodoallobearrašis geat gaskkohagaid ledje ealihan iežaset gilisápmelažžan. 1880-logu <span type="quote">“Kall og Offerdals Fjellallmoge”</span> dállogažadangirjjis leat goappašat váhnemat dieđihuvvon <span type="quote">“geafin”</span>.</p>
<p>Ruoŧa-Straadanii (Svensk-Strådalen)</p>
<p>Maŋŋá náitaleami ásaiga Margrete ja Anders Kreutz Ruoŧa-Straadanii aiddo siskkabealde riikkarájá, Verdal báikki ja várre- ja ođđagili Vera lahka. Guovllu lei Ruoŧa stáhta oastán guohtuneanan 1860-logus. Ruoŧa-Straadanis lei Andersa boarrásat viellja, sihkkarit Anders maid, aiddo bargan issorasat čorget šilju Heggøya, Strådøla joga buohta. Heggøya báikái huksejedje stobu, náveha ja eanangeallára. Margrete ja Anders ieža fárriiga stobuide mat ledje Østpåmoen šiljus nuppi bealde joga, moadde mehtera riikkarájás ja dan guovtti dálus Norgga-Straadanis. Østpåmoenis lei jo guovttegearddat dimbbarstohpu ja návet. 1880-logu mielde šadde Østpåmoen, Heggøya ja dat eará ássanbáikkit Strådøla joga guora dehálaš guovddášbáikin Kreutz bearrašii ja eará sápmelaččaide Straadanis. Dán áiggis orru dego leat ovdánan juoga man nu lágan vuogádat, ja dávjá lei šibitdoallu das oassin, gos Straadan-sápmelaččain ledje birrajagiássanbáikkit  Straadanis ja lagašguovlluin, ja dálveguohtumat oarjeguovllus, nugo Verdal, Steinkjer ja Snoasa  (Snåsa) báikkiid guovllus.</p>
<p>Vuosttas mánát1885 čavčča riegádii nieida Kristina. Guokte jagi maŋŋá, gaskadálvvi</p>
<p>1887, riegádii Märta Maria, son lei Margrete unnaoappáža gáibmi gii guovttejahkásažžan jámii ruksesfeberii. Fertii leat dramáhtalaš riegádahttin. Märta Maria heahtegásttašuvvui ovdal seremoniija girkus, ja lei várra su fuolki gii dan dagai, go son lei dohkkehuvvon girkolaš bálvalusaide erenomáš oktavuođain.</p>
<p>Lappkapealla KolåsenisOkta eará dehálaš guovddášbáiki Ruoŧa-Straadana sápmelaččaide</p>
<p>lei lappkapealla Kolåsenis, Kall báikkis. Kolåsmeassu, mii lágiduvvui guktii juohke geasi, geasuhii sápmelaččaid lahka ja guhkkin eret. Dábálaččat sii ledje doppe olles vahkkoloahpa. Kolåsen ipmilbálvalusat ja buot dat allabasiid gávttiin čiŋadan sápmelaččat geasuhedje maid eará olbmuid go dušše searvegotti lahtuid.</p>
<p>Kulturisma Go ruovdemáđijaid huksejedje gaskal Troanddima ja Ånge 1882:s,</p>
<p>de šattai Kolåsen bivnnuhis mátkkoštanbáiki turisttaide, geat ovdal fertejedje rasttildit Kallsjøen-jávrri. Eará báikkiin, nugo  Enaforsas, Enkrokena buohta (Margrete riegádanbáiki), ožžo sápmelaččat turisttaid gitta goahteuksii. Áiggi mielde viidánii dát dáhpi nu sakka ahte Svenske Turistforeningen 1891:s attii sierra bagadusa turisttaide, geat sápmelaččaid deivet.</p>
<p>Vuosttašriekti eanandollui</p>
<p>Trøndelága ja Jämtlándda rádjáguovlluid dađistaga viiddideapmi ássanguovlun, dagahii maid dađistaga váddásat dili boazodollui. 1883:s mearridedje Norga ja Ruoŧŧa ahte eanandoalus lei lága bokte vuosttašriekti, ovddabealde boazodoalu ja eará sámi beroštumiid. Dáinna <span type="quote">“Felleslappeloven”</span> nammasaš lágain ožžo vuosttaš geardde garra buhtadusmearrádusaid vahágiid ovddas maid bohccot dagahedje eanandollui. Sápmelaččain galggai ain leat vuoigatvuohta johtit guovlluin maid sii ledje geavahan boares vieru mielde, muhto dát guovllut juhkkojuvvojedje orohagaide. Gaaskelaante šattai Færen boazoorohahkan, muhto dat lei ráddjejuvvon Norgga beallai ja lei sakka gáržžiduvvon ovdalis guovllu ektui. Láhka attii maid lobi váldit sápmelaččain eret guođohanrivttiid guovlluin gos boazodoallu</p>
<p>Oasálastit Kolåsenmeassuin 1880-loguin. Gáldu: Jamtli govvavuorká erenoamážit hehttii eanandoalu ja eará ealáhusberoštumiid. Eaktun dasa lei ahte stáhta jugii sidjiide ođđa eatnamiid.</p>
<p>Geasuheaddji fálaldat</p>
<p>Mearrádusat váikkuhedje erenoamážit boazodolliide lullisámi guovllus, gos vuostálasvuođat jukse alimus dási aiddo fal 1880-logu loahpageahčen. Dán áiggis, vejolaččat 1888 geasi dahje čavčča, de oaččuiga Margrete ja Anders Kreutz geasuheaddji fálaldaga; Čájehit boazosápmelaččaid eallima ja eallinvugiid bálkká vuostá – Parisas.</p>
<p><em type="bold">Parisii</em>Juovlamánus 1888:s jođiiga Margrete (gii lei lahka riegádahttima) ja </p>
<p>Anders sudno guvttiin  smávvanieiddažiin vári badjel lagamus ruovdemáđiistašuvdnii. Ođđajagibeaivvi 1889:s joavddai bearaš fránskka hámmangávpogii Le Havrei dámppain. Fatnasa mielde ledje maid 23 eará lullisápmelačča, buohkat gullevaččat boazodollui, ja eatnašat maiddái Norgii gullevaččat. Sin searvvis lei Margrete ovttanuppelotjahkásaš oabbá, Anna Lisa, muhtun amas impresario gean namma ii namuhuvvo, guoktelogi bohcco ja buot lágan dárbbašlaš dávvirat mat čájehedje sin eallinvuogi.</p>
<p>Sápmelaččat Jardin d’Acclimatationis Mátkki ulbmil lei Paris ja Jardin d’Acclimatation-elliidgárdi Bou</p>
<p>logne-vuovddis. Seammá láhkai go máŋga eará erenoamáš eksohtalaš álbmotčeardda, de ledje lullisápmelaččat bálkáhuvvon čájehit iežaset kultuvrra ja eallinvuogi olbmuide muhtun mánuid ovdal máilmmičájáhusa Parisas 1889:s. Sullii logi jagi das ovdal, ja measta seammá áiggi go máilmmičájáhus Parisas 1878:s, ledje Kárášjoga ja Guovdageainnu sápmelaččat ceggen lávuid ja fievrridan bohccuid ja biergasiid seammá elliidgárdái.</p>
<p>Anders</p>
<p>Bivnnuhis čájáhusvuohki</p>
<p>Čájáhusat gos amas álbmotčearddaid ovddasteaddjit čájehedje sin beaivválaš eallima huksejuvvon siiddain suohtastallanpárkkain, elliidgárddiin, máilmmičájáhusain ja eará báikkiin ledje hui bivnnut. Dát čájáhusvuohki leavai olles oarjemáilbmái loahpageahčen 1800logu ja álggogeahčen 1900-logu.</p>
<p><span type="quote">“Seammá stuorra menestus go hottentottain”</span>Lullisápmelaččat Parisas geasuhedje olu gehččiid. ”Dán álbmogis</p>
<p>Norggas [ja Ruoŧas] lea leamaš eahpitkeahttá seammá stuorra menestus go hottentottain”, čálii muhtun dovddus fránskka dutki go čujuhii muhtun ovddeš čájáhussii. <span type="quote">“Ealli čájáhusat”</span>, maid sii gohčodedje daid, eai geasuhan dušše dábálaš gehččiid. Muhtun áigodaga doibme sii maid gieddelaboratorian etnologalaš ja antropologalaš dutkamušaid várás. Muhtun áigge, go ain lei eahpedábálaš dutkiide ieža bargat gieddebargguid, gehččojuvvojedje čájáhusat mielamiel dáhpáhussan amas álbmotčearddaid dutkat das lahka.</p>
<p>Njuoratmánná geasuheaddjinErenoamáš beroštumi buvttii diehtu ahte Margrete Sofie Parisienne</p>
<p>Persdatter Kreutz lea riegádan, golmma vahku maŋŋel go sii bohte dohko. Daid olu olgoriikka journalisttaid searvvis, geat gokče máilm</p>
<p>AndersKristina</p>
<p>søster Anna Lisa</p>
<p>Margrete</p>
<p>Marta Maria mičájáhusa ráhkkanemiid, lei Marius Wold, Levoŋkas (Levanger) eret. Son čálii ná Nordenfjeldsk Tidende-aviisii cuoŋománus 1889:s go galledii <span type="quote">”Norgga lappekoloniija”</span> Boulogne-vuovddis:</p>
<p><em type="italic"><span type="quote">”Lea maŋimuš sotnabeaivi go lappekoloniija lea doppe, ja mii áigut [..] cealkit sidjiide mannet dearvan-dearv-vuođaid [..] Ja fargga de leimmet singuin háleštea-men: sii leat ilus beassat fas johttát ruoktot. Koloniija, mas leat 28 olbmo, lea lassánan ovttain nieiddažiin, gii oaččui dan heivvolaš nama ”Parisienne”</span>. Dat olu ránskalaččat, mat dás birra čužžot, imaštit sakka dan ságastallama mii mis lea – ja sii jurddašedje ahte mii leimmet čuvgejuvvon sápmelaččat ja ahte mii hálaimet sin giela. Dattege, de sii fuomášedje fargga mo dat lea, ja de šadde nu olu gažaldagat sápmelaččaid agis, bohc-co árvvus, ja sullasaš áššiin”. </em></p>
<p>Kilde: Nordenfjeldsk Tidende, 18. april 1889</p>
<p>Deaivvadeapmi oahppásiiguin</p>
<p>Čájehuvvui fargga ahte Woldas ja ovtta nissonolbmos sámejoavkkus ledje oktasaš oahppásat. Lei várra sáhka Margrete Kreutzas, gii mánnán ja nuorran lei ollu leamaš guovlluin lahka Levanger ja Skogn gos su bearrašis ledje dálveguohtumat. Wold joatká:</p>
<p> <em type="italic"><span type="quote">”Muhto buot somámus šattai goit, go okta dain sámenissoniin oaččui gullat, ahte doppe lei muhtun gii lei Levangeris eret. Son dalle jearahišgođii duon ja dán, erenoamážit olbmuid birra, ja lasihasttii: ”dovd-datgo riektemeaštára Dorff, Bratsbærg, naba Bam-berg, naba  leansmánne Lynan”</span>. Son dieđusge oaččui vástádusaid ja dieđuid. Ja de lei son gova maŋis, maid son áiggui addit ovtta dieid bajábealde namuhuvvon olbmuide, ja maid okta su skihpáriin válddii vuostá su ovddas. Vaikke vel sis lei buorre dilli máŋgga láhkai, de sii dadje goitge, ahte diekkár bákku eai lean goassege vásihan. Sadji mii sis lei, lei áidojuvvon 2 mehtera al-losaš áiddiin ja sii eai beassan dan olggobeallái”.</em> </p>
<p>Kilde: Nordenfjeldsk Tidende, 18. april 1889 <em type="italic">tjurrie</em> bures dan erenoamáš gahpiris <em type="italic">tjurrie-tjohpe</em>. </p>
<p><span type="quote">“The recordbreaking”</span> SS Arizona mii fievrridii Margrete ja su mánáid Liverpoolas   Queenstownii, New York, ja mii gárrasit billistuvvui 1879:s go beaškkehii jiekŋavárrái.</p>
<p><em type="bold">Chicagoi </em>Ruovttus fas dearvan Parisas, eallin manai viidásat Straadanis, muh</p>
<p>to dál eanet ruđaiguin go ovdal. Soaitá ahte dál de Anders ja Margrete Kreutz nagadeigga skáhppot iežaska bohccuid, jus sudnos eai lean jo bohccot ovdal Frankriikka mátki?</p>
<p>Stáhtus loktaneapmiOllu orru čájeheamen ahte bearraša sosiála stáhtus lea loktanan, ja</p>
<p>ahte dáhpáhus bovttii beroštumi sin beaivválaš oahppásiidbirrasa olggobeallái. Go njealját mánná, Olof, gásttašuvvui ođđajagibeaivvi 1891:s, de eai lean fuolkkit ristváhnemin ja eaige olbmot seammá boazodoalloguovllus nugo ovdal. <span type="quote">”Skuvlaoahpaheaddji Nylander eamidiinnis”</span> leigga maid mielde čalmmustahttimin dáhpáhusa. Ja go Anna Lisa gásttašuvvui Stiklestad girkus Verdalas guovvamánus guokte jagi maŋŋá, de ledje buot ristváhnemat báikki dállodoallit dahje riggát, sin searvvis maiddái Holmsveet søndre báikki leansmánni Wessel.</p>
<p>Golbma vahku jođusParisa orrun attii eahpitkeahttá eanet miela fas johtit, go njeallje jagi</p>
<p>maŋŋá lei oassi bearrašis fas jođus, dán háve Chicagoi. Mátki manai dámppain Troanddimis cuoŋománu 26. b. 1893,  Liverpoolii ja</p>
<p>das fas New Yorkii, gosa sii jovde measta golbma vahku maŋŋá. New -Yorkas sii jotke togain Chicagoi.</p>
<p>Jođii okto mánáidisguin</p>
<p>Anders Kreutz ja nieiddat Kristina ja Märta Maria eai oro leamaš mielde Chicagoi. Margrete lea johtán okto golmma unnimus mánáin ja ii sáhtte leat ballan makkárge hástalusas – Anna Lisa lei dušše jahkebeallásaš. Mátkkis ledje dattege sihke fuolkkit ja oahppásat, daid searvvis lei Nils Thomassen Bull gii lei mielde Parisii ja lei ristáhčči máŋgasiidda Margrete mánáin, ja maiddái maŋŋá dovddus sámevuoigatvuođabealušteaddji Daniel Mortensson ja su bearaš. Mortensson lei oahppan oahpaheaddji ja sámi katekehta ja barggai Kolåsenis soames jagiid.</p>
<p>Lapland Exhibit CompanyMátkejođiheaddji ja álggaheaddji lei ruoŧŧelaš Emil Arner gii aiddo</p>
<p>lei fárren Kansasii. Dáppe son lei deaivan kapteainna Patrick Henry Coney, gii lei advokáhta ja alla dekorerejuvvon soalddát amerihkálaš siskkáldassoađis. Ovttas soai ásaheigga oasussearvvi Lapland Exhibit Company. Ulbmil lei hukset sámi siidda máilmmičájáhussii Chicagos. Parisa 1889 máilmmičájáhusa rájes ledje dákkár huksemat,</p>
<p>Lapland Village, máilmmičájáhus Chicagos 1893:s. Gurutbealde <span type="quote">“manager”</span> P.H. Coney ja su eamit Emma.</p>
<p>Lapland Village siskkobealde.</p>
<p>dahje villages indigénes, šaddan diehttelas ja bivnnuhis oassin eanaš stuorát čájáhusain sihke Eurohpás ja Amerihkás.</p>
<p>Bohccot ja dávvirat mielde</p>
<p><span type="quote">“The Lapland Village”</span> lei okta dain unnimus čájáhusain máilmmičájáhusa suohtastallanguovllus man namma lei <span type="quote">“The Midway”</span>. Das ledje mielde sullii guoktelogi lullisápmelačča, goappašiid beale rájá eret, ja njeallje nieidda Dalarnas eret. Lassin lávuide, duljiide, gerresiidda ja eará dávviriidda, ledje sii fidnen 14 bohcco ja 70 kássa jeahkáliid. Dušše okta boazu beasai heakkas dán guđa mánu orrumis.</p>
<p>Siida</p>
<p>Siida rahppui miessemánu loahpas ja lei rabas buot beivviid diibmu gávccis iđđedis diibmu ovcci rádjái eahkedis. Sisabeassan mávssii 25 sentte. Govat siiddas čájehit ahte lei alla ladnemuvrra lágan konstrukšuvdna siidda birra. Ovddabeale sisabeassama lei lávdi báikkálaš almmusteaddji várás. Siskkabealde ledje soames lavdnjegoađit ja lávut čájáhusa várás. Čájáhusprográmmat   namuhit doaimmaid čájáhallama nugo reahkavuodjin, rohkos, čuoigan, ja čoarve-, dákte- ja náhkke-dávviriid ráhkadeapmi – sihkkarit maid juoigan. Dasa lassin ledje ruoŧa nieiddain lávlun-, dánsun- ja musihkkačájálmasat dihto áiggiide.</p>
<p>BálkáLea eahpesihkkar man olu bálkká Margrete Kreutz oaččui iežas ja</p>
<p>su mánáid oasálastima ovddas.  Daid dieđuid mielde mat gávdnojit bálkkáid birra, de ožžo ollesolbmot gaskal 14 ja 28 ruvnnu vahkkui. Dievddut dinejedje eambbo go nissonolbmot. Spiehkastat lei Nils Thomassen Bull, go son orui leame joavkku násti, ja gáibidiige 12 ruvnnu beaivái (84 ruvnnu vahkkui) alccesis ja bearrašii. Gáibádus lei <span type="quote">”árvvoštallama vuolde”</span> go soahpamuš vuolláičállojuvvui. Jus  buohtastahttá dán bálkká Plassje gefiidkássa máksámušaid ektui, mii várra lei áidna birgenvejolašvuohta muhtumiidda, de oaččui muhtun leaska 5 ruvnnu mánnui seammá áigge.</p>
<p>Profešonaliseren ja soahpamušDán áiggis <span type="quote">“Ealli čájáhusat”</span> šadde eanet ja eanet profešonalisere</p>
<p>juvvon, sihke lágideddjiid ja oasálastiid bealis. Soahpamuš lei duođaštus dán profešonaliseremii. Soahpamušat duođaštedje ipmárdusa oktasaš beroštumiide ja dasa ahte dat oktavuohta mii lea čájeheaddji ja čájáhusoasálasti gaskkas gosii lea ovttadássásaččat. Soahpamuš maid Arner lei dahkan Thomassen Bullain ja daid eará oasálastiiguin čájeha mo Bull lea šiehtadallan, ja muhtumin maid dikteren, eavttuid iežas čájáhusoasálastima oktavuođas. Gáibádusat ledje ee. ahte lullisámi čájáhusoasálastit galge mieđuštallojuvvot girkui dárbbu mielde, ja dušše orrut vuosttašluohká hoteallain mátkkiin. Go jovde Chicagoi, de ožžo lanjaid Hotel Dearbornas, mii lei ovtta dain máŋgga alladáluin Chicago gávpogis.</p>
<p>Stuorát dohkkeheapmi go ruovttus<em type="italic"> </em></p>
<p>Mii eat dieđe mo Margrete ja su mánát vásihedje orruma, earret dan ahte lei báhkka ja ahte  Chicago čielgasit lei áibbas eará go Straadan. Várra bearaš maid beasai vuosttas háve vásihit ođđa diŋggaid nugo neončuovggaid, hamburgeriid, Juicy Fruit-suoskangummi. Buohkat sis almmuhuvvojedje stuorát álbmogii Chicago máilmmičájáhusas. Ollu orru čájeheamen ahte čájáhusoasálastit ožžo buori divššu, ja ahte ollugat várra vásihedje stuorát dohkkeheami olgoriikkas go ruovttus. Erenoamážit Nils Thomassen Bull, dahje <span type="quote">”King Bull”</span>, nu mo su gohčodedje, lei bivnnut Chicagos. Seammá bivnnut lei okta dain smávva nieiddažiin, várra Parisienne, ja navde su <span type="quote">”Bi-Lo”</span>, bivnnut amerihkálaš porseliidnavávvá maŋis. Máŋga oasálasti deattuhedje man dehálaš lei beassat gaskkustit dieđuid iežas kultuvrras, ja beassat čevllohallat sin iežaset eallinvugiin.</p>
<p>Stuorra gaska NorgiiAhte amerihkálaččat várra atne sápmelaččaid stuorát árvvus go</p>
<p>dan maid Norgga álbmot dagai, sáhttá lohkat válddahusas maid muhtun VG-aviissa journalista čálii go oaidnalii fas ovttain lullisápmelaččain Lapland Village-siiddas. Son lei oainnat deaivan Parisienne Parisas, ja dasa lassin son lei Parisienne fáttar. Njealje jahkásaš Parisienne galggai leat illosan go beasai fas oaidnit iežas fáddara, ja geigiige gieđaid su guvlui. Illu fas oaidnalit, dattege ii guoskan goappašagaide. <span type="quote">”Lea áddemis”</span> čállá journalista, ”ahte mii das jávkkiheimmet eret viehka jođánit”.</p>
<p>Gáldu: Chicago History Museum</p>
<p><em type="bold">Eallin maŋŋá</em>Maŋŋá Chicago orruma rievddai olu Kreutz bearrašis. Goappašat nuo</p>
<p>ramus mánát, (Thomas) Paulus ja Sigrid Valborg, gásttašuvvuiga Ålenis Haltdalenis Lulli-Trøndelágas, vuosttas 1894:s ja nubbi 1896:s. Ålen lei guovllus mii gulai Gåebrie (Riast/Hylling) boazoorohahkii. Paulus riegádii <span type="quote">“Bealjehkenjaevrie (Selbusjøen) buohta”</span>, ja dát čujuha johttisámedillái. Sigrid Valborg fas riegádii Kjerringvollenii Hessdalenis. Ristváhnemiid gaskkas gávdnat goappašiid háviid Margrete nuorat vielja Thomasa. Ristváhnemat Paulusii leigga dasa lassin su oabbá Anna Lisa ja ovdalis namuhuvvon Nils Bull, gii orui johtimin bearraša fárus.</p>
<p>Guđđojuvvon isidis1897:s fárrii Anders Persson Kreutz Amerihkkái.  Mii de leaš dáhpa</p>
<p>huvvan dan gaskka lea dušše jurddašeapmi, muhto vejolašvuohta eallit boazodoaluin šattai dađistaga heittohat ja heittohat. 1897 Tilleggslappeloven bokte gildojuvvui boazodoallu olggobealde boazoorohagaid almmá eananeaiggádiid lobi haga. Dan seammás, de šattai vejolaš eiseválddiide oppalaččat gieldit boazodoalu jus boazoeaiggádat eai ožžon ođđa eatnamiid buhtadussan. Fas oktii čuhce  njuolggadusat garrasit lullisápmelaččaide.</p>
<p>Paulus Krøyts (Kreutz), Petrus Danielsson ja Anders Nilsson Nordfjell, su. 1905.</p>
<p>Paulus</p>
<p>Garrasit deaivvahallanMaŋŋágo isit fárrii, de bázii Margrete Kreutz okto čieža mánáin mat</p>
<p>ledje gaskkal guoktenuppelot jagi ja ovtta jagi boarrásat. Guokte jagi maŋŋá, cuoŋománus 1899, dieđihii son fárrema Stradaanii golmma unnimus mánnái. Dalá maŋŋá bođii jápmin dan unna servodahkii Stradaanis – ja garrasit. Vuos jámii ovccijahkásaš Anna Lisa geahpesdávdii suoidnemánus 1901. Sullii mánu maŋŋá jámii ovttanuppelotjahkásaš Parisienne seamma dávdii. 1903:s de fas lei jápmin, vuos jámii guđanuppelotjahkásaš Märta Maria, ja de uhcaoappáš Sigrid Valborg gii dalle lei guđajahkásaš. Buot njealjis hávdáduvvojedje Vera kapealla buohta, mii ii lean nu guhkkin eret Stradaanis gos Margrete, Paulus ja Olof áibbas sihkkarit fertejedje eallit viidásat stuorra áibbašemiin ja morrašiin.</p>
<p>Njuolggočielgi</p>
<p>Muhtin jagiid maŋŋá, 1908:s, govvidii govvejeaddji Bjerkan Margrete Kreutza ruovttus Verdalas.    Margrete, gii dalle lei 45 jahkásaš, čohkká olgun njuoggostuolus muhtin eatnamis, gákti badjelis ja dainna erenoamáš gahpiriin, <em type="italic">rapte-tjohpe</em>, mii geavahuvvui gaska ja davvi lullisámi guovlluin. Kreutz ieš čohkká njuolggočilggiin. Gurot gieđas šealgá náittosgollen. 19 ja 24 jagi lea vássán Parisa ja Chicago orrumiid rájes. </p>
<p>Boahtte buolvaMaŋŋá oappáid jápmimiid fárrii Kristina Plassjei gos son náitalii</p>
<p>Matias Mortenssoniin, ovdalis namuhuvvon Daniel Mortenssona bárdni. Kristina lei leamaš Parisas mánnán ja Matias fas lei leamaš Chicagos. Maŋŋelis, 1926:s, áigguiga Kristina ja Matias oasálastit iežaska bearrašiin čájáhusmátkkis Duiskkas, maid beakkán elliid-gárdeeaiggát Carl Hagenbeck lágidii.</p>
<p>1912:s čuovui bárdni Olof áhčis luottaid. Soaitá leat nu ahte su áhčči lei fárren eará sadjái, go Olof ii fárren Amerihkkái, muhto Vancouverii Kanadas. Dokko nohke buot luottat su maŋis.  Verdal báikeolbmuid dieđuid mielde de son dattege galggai leat šaddan dovddusin čuoigin iežas ođđa ruovtturiikkas.</p>
<p>Ovttastuvvon boazodoalu geažil Valdresas</p>
<p>Maŋŋá go Olof vulggii, de manaiga Margrete Kreutz ja Paulus lulás (Valdres ja Borgund guovlluide) nu mo olu eará lullisápmelaččat geat eai lean vuollánan guođđit boazodoalu. Soaitá ahte Paulus ja Margrete vulggiiga justa dokko dan dihte go Daniel Mortensson ja su bártnit ledje šaddan mieleaiggádin muhtin boazogávpesearvvis Borgundas 1912:s. Golbma jagi maŋŋá vuvde Mortensson bearaš bohccuid Borgundii. Margrete ja Paulus sáhttiba maid boahtán</p>
<p>Valdresii guođoheaddjin ja fágaolmmožin go eallu johttái Plassjes. Valdresas barggai Paulus guođoheaddjin iešguđetlágan báikkálaš boazogávpeservviid ovddas. Muhtin áiggi maŋŋá bođii maid nieida Kristina ja su bearaš. Sii sajáiduvve boazodoallin Borlaugii.</p>
<p>Maŋimuš mátkiČakčamánus 1922:s lei Margrete Kreutz Borlaugas Lærdalas gos son</p>
<p>válddii ruvttobiilla <span type="quote">“ruoktot Myranii”</span> Stjørdalas. <span type="quote">“Myran”</span> várra lei juoga nu lágan báiki, nugo Graftåsmo, Graftås dálu vuolde – soaitá ahte su váhnemat dahje muhtimat su oappáin dahje vieljain ain ásse doppe? Dán mátkkis, ruoktot jođus, son jámii Gol báikái, 58 jagi boarisin. Sivvan jápmimii galgá leat sohkardávda. Gistu fievrriduvvui vári badjel Borgundii gos son hávdáduvvui vahku maŋŋá. Girkogirjjis boahtá ovdan ahte <span type="quote">“sohka divššui su”</span>. <span type="quote">“[B]oazoeaiggát Anders Peterson Krøis, Amerihkás 25 jagi”</span> leai dieđihuvvon lagamus oapmahažžan.</p>
</body></document>