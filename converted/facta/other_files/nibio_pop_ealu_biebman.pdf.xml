<document xml:lang="sme" id="no_id"><header><title>Ealu biebman</title><genre code="facta"/><author><person firstname="Svein Morten" lastname="Eilertsen" sex="m" born="" nationality=""/></author><author><person firstname="Erlend" lastname="Winje" sex="m" born="" nationality="NO"/></author><year>2018</year><wordcount>1877</wordcount><conversion_status type="standard"/><availability><license type="standard"/></availability><origFileName>https://www.fylkesmannen.no/globalassets/fm-troms-og-finnmark/reindrift/nibio---foringsveileder-samisk.pdf</origFileName><parallel_text xml:lang="nob" location="nibio_pop_tilleggsforing.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header>
<body>
<p>NIBIO</p>
<p><em type="bold">POP </em></p>
<p type="listitem">MANNE MII GALGAT BIEBMAT EALU?</p>
<p type="listitem">Sihkkarastin dihte bohccuide biepmu go lea   heajos guohtun muohttaga ja jieŋa dihte</p>
<p type="listitem">Go bohccot galget orrut čohkken- dahje guottetgárddis oanehit dahje guhkit áiggi</p>
<p type="listitem">Guohtuneatnamis doallan dihte ealu čoahkis  amas ribahit bohccuid boraspiriide</p>
<p>Lodjudan dihte ealu ja álkidahttit čohkkema ja johtima</p>
<p>NB: Biebman ii leat doaibmabidju mainna doalaha ealu stuorábun go maid eallu dábálaččat sáhttá leat dábálaš jagi guohtuma ektui.</p>
<p><em type="bold">ÁLGGE BIEBMAT EALU OVDAL GO BOHCCOT </em></p>
<p><em type="bold">NEALGUGOHTET </em>Jus bohccos lea leamašan unnán biebmu guhkit áiggi dahje lea nelgon muhtin áigodaga, de ii nagot nu bures heivehit iežas ođđa bibmui ja ávkki atnit das. Dat lea danne go čoavjjis unnot mikroorganismmat unnán biepmu dihte. </p>
<p><em type="bold">VEAHÁŽIID MIELDE HÁRJEHIT OĐĐA BIBMUI </em>Go addá ja lasiha fuođđariid veahážiid mielde seammás go eallu guohtu dábálaččat, de beassá suolbmudanoalli hárjánit bibmui. Go biebmá bohccuid mat eai leat hárjánan dasa, de lea dehálaš ahte álggos bidjá fuođđariid njuolga eatnamii. </p>
<p>VOL 4 - NR. 9 - JUOVLAMÁNNU 2018</p>
<p>Ealu biebman <em type="bold">Ealu biebman váttis doaibmadilálašvuođaid oktavuođas, dahje bargguid oktavuođas nu go čohkkedettiin ja jođidettiin. </em></p>
<p><em type="italic">Eallu mii bibmojuvvo guohtuneatnamis. Olu orohagat ja siidaoasit leat biebman juo olu jagiid. Dát diehtogihpa lea ráhkaduvvon dieđuid vuođul maid leat háhkan vásáhusain, ja dievasmahtton dutkanbohtosiiguin bohcco suolbmudeami birra ja movt boazu atná ávkki iešguđetlágan fuođđariin. Govven Tom Lifjell </em>2 </p>
<p>NIBIO</p>
<p><em type="bold">POP </em>4(9) </p>
<p>EALU BIEBMAN</p>
<p><em type="italic">Go lonuha fuođđara, dahje go guohtumis sirdá fuođđariidda, de dárbbaša boazu áiggi hárjánit máhkui. Jus dus leat jeahkálat olámuttus, de sáhtát seaguhit liigefuođđara jeahkáliidda vai boazu jođáneappot borragoahtá fuođđara. De boazu borrá jeahkála mas lea liigefuođđara máhku. Govven: Tom Lifjell </em></p>
<p><em type="italic">Bohccot mat borret roavvafuođđara suoidnespáppain. Bohccuid berre biebmagoahtit ovdal go nealgugohtet, sihkkarastin dihte ahte boazu atná ávkki ođđa fuođđaris. Čuovo dárkilit mielde mo guohtundilálašvuođat leat!! Govven: Tom Lifjell </em></p>
<p>Dat lea danne go boazu lunddolaččat ohcá biepmu eatnamis, ja nu dat álgá <span type="quote">«čuoggut»</span>, ja loahpas borragoahtá biepmu.</p>
<p><em type="bold">VÁLDO FUOĐARSORTTAT LEAT JEAGIL, </em></p>
<p><em type="bold">RÁSSE-PELLETS, FÁPMOFUOĐAR, SUOIDNI JA </em></p>
<p><em type="bold">SUVRRAFUOĐAR </em></p>
<p><em type="bold">Jeagil </em>lea dehálaš oassi bohcco lunddolaš dálveborramušas. Dat ii gáibit hárjeheami, ja dainna sáhtát 3 </p>
<p>NIBIO</p>
<p><em type="bold">POP </em>4(9) </p>
<p>EALU BIEBMANstuorrát biebmagoahtit ovttatmano. Jeahkála berret háddjet njuolga muohttagii, viiddis guvlui, vai olles eallu oažžu biepmu álkit.</p>
<p>Liigefuođđara goikeávnnassisdoallu lea dehálaš go galggat válljet iešguđetlágan fuođarsorttaid gaskkas. Goikeávnnas lea dat oassi fuođđaris mii ii leat čáhci ja mas bohccot galget suolbmudanoliin oažžut biepmu. Njuoska fuođđara, mas lea vuollegis goikeávnnasproseanta, lea divrras fievrridit ja dat jiekŋu álkit.</p>
<p>Jeahkáliid ii leat nu álki gávdnat oastit, eai ge jeah- kálat vuvdojuvvo stuora hivvodagaid mielde fuođarin bohccuide. 2017 rájes šattai vel váddásit gávdnat jeahkáliid oastit go oaivevuorri (CWD, chronic wasting disease) njoamui gottiide Nordfjellas. Biebmobearráigeahčču lea gieldán biebmamis bohccuid jeahkáliin mii lea bordojuvvon lullelis Davvi-Trøndelága.</p>
<p><em type="bold">Rásse-pellets </em>lea goikaduvvon ja ferdnejuvvon rássi mii lea deddojuvvon pelletsan. Rásse-pellets sisttisdoallá sullii 90 proseantta goikeávdnasa ja 10 proseantta čázi. Go rássi lea ferdnejuvvon, ja rási roavva oasit leat smávvejuvvon, de atná boazu hui buori ávkki šaddoávdnasis. </p>
<p><em type="bold">Fápmofuođar </em>lea gordne- ja soija-pellets masa leat lasihuvvon minerálat heivehuvvon bohcco biebmodárbui. Dábálaččat láve veaháš ádjánit ovdal go boazu hárjána fápmofuođđara máhkui ja borragoahtá dan bures. Fápmofuođđaris lea unnán struktuvra, ja ŋ <em type="italic">u álkit. </em></p>
<p><em type="italic">Suinniin gurut bealde govas lea buorre kvalitehta ja dohkkejit bures fuođarin bohccui. Suoinnit olgeš bealde leat njuoskasat ja guhppon, ii ge daiguin ábut biebmat bohcco. Iešguđetlágan rásit ja šattut giettis váikkuhit suinniid máhkui. Govven: Svein Morten Eilertsen, NIBIO </em></p>
<p><em type="italic">Fápmofuođđarat (govas) ja rásse-pelletsat sisttisdollet sullii 90 proseantta goikeávdnasa. Dainna lágiin fievrrida unnán čázi biebmanbáikái. Govven: Svein Morten Eilertsen, NIBIO </em>4 </p>
<p>EALU BIEBMAN</p>
<p>NIBIO</p>
<p><em type="bold">POP </em>4(9) </p>
<p><em type="italic">Suoidnespáppain ferte leat buorre kvalitehta vai boazu sáhttá dain ávkki atnit liigebiebmun. Suoidnespáppat mat sisttisdollet unnit go 25 proseantta goikeávdnasa jik </em>ŋ <em type="italic">ot garra spábban buolašin. Govven: Svein Morten Eilertsen, NIBIO </em>ovttageardánis biebman, dahje jus addá olu, sáhttá lužuhit. Fápmofuođar vuvdojuvvo 25 kilosaš smávvaseahkažiid mielde, 800 kilosaš stuoraseahkaid mielde dahje luovosnaga fápmofuođarsiilus. Fápmofuođđaris mii vuvdojuvvo luovosnaga lea measta ruvnno hálbbit kilohaddi go fápmofuođđaris mii vuvdojuvvo smávvaseahkažiid mielde. </p>
<p><em type="bold">Suoidni </em>lea goikaduvvon rássi mii sisttisdoallá 80-85 proseantta goikeávdnasa. Suoidni ii galbmo, ja dan lea álki fievrridit jus lea páhkkejuvvon muttágis sturrosaš spábban (20-45 kg). </p>
<p>Leat goitge čadnon hástalusat dasa ahte suinniiguin biebmat bohccuid: Suinniid berre vurkkodit goikásis amaset njammat čázi ja guohcagišgohtet. Ja lea maid dehálaš ahte suoinnit leat jođánit goikaduvvon láddjema maŋŋel seailluhan dihte álmmi ja eastadan dihte guohcaganproseassaid mat billistit mágu. Vai boazu galgá sáhttit ávkki atnit suoinni álmmis, de lea dehálaš ahte suoinnit eai leat láddjejuvvon beare maŋŋit šaddanáigodagas nu ahte gohččirat (nađat) leat šaddan roavvásat. Dakkáriin lea heajos máhku, eai ge suolbmuduvvo nu álkit, ja dat lávejit báhcit eatnamii go bohccot leat borran fuođđariid oanehaš. Jus boazu oažžu beare unnán fuođđara, de gal borrá dáid álmmehis gohččiriid maid. Gohččirat ádjánit hirbmat guhká mannat bohcco suolbmudanoali čađa. Dan dihte oažžu boazu beare unnán biepmu ja nealgu vaikko suolbmudanoali dievva leat roavva gohččirat.</p>
<p><em type="bold">Suvrrafuođar-suoidnespáppat </em>leat suvrra, geavvaduvvon rásit mat sisttisdollet 15–50 proseantta goikeávdnasa. Konserverenproseassa dihte ii guohcat rássi vaikko sisttisdoallá ge unnán goikeávdnasa. Suoidnespábba mas lea buorre kvalitehta, mas lea unnimusat 25 proseantta goikeávnnas, heive bures fuođarin bohccuide. Dábálaš suoidnespáppat deddet 600-1200 kg, muhto gávdnojit maid unnaspáppažat mat deddet dušše 40 kg. Jus suoidnespáppaid oažžu báikkálaččat oastit, de unnot fievrridangolut. Muhto dáid lea gal hui váttis háddjet jus ii leat mekánalaš suoidnespábba-gaikkodeaddji mii gaiku suinniid luovos suoidnespáppain. Boazu ferte maid atnit olu energiija suddadit ja liekkadit jikŋon čázi suoidne-spáppain. Dat čuohcá bohcco suolbmudanoallái. Dasa lassin lea unnán gánnáhahtti fievrridit čázi, nu movt šaddá jus suoidnespáppat sisttisdollet unnán goikeávdnasa. </p>
<p>Buvttadeaddjit ávžžuhuvvojit garrasit atnit ensilerenávdnasiid suoidnespáppain sihkkarastin dihte ahte gevvet riekta ja váras váldin dihte energiija, earret eará sohkkara mii suddá čázis. Iskkadeamit čájehit ahte bohccot leat váibmileappot suoidnespáppaide maidda leat lasihuvvon ensilerenávdna-5</p>
<p>EALU BIEBMAN</p>
<p>NIBIO</p>
<p><em type="bold">POP </em>4(9)sat, go buohtastahttá suoidnespáppaiguin maidda ii leat mihkkege lasihuvvon. Nu movt suinniiguin, de lea dehálaš ahte rássi ii ge láddjejuvvo beare maŋŋit šad-danáigodagas vai boazu sáhttá suolbmudit fuođđara ja ávkki atnit rási biepmus. </p>
<p><em type="bold">BIEBMANRUTIINNAT </em>Jus attát beare unnán fuođđariid, dahje leat beare vátna biebmansajit, de gokset gievrramus bohccot daid earáid. Bohccuin lea dakkár luondu ahte orrot čoahkis ja geahnohit bohccot orrot ealloravddas, guhkimusas eret biebmansajis. Ja go nu dahket, de eai guođo dábálaš guohtuneatnamiin ge, ja biebman dagaha eanet nealggi geahnohis bohccuide. Jus biepmat beare unnán, de lea várra ahte stuora, gievrras bohccot ožžot buoret vuoimmi, seammás go unnimus bohccot nelgot jámas. Muhtin boazodoallit addet lagabui guokte kilo fápmofuođđara beaivválaččat juohke bohcco nammii ealus, sihkkarastin dihte ahte buot bohccot ožžot borrat. Earát ges oaivvildit ahte 0,75 kg beaivái lea doarvái jus kombinere suinniiguin/ suoidnespáppain, dahje jus guhtot vel dasa lassin. </p>
<p><em type="italic">Boazodoallit geat leat hárjánan biebmat leat muitalan ahte lea dehálaš biebmat dan mađe viiddis guovllus ahte BUOT bohccot ožžot biepmu OKTANIS. Govven: Svein Morten Eilertsen, NIBIO </em></p>
<p><em type="italic">Olu boazodolliin leat iešguđetlágan vásáhusat biebmamiin. Muhto, buot boazodoallit geat bibmet seamma guovllus guhkit áiggi – sihke muohtan ja bievlan – ávžžuhit atnit fuođargári – maiddái obbasis ja go bibmet fápmofuođđariiguin dahje rásse-pelletsain. Govven: Svein Morten Eilertsen, NIBIO </em>6 </p>
<p>EALU BIEBMAN</p>
<p>NIBIO</p>
<p><em type="bold">POP </em>4(9) </p>
<p>Bohcco luondu lea roggat, ja jus it ane fuođargári, de sáhttá stuora oassi fuođđaris mannat duššái go seahkánit muohttagii eai ge leat šat olámuttus bohccuide, dahje go billohuvvet go dulvet dahje njusket. Olu boazodoallit atnet stuora plastihkka fuođargáriid maidda leat bijahan áissáid vai sáhttet skuhteriiguin geasehit.</p>
<p><em type="bold">ČÁHCI OLÁMUTTUS </em>Dálvet borrá boazu muohttaga goikku vuostá. Go biebmá gárddi siste de galgá bohccuide addit ráinnas čázi danne go gáhkirat jođánit nuoskkidit muohttaga. Buoremus livččii jus golggašii jogaš biebmanbáikki čađa. Vállje fal dakkár eatnama gokko čáhci golgá eret – áinnas aláža dahje luohká – vai ii stánžžo, njuoskka ja duolvva. Dasa lassin berre bohccuin leat buorre sadji, vai eai oro iežaset baikkaid siste. Bohccot dárbbašit eambbo juhkančázi go biepmat liigefuođđariiguin main lea unnán čáhci. </p>
<p><em type="italic">Go biebmá fápmo-fuođđariiguin, de ávžžuhuvvo atnit fuođđariid mat leat heivehuvvon bohccuide, nu movt Reinfôr bas. Buot Norgga fápmofuođarlágideaddjit lágidit fuođđariid mat leat heivehuvvon bohccuide. Govven: Svein Morten Eilertsen, NIBIO </em></p>
<p><em type="bold">VÁLLJET LIIGEFUOĐĐARA </em>Olu boazodolliin leat buorit vásáhusat biebmamiin rásse-pelletsaiguin dahje fápmofuođđariiguin ja suinniiguin dahje suoidnespáppaiguin. Álggos háddjejuvvojit suoinnit viidát, vai bohccot ádjánit daid borrat dan botta go fápmofuođar buktojuvvo. Ovdamunni go kombinere fápmofuođđara roavvafuođđariiguin nu go suinniiguin dahje suoidnespáppaiguin (mat leat árrat láddjejuvvon ja main lea buorre kvalitehta), lea ahte roavvafuođar sisttisdoallá šaddoávdnasa mas lea struktuvra ja mii galleha bohcco. Galláneapmi maid lodjuda bohcco ja dat ádjána guhkit livvadit ja smirezastit. Seammás sihkkarastá fápmofuođar ahte boazu oažžu doarvái biepmu vai bissu vuoimmis. </p>
<p>Hálbbimus liigefuođđarat leat jáhkkimis suoidnespáppat buori kvalitehtas báikkálaččat buvttaduvvon, muhto dat eaktuda ahte lea praktih- kalaš ja doaimmalaš biebmanlágideapmi. Muhtin 7</p>
<p>EALU BIEBMAN</p>
<p>NIBIO</p>
<p><em type="bold">POP </em>4(9) </p>
<p type="listitem">Fuođargoluid rehkenastin:</p>
<p type="listitem">Guohtunlágideamis mas bohccot ožžot oasi biebmodárbbus lunddolaš guohtu-  miin, rehkenastojuvvo sullii 650 grámma  fápmofuođar bohccui juohke beaivvi</p>
<p type="listitem">0,65 kg fápmofuođar á 4,20 kr/kg = 2,73 kr bohccui beaivái</p>
<p type="listitem">Báikkálaš buvttaduvvon suoidnespáppat main lea buorre kvalitehta leat hálbbibut  go fápmofuođđarat</p>
<p type="listitem">Suoidnespáppat main lea olu goikeávnnas  lea buorre ekonomiija:</p>
<p type="listitem">Suoidnespábba mii deaddá 750 kg ja mas lea 20 proseantta goikeávnnas sisttisdoallá  oppalaččat 150 kg goikeávdnasa. Golbma  suoidnespáppa sisttisdollet de oktiibuot  450 kg goikeávdnasa.</p>
<p type="listitem">Goikaduvvon suoidnespábba mii deaddá 750 kg ja mas lea 30 proseantta goike-  ávnnas sisttisdoallá oppalaččat 225 kg   goikeávdnasa. Guokte suoidnespáppa   sisttisdollet de 450 kg goikeávdnasa.</p>
<p type="listitem">Guovtti suoidnespáppas main lea 30 pro- seantta goikeávnnas lea seamma olu fuođar  go golmma suoidnespáppas main lea 20  proseantta goikeávnnas.</p>
<p type="listitem">II galgga biebmat bohccuid suoidnespáppaiguin mat leat   guhppon. Govven: Svein Morten Eilertsen, NIBIOboazodoallit leat háhkan alcceseaset mekánalaš  suoidnespábba-gaikkodeddjiid mat bossot fuođđara  stuora reagaide maid de geasehit skuhteriin ealu lusa.</p>
<p>Geahča YouTubes ovdamearkkaid mekánalaš čuohpadeddjiin, oza ELHO Rotor Cutter 1800</p>
<p>Olu boazodoallit muitalit stuora gollamiid birra – sihke skuhterat, reagat ja iežaset rupmašat gollet – dan oktavuođas go suoidnespáppaiguin bibmet. Jus fuođđara galgá fievrridit guhkes gaskkaid, dahje eai leat biebmanhoiddut maiguin suoidnespáppaid háddje, de lea buoret biebmat suinniiguin dahje rásse-pelletsaiguin/fápmofuođđariiguin. Jus leat eahpesihkar dollet go suoinnit dahje suoidnespáppat kvalitehtadási, de gánnáha baicca addit rássepelletsaid dahje fápmofuođđara go dain lea stabiila kvalitehta.</p>
<p>Fápmofuođđara/rásse-pelletsa oktavuođas leat boazodoallit dieđihan váttisvuođaid domuid geažil (dárogillii: støv) go devdet fuođđara fuođargáriide. Jus bohccot leat das lahkosis go dan dahká, sáhttet bohccot, ja maid boazoeaiggádat, oažžut domuid čalmmiide ja vuoiŋŋahahkii.</p>
<p type="listitem">KVALITEHTAGÁIBÁDUSAT FUOĐĐARII Suoidnespáppain berre leat unnimusat 25 proseantta  goikeávnnas. Fuođar berre láddjejuvvot árrat vuosttaš lájus. Mii ávžžuhit ahte fuođar mii boahtá vuosttaš  lájus  lea láddjejuvvon maŋemus mearis dalle go timoteija upmol ihtá (dárogillii: skyting). Fuođar  mii lea láddjejuvvon eambbo go vahkku maŋŋel go timoteijas lea upmol ihtigoahtán, ii bálljo anit   bohcco fuođarin. Fuođđara mii boahtá nuppi lájus, mas leat olu lasttat, sáhttá maid atnit. Go lea unnán goikeávnnas,  de mávssát divrasit čázi ovddas, erenoamážit jus  mávssát suoidnespáppaid mielde, it ge goikeávdnasa  kiloid mielde.</p>
<p type="listitem">Sihkkarastin dihte buori mágu fuođđarii ja ahte dat sisttisdoallá olu energiija, de berrejit leat  lasihuvvon ensilerenávdnasat fuođđarii. Ensileren unnida maid vára dasa ahte fuođar geavvá  boasttu láhkái  ja ahte dat billohuvvá.</p>
<p type="listitem">Suoidnespáppain mat sisttisdollet eambbo go 35-40 proseantta goikeávdnasa, lea várra guohpput.</p>
<p type="listitem">Lea dehálaš ahte suoidnespáppaide leat lasihuvvon ensilerenávdnasat mat leat heivehuvvon  rásiide maid ovdagihtii leat bures goikaduvvon. Ii  galgga biebmat bohccuid suoidnespáppain mas  lea guohpa.</p>
<p type="listitem">Jus leat eahpesihkar fuođđara kvalitehta hárrái,  de berret gáibidit fuođaranalysa. Fuođaranalysa  čađaha earret eará Eurofins. Analysabohtosiid  mielde čuovvu oppalaš listu dohkálaš árvvuin  daid iešguđetlágan ávdnasiid hárrái fuođariskosis. Ovdamearkka dihte ii galgga leat badjel  njeallje grámma vuodjasivra juohke kilo goikeávdnasis. Edetsivra berre leat 12-30 grámma  juohke kilo goikeávdnasis. Ovdamearkkaid  fuođaranalysa dulkomiidda gávnnat dán neahttasiiddus: https://www.fkra.no/kraftfor/grovfor</p>
<p>Goikesuoinnit berrejit láddjejuvvon vuosttaš dahje nuppi lájus. Ii galgga biebmat guhppon, sevdnjes ivnnát dahje guohca suinniiguin, main hakso guohpa dahje eananhádja.</p>
<p><em type="bold">Eambbo dieđut dán neahttasiiddus: nibio.no - reindrift </em></p>
<p><em type="italic">Reahka mainna fievrrida fuođđariid. Govven: Erlend Winje, NIBIO </em></p>
</body></document>
