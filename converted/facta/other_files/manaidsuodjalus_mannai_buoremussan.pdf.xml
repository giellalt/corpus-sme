<document xml:lang="sme" id="no_id"><header><title>MÁNÁIDSUODJALUS. Mánnái buoremussan</title><genre code="facta"/><author><person firstname="" lastname="bufdir.no" sex="unknown" born="" nationality=""/></author><year>2015</year><wordcount>1073</wordcount><conversion_status type="standard"/><availability><license type="standard"/></availability><origFileName>https://www.bufdir.no/global/Barnevernet_Til_barnets_beste_Brosjyre_NORDSAMISK.pdf</origFileName><parallel_text xml:lang="nob" location="barnevernet_til_barnets_beste.pdf"/><parallel_text xml:lang="sma" location="maanavaarjelimmie_maanan_booremossese.pdf"/><parallel_text xml:lang="smj" location="mannasuodjalus_mana_buoremussaj.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>MÁNÁIDSUODJALUS</p>
<p>Mánnái buoremussan</p>
<p>MÁNÁIDSUODJALUS / MNBBIR <em type="bold">3 </em></p>
<p>Mánáidsuodjalus galgá veahkehit ja doarjut mánáid, nuoraid ja bearrašiid go lea váttes dilli ruovttus, dahje jus mánná eará sivaid geažil dárbbaša mánáidsuodjalusa veahki (ovdamearkka dihtii láhttenváttisvuođat, gárrenmirkkot). Lea váhnemiid ovddasvástádus fuolahit iežaset mánáid. Muhto jus váhnemat rahčet dahje sis lea lossat, de galgá mánáidsuodjalus veahkehit nu, ahte mánát ja nuorat ožžot fuolahusa maid dárbbašit.</p>
<p>Mánáidsuodjalus galgá sihkkarastit ahte mánát ja nuorat, geat ellet dilálašvuođain mat sáhttet vahágahttit sin dearvvašvuođa ja ovdáneami, ožžot veahki ja fuolahusa rivttes áigái, ja fuolahit mánáide ja nuoraide oadjebas bajásšaddandili.</p>
<p>Mánnái buoremussan Mánáidsuodjalusa vuolggasadjin galgá leat dat mii lea mánnái buoremussan. Muhtumin dát sáhttá šaddat váhnemiid oaivila vuostá. Mánáidsuodjalus galgá vuosttažettiin veahkehit ja doarjut váhnemiid nu, ahte ieža sáhttet leat iežaset mánáid fuol aolbmot. Jus dát veahkki ii leat doarvái, dahje jus váhnemi d váttisvuođat leat menddo stuorrát, de sáhttá leat áigeguovdil fárrehit ruovttus eret oanehat dahje guhkit áigái.</p>
<p>NORGGA MÁNÁIDSUODJALUS</p>
<p>MÁNÁIDSUODJALUS / MNBBIR <em type="bold">4 </em></p>
<p>Buohkat sáhttet soames geardde eallimis šaddat váttes eallindillái, mas dárbbašit veahki ja doarjaga áimmahuššat iežaset mánáid fuolladárbbu. Dákkár dilálašvuođain lea mánáidsuodjalusas ovddasvástádus veahkehit bearraša.</p>
<p>Olusiid mielas lea lossat váldit oktavuođa mánáidsuodjalusbálvalusain, go ballet ahte mánná váldojuvvo sis eret. Fuolahusa badjelasas váldin lea duođalaš lávki sihke mánnái ja váhnemiidda. Danne fertejit leat buorit ákkat ovdal go dát dáhpáhuvvá.</p>
<p>Jus dárbbašat mánáidsuodjalusbálvalusa veahki, de sáhtát riŋget gildii gos ásat ja bivdit áiggi. Go boađát ságastallamii, de don ovttas mánáidsuodjalusain kártet makkár veahkke- ja doarjjadárbbuid du bearaš dárbbaša.</p>
<p type="listitem">Eatnašat geat ožžot veahki mánáidsuodjalusas, ožžot veahki ruovttus vai mánát ja váhnemat  sáhttet eallit ovttas. Dán gohčodit veahkkedoaibmabidjun, ja dat sáhttá ovdamearkka dihtii  leat:</p>
<p type="listitem">ráđit ja neavvumat bearrašii</p>
<p type="listitem">váhnenjoavkkut</p>
<p type="listitem">doarjjaolmmoš</p>
<p type="listitem">ekonomalaš doarjja mánáidgárdesadjái</p>
<p type="listitem">ekonomalaš doarjja skuvlaastoáigeortnegii (SAO/AKS)</p>
<p type="listitem">ekonomalaš doarjja astoáigedoaimmaide dahje earái</p>
<p type="listitem">veahkki vahkkoloahpaid / galledanruoktu</p>
<p>MIS LEA VÁTTES DILLI. SÁHTTÁ GO</p>
<p>MÁNÁIDSUODJALUS VEAHKEHIT?</p>
<p>MÁNÁIDSUODJALUS / MNBBIR <em type="bold">5 </em></p>
<p>Lea maiddái vejolaš ohcat veahki bearašsuodjalankantuvrrain.</p>
<p>Doppe ožžot bearrašat rávvagiid ja ságastallamiid árgabeaiváttisvuođaid birra, ja go leat váttisvuođat, riiddut dahje kriissat bearrašis.</p>
<p>MÁNÁIDSUODJALUS / MNBBIR <em type="bold">6 </em>40 % buot mánáin geat ožžo veahki mánáidsuodjalusas 2012:s, ožžo rávvagiid ja neavvumiid. 20 % ožžo galledanruovttu fálaldaga ja 19 % mánáin ožžo ekonomalaš doarj jadoaibmabijuid. Badjel 80 % buot mánáin maidda mánáid suodja lus áŋgiruššá, ožžot eaktodáhtolaš doarjjadoaibmabijuid. (SSB) </p>
<p>MÁNÁIDSUODJALUS / MNBBIR <em type="bold">7 </em></p>
<p>Eadnin dahje áhččin dáiddát ballat váldimis oktavuođa mánáidsuodjalusain. Fuolkin, kránnján, oahpaheaddjin dahje sullasažžan dáiddát leat eahpesihkar ja balat seaguheames áššái.</p>
<p>Jus ii váldde oktavuođa, de sáhttá boađusin leat ahte mánát ja váhnemat eai oaččo dan veah ki ja doarjaga man dárbbašit, ja masa sis leat vuoigatvuohta lága bokte.</p>
<p>Ale bala váldimis oktavuođa báikkálaš mánáidsuodjalusbálvalusain. Riŋge ja muital iežat váttisvuođa/fuolastuvvama birra. Mánáidsuodjalusa fágaolbmot sáhttet addit dutnje olu buriid rávvagiid das maid sáhtát dahkat viidáseappot, ja mo sii sáhttet veahkehit du dahje olbmo geas fuolastuvat.</p>
<p>Jus du mielas lea unohas váldit oktavuođa mánáidsuodjalusain, de sáhttet sosiálaoahpaheaddji, dearvvašvuođadivššár dahje eará ollesolbmot veahkehit du dáinna.</p>
<p type="listitem">Sáhtán go leat anonyma go dieđihan?</p>
<p type="listitem">Sáhtát ieš válljet háliidat go leat anonyma go válddát oktavuođa mánáidsuodjalusbálvalusain.</p>
<p type="listitem">Sáhtát válljet dieđihit ášši anonymalaččat, amas mánáidsuodjalus dahje váhnemat diehtit gii dieđiha. Muitte ahte bearaš beassá oaidnit dieđáhusa, nu ahte jus don čálát ahte don leat  máná goaski, de lea du álki dovdát.</p>
<p type="listitem">Jus it vállje leat anonyma, de besset váhnemat diehtit gii lea sádden fuolastusdieđu mánáidsuodjalussii.</p>
<p>MUN FUOLASTUVAN MÁNÁS GEAN DOVDDAN.</p>
<p>BERREN GO VÁLDIT OKTAVUOĐA MÁNÁIDSUODJALUSAIN?</p>
<p>MÁNÁIDSUODJALUS / MNBBIR <em type="bold">8 </em></p>
<p>Mánáidsuodjalussii čuojahuvvo dávjá dahje sidjiide boahtá reive ja soames muitala iežas navdit soames mánás dahje bearrašis ii leat buorre dilli. Dán mii gohčodat fuolastusdiehtun. Mánáidsuodjalus lea geatnegahtton guorahallat fuolastusdieđu ja árvvoštallat galgá go iskat ášši vai ii.</p>
<p>Jus mánáidsuodjalus gávdná ákkaid iskat ášši vuđoleappot, de sáhttá mánáidsuodjalus váldit oktavuođa suinna gii lea dieđihan, oažžut eanet dieđuid das manne lea sádden fuolastusdieđu.</p>
<p>Eará háviid ii leat mánáidsuodjalusas dárbu dahkat nu, ja váldá njuolga oktavuođa máná váhnemiiguin iskat ášši. Dalle gohččojuvvojit váhnemat ságastallamii kantuvrii dahje ruovttus. Jus mánáidsuodjalus galleda váhnemiid ruovttus, de sáddejuvvo vuos reive ahte mánáidsuodjalus boahtá galledit.</p>
<p>Go váhnemat deaivvadit mánáidsuodjalusbargiin, de ožžot dieđuid fuolastusdieđu birra, ja eanaš háviid besset ieža lohkat dan. Go lea eanet dieđuid háhkan fuolastusdieđu birra, de háleštit mánáidsuodjalusbargi ja bearaš das mii lea čállon. Dávjá háliida mánáidsuodjalus maiddái háleštit earáiguin geat dovdet máná ja bearraša, nugo ovdamearkka dihti dearvvašvuođastašuvnnain, mánáidgárddiin, skuvllain, PP-bálvalusain ja sullasaččain.</p>
<p>Iskkadeami bokte galgá mánáidsuodjalusbálvalus gávnnahit dárbbašit go čuovvolit ášši vai eai.</p>
<p>MII DÁHPÁHUVVÁ GO MÁNÁIDSUODJALUS OAŽŽU</p>
<p>FUOLASTUSDIEĐU MÁNÁ DAHJE BEARRAŠA BIRRA?</p>
<p>MÁNÁIDSUODJALUS / MNBBIR <em type="bold">9 </em></p>
<p type="listitem">Váhnemat, geaid luhtte mánná orru, ja váhnemat geain dasa lassin lea váhnenovddasvástádus  mánnái, leat mánáidsuodjalusášši bealit. Jus leat beallin áššis, de lea dus:</p>
<p type="listitem">Vuoigatvuohta oaidnit ášši dokumeanttaid</p>
<p type="listitem">Vuoigatvuohta váidalit mánáidsuodjalusa mearrádusa</p>
<p type="listitem">Vuoigatvuohta čoahkkimastit Fylkalávdegottiin ja muitalit iežat oaivila</p>
<p type="listitem">Vuoigatvuohta nuvttá advokáhttaveahkkái Fylkalávdegotteáššiin ja diggeáššiin</p>
<p type="listitem">Vuoigatvuohta váidalit Fylkalávdegotti dahkan mearrádusa ja guoddalit dáid duopmostuoluide</p>
<p type="listitem">Vuoigatvuohta ávžžuhit gomihit fuolahusa badjelasas váldima mearrádusa</p>
<p>VÁHNEMIID JA FUOLAHEDDJIID VUOIGATVUOĐAT</p>
<p>MO VÁLDDÁN OKTAVUOĐA MÁNÁIDSUODJALUSAIN?</p>
<p><em type="bold">Sáddet reivve </em>Sáhtát sáddet čálalaš fuolastusdieđu poastan mas muitalat ahte dárbbašat veahki ja háliidat čoahkkima mánáidsuodjalusain. Sáhtát sáddet čálalaš dieđu poastan jus fuolastuvat mánás. Dalle fertet čállit mii váttisvuohtan lea, geas lea sáhka ja mo mánáidsuodjalus sáhttá váldit oktavuođa olbmuin. </p>
<p>ON MÁNÁIDKONVENŠUVDNA</p>
<p>Konvenšuvdna nanne ahte buot vuollil 18-jahkásaš olbmot leat mánát, ja Mánáidkonvenšuvdna fátmmasta sin.</p>
<p type="listitem">MÁNÁID VUOIGATVUOĐAT:</p>
<p type="listitem">Buot mánát leat riegádan friddjan ja ovttaárvosažžan</p>
<p type="listitem">Buot mánáin lea vuoigatvuohta nammii ja riikkavulošvuhtii.</p>
<p type="listitem">Buot mánáin lea vuoigatvuohta suodjalussii.</p>
<p type="listitem">Buot mánáin lea vuoigatvuohta buoremus vejolaš dearvvašvuođaveahkkái ja doarvái borramuššii ja juhkamuššii.</p>
<p type="listitem">Buot mánáin lea vuoigatvuohta gullot ja váldojuvvot vuhtii.</p>
<p type="listitem">Buot mánáin lea vuoigatvuohta vázzit skuvlla.</p>
<p type="listitem">Buot mánáin lea vuoigatvuohta stoahkamii, astoáigái ja vuoiŋŋasteapmái</p>
<p type="listitem">Buot mánáin leat seamma vuoigatvuođat.10 MÁNÁIDSUODJALUS  / MNBBIR</p>
<p><em type="bold">Čuojahit </em>Sáhtát maiddái riŋget mánáidsuodjalussii gielddas gos mánná/nuorra orru. Go riŋget, de beasat háleštit soapmásiin gii bargá mánáidsuodjalusbálvalusas, das mas fuolastuvat. Dalle sáhtát oažžut rávvagiid das maid berret bargat viidáseappot. Sáhtát leat anonyma. </p>
<p><em type="bold">Čoahkkin </em>Šiehtat ságastallanáiggi. Olu mánáidsuodjalusbálvalusat leat várren áiggi váldit vuostá ráva- ja neavvunságastallamiidda. Jus don háliidat dán, de riŋge iežat gieldda mánáidsuodjalusbálvalussii jearrat lea go áigi. Dákkár ságastallamiin beasat hállat das mii fuolastuhttá du, ja oažžut neavvagiid das maid berret viidáseappot bargat. Sáhtát maiddái váldit mielde olbmo doarjjan. </p>
<p>JUS DÁRBBAŠAT DULKKA, DE SÁHTÁT BIVDIT DAN</p>
<p>BEARAŠRÁVVAGAT Dábálaččat mánáidsuodjalus dat mearrida mii galgá dáhpáhuvvat mánáidsuodjalusáššiin.</p>
<p>Bearrašat geat leat váttes dilis, sáhttet maiddái oažžut veahki čađahit bearašráđi. Bearašráđđi lea čoahkkin gos bearaš čoahkkana fulkkiiguin ja earáiguin geat mearkkašit olu mánnái. Bearaš šiehttá das maid berrejit dahkat vai mánás ja bearrašis buorrána dilli ja digaštallat dán mánáidsuodjalusbálvalusain.</p>
<p>Jus don leat vásihan balddihahtti dahje unohis dáhpáhusa, dahje jus don dahje oahppásat vásihit váttisvuođa bearrašis, de váldde oktavuođa mánáidsuodjalusvávttain dahje <em type="bold">alárbmatelefovnnain 116 111 </em><em type="bold">11 </em></p>
<p>MÁNÁIDSUODJALUS / MNBBIR</p>
</body></document>
