<document xml:lang="sme" id="no_id">
  <header>
    <title>Boazodoallo ođđasat</title>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2004</year>
    <place>http://www.reindrift.no/index.gan?id=632&amp;subid=0</place>
    <publChannel>
      <publication>
        <publisher>Reindriftsforvaltningen</publisher>
      </publication>
    </publChannel>
    <wordcount>5351</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <parallel_text xml:lang="nob" location="493_1.pdf"/>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.6 $; common.xsl  $Revision: 154948 $; </version>
  </header>
  <body>
    <p><em type="italic">Oaivečálus</em> </p>
    <p>Geassi lea nohkagoahtán ja čakča lahkona. Boazu viggagoahtá čakča- ja dálveeatnamiidda. Ja boazodoalus álget stuora barggut čohkkemiiguin vai johttát sáhttá.</p>
    <p>Čakča lea maiddái njuovadanáigi. Deaŧaleamos dienasgáldu lea bures beassat geassit njuovvanbohccuid, ja njuovvamat mearridit maiddái man olu guohtunriggodagat bohtet gierdat boahtteáiggis. Go Stuoradiggi meannudii dán jagi boazodoallošiehtadusa de lei boazonjuovvan guovddážis. Oarje-Finnmárkku boazologu unnideami prosessa vuorjašuhttá. Stuoradiggi vuordá ahte maŋŋel dán čavčča njuovvamiid ferte árvvoštallat leat go álggahuvvon doaibmabijut doarvái buorit go boazologu galgá unnidit Boazodoallostivrra mearrádusaid mielde. Dasto deattuhuvvo ahte jus dárbbašuvvojit eará doaibmabijut, de ferte árvvoštallat ráddjegoahtit ovttaskas boazoeaiggáda boazologu eriid mielde. Dát sáhttá mearkkašit ahte alimus boazolohku juohke dollui sáhttá šaddat duohtan. Danne lea juohke boazoeaiggádis dál stuora ovddasvástádus geassit doarvái njuovvanbohccuid.</p>
    <p>Šiehtadusbealit leat gohččon Boazodoallohálddahusa lágidit márkanseminára árvogollosa deataleamos beliid várás. Dát seminára dollojuvvui borgemánu 17. beaivvi. Mii doaivut dán seminára leat mielddisbuktán eanet dihtomielalašvuođa vai boahtte čavčča ja dálvvi bohccobierggu jođihivččii buorebut go diibmá. NBR lea ásahan Boalvvir BA- orgána mii galgá ovdánahttit boazoeaiggádiid buktagiidda ođđa árvogollosiid. Lea mávssolaš geahččalit ođđa čovdosiid. Mii jáhkkit gávdnot saji sihke sidjiide geat leat ieža vuovdán ja njuovvan bohccuid guhkit áiggi, ja Boalvvir BA:ii. Boazodoallohálddahus jáhkká ahte boahtte čavčča ja dálvvi eai čuožžil dakkár váttisvuođat bohccobierggu vuovdimiin go ovddit njuovvanáigodaga.</p>
    <p>Boazodoallohálddahus lea ráhkkanišgoahtán boahttevaš boazodoallošiehtadusaide. Dál galgá Sámediggi nai vuohččan leat mielde buktimis árvalusaid ovdal šiehtadallamiid. Leat ovdal nai buktán árvalusaid muhto dalle eai leat dievasčoahkkimiin leamaš meannuduvvon. Mis leat stuora vuordámušat dása. Konkrehta doaibmabijuid oktavuođas guorahallá Boazodoallohálddahus man guhká doallolonistanortnet galgá doaibmat. Dan dahkat ee. danne go oaidnit man olu álggahallit dál livčče vuordime doalu. Eará ortnegat galget maiddái dárkilit árvvoštallojuvvot vai oaidnit leat go doaibman doarvái bures.</p>
    <p>Boazodoallohálddahus geahččala čađat buoridit bálvalusastis boazodolliide. Danne áigut ráhkadišgoahtit bagadusa iešguđet doarjjaortnegiidda. Ulbmilin lea alkidahttit dálá njuolggadusaid sisdoalu.</p>
    <p><em type="italic">Stig Gøran</em> </p>
    <p>Viktig for fremtiden</p>
    <p>
      <em type="italic">Ođđa njuovahat. Lars Ánte Oskal áigu bissut boazodoalus.Go orohat lea háhkan ođđa njuovahaga, de addá dat eane</em>
    </p>
    <p><em type="italic">buidda vejolašvuođa oažžut bargosaji boazodoalus.</em> </p>
    <p><em type="italic">GOVVEN: PER TORBJØRN JYSTAD</em> </p>
    <p><em type="bold">Lars Ánte Oskal (17) diehtá čielgasit ahte son háliida</em> <em type="bold">boazodoalus bargat. Ođđa njuovahat maid Hjerttind orohaga boazoeaiggádat leat hukseme, lea deaŧalaš oassi su ja</em> <em type="bold">su golmma vielja boahtteáiggis.</em> </p>
    <p><em type="italic">Čállán: Per Torbjørn Jystad</em> </p>
    <p><em type="italic">Jorgalan: ImO</em> </p>
    <p type="listitem">– Mun sávan mii buohkat čáhkat boazodollui, lohká Lars</p>
    <p>Ánte – boarráseamos njealji vieljažagas. Muhto son diehtá ahte jus orohahkii galget čáhkat eanebut, de ferte orohat lasihit árvoháhkama. Dan dáfus dovdá Lars Ánte ahte orohat jurddaša iežas nuoraid birra go hukse ođđaáigásaš EU-dohkkehuvvon njuovahaga. Ieš áigu maid bures geavahit áiggi. Dán jagi lea leamaš fágaoahpahallin A-etáhta ortnega olis. Dađi bahábut bártidii skohtervuojidettiin ja dat billistii olu su ovddas mannan dálvvi. Viidáset áigumuš lea vázzit vuođđokurssa, boazodoalu 1. joatkkajagi Guovdageainnus, ja 17-jahkásaš lea maiddái árvvoštallan oahppat eanet njuovahagaid ja biergoreidema birra.</p>
    <p>gal in álgge, lohká son.</p>
    <p><em type="bold">Dárbbašit njuovahaga</em> Njuovahaga huksenbarggut Áisádievás álggahuvvojedje dán jagi. Boazodoallo-ođđasat deivet Lárs Ántte suoidnemánus. Čakčamánus galgá leat áibbas earaládje oaidnit doppe gos huksenbarggut leat – viđa doaibmadoalu fásta ássanbáikki lahkosis. Áhčči, Per Mathis Oskal, čilge ahte leat veahá maŋŋonan álgo plánaid ektui, muhto navdá ahte čakčamánu loahpas/golggotmánu álggus galget vuosttáš njuovvanbohccot buktot deike. </p>
    <p type="listitem">– Eanet doaibma njuovahaga bealis láhčá eanebuidda</p>
    <p>saji boazodollui. Dat ii leat buorrin dušše dietnasa dáfus. Min orohaga birgenláhkii lei ollásit ođđa njuovahaga duohken, muitala Per Mathis Oskal. 1997 rádjái lei orohagas dohkkehuvvon meahccenjuovahat, muhto dan rájes leat gávpečorragiid ferten biillaiguin doalvut eará dohkkehuvvon njuovahagaide, vai ožžot doarjagiid. Eanas háviid sáddejedje gávpečorragiid Finnmárkku njuovahagaide – muhto okte maiddái Ruŧŧii. Tromssa bealde ii sáhttán oktage njuovahat vuostáváldit bohccuid.</p>
    <p type="listitem">– Okte ii lean eará vejolašvuohta go Ruŧŧii sáddet, vai</p>
    <p>oažžut njuovvandoarjagiid. Dalle oaččuimet dušše 40–45 kruvnnu kilos – ja vásiheimmet ahte biergu vuvdojuvvui min lagasmárkaniin 65–70 kruvdnui, muitala son.</p>
    <p><em type="bold">Stuora investeren</em> Njuovahat oktan visttiin, viessosajiin, biergasiiguin, mašiinnaiguin ja gullevaš gárddiiguin šaddá oktiibuot máksit </p>
    <p><em type="italic">Hjerttind. Miessemearkun Hjerttindas. Orohaga mearkun-gárdi lea Hjerttind vári vuolde. Dán jagi leat bohccot buorit</em> </p>
    <p><em type="italic">ja miesit leat eatnat.</em> </p>
    <p><em type="italic">GOVVEN: PER TORBJØRN JYSTAD</em> zodoalu ovddidanfoanddas ja boazodoalu Árvoháhkanprográmmas, de almmot lea leamaš oalle ekonomalaš ražasteapmi orohaga boazoeaiggádiidda, geat dál maiddái leat njuovahateaiggádat. </p>
    <p type="listitem">– Rusttet deavdá ge buot EU-gáibádusaid mat ležžet</p>
    <p>njuovahagaide ja reidenrusttegiidda, deattuha Oskal. Dál lea vuos huksejuvvon 235 njealjádasmehter, gosa čáhká njuovahat, heŋgehat, biergočuohppansadji ja páhkkehat. Álggus áigot reidet smávvabiergguid vuosttažettiin lagasmárkaniidda Tromssas, nugo biergočaskáid, čoarbbeliid ja liepmabierggu. Visttiiid heive áiggi mielde stuoridit. Áiggi mielde lea lunddolaš viidáseappot reidegoahtit bierggu borramuššan, muhto gáibida fas ođđa investeremiid. Sii leat gal juo hutkagoahtán ođđa buktagiid, ja lea ásahuvvon ovttasbargošiehtadus Ráisavuona goahkkaskuvllain.</p>
    <p type="listitem">– Jus viidáset reiden galggáš šaddat duohtan, de dárb</p>
    <p>bašit eanet saji, ja vistti sáhttá viiddidit 100–200 njealjádasmehteriin. Viideset reidemii ferte dieđusge investeret ođđa mašiinnaid jd., lohká Oskal.</p>
    <p><em type="bold">1.500 – 2.000 bohcco</em> Hjerttind orohagas leat oktiibuot 8 doaibmadoalu, main guokte leat buolvamolsundoalut. Giđđaealu alimus lohku lea 1.600. Oskal navdá ahte sii ođđa njuovahagas njuvvet 1.500 – 2.000 bohcco vuosttaš jagi. </p>
    <p type="listitem">– Earret iežamet bohccuid njuovvat, de leat mii dahkan</p>
    <p>njuovvansoahpamušaid čieža eará orohagain, lasiha Oskal. Son lea optimista njuovahaga ásaheami ja doaimma dáfus. Dál lea leamaš miessás jahki ja bohccot leat buriin vuimmiin. Mearkumiin manai maid hui bures, ja oaččuimet olu misiid merkii. Almmotge lea njuovahaga ásaheapmi stuorámus ávkin dál.</p>
    <p type="listitem">– Ovdal lea leamaš váttis oažžut doarvái bohccuid</p>
    <p>njuovvamii, muhto dál šaddet eará áiggit, loahpaha son.</p>
    <p>REINTALLSTILPASNING</p>
    <p>Boazologu heiveheapmi galgá ollašuvvat</p>
    <p><em type="bold">Eanandoallodepartementta stáhtačálli Leif Helge Kongshaug duođašta ahte giđđaealu logu unnideapmi 64 100</em> <em type="bold">bohccui ovdal cuoŋománu 1.b. boahtte jagi galgá čađahuvvot.</em> </p>
    <p><em type="italic">Čállán: Agnar Berg</em> </p>
    <p><em type="italic">Jorgalan: Inger Anna Eira</em> </p>
    <p>Sávvat ahte boazoeaiggádat searvvaše ortnegii eaktodáhtolaččat. Muhto Stuoradiggi lea nu čielgasit cealkán ahte <span type="quote">«mihttomearri»</span> galgá olahuvvot ovdal cuoŋománu 1.b. boahtte jagi, ja jus ii leat vejolaš heivehit boazologu eaktodáhtolaččat, de fertet árvvoštallat eará doaibmabijuid, lohká Kongshaug.</p>
    <p><em type="bold">Jáhkká ulbmila ollašuvvat</em> Jáhkket go eanandoallodepartementta politihkalaš njunnožat duođas leat vejolažžan unnidit giđđaealu 64 100 bohccui juo ovdal cuoŋománu 1.b. boahtte jagi, go diehtit ahte dálá giđđaeallu Oarje-Finnmárkkus lea 98 535 bohcco ja dasa vel boahtá miesselohku lassin? </p>
    <p type="listitem">– Jua, dan gal jáhkkit, nanne stáhtačálli.</p>
    <p type="listitem">– Lehpet go árvvoštallan rievdadit boazologu</p>
    <p>heivehanprográmma njuolggadusaid vai álkibut olahivččiidet mihttomeari?</p>
    <p type="listitem">– Eat, dan eat gal áiggo. Leat dattege geažuhan</p>
    <p>Boazodoallohovdii ahte dálá njuolggadusaid ferte jierpmálaččat čuovvut vai lea vejolaš garvit daid erenoamáš dilálašvuođain, lohká son.</p>
    <p type="listitem">– Sáhttá go šaddat nu ahte ii leat dušše orohaga</p>
    <p>alimus boazologus sáhka, muhto ahte maiddái dollui mearriduvvo alimus boazolohku vai doallu sáhttá heaitit ja oažžut heaittihanbonusa vaikko orohat ii deavdde heaittihangáibádusaid?</p>
    <p type="listitem">– Jua, dan vejolašvuođa sáhttá maid šaddat</p>
    <p><em type="italic">Eanandoallodeparte-mentta stáhtačálli Leif</em> </p>
    <p>
      <em type="italic">Helge Kongshauglohká boazologu gal</em>
    </p>
    <p><em type="italic">gat unniduvvot ovdalcuoŋománu 1.b.</em> </p>
    <p><em type="italic">boahtte jagi.</em> <em type="italic">Statssekretær LeifHelge Kongshaug i</em> </p>
    <p><em type="italic">Landbruksdeparte-mentet sier at målet</em> </p>
    <p><em type="italic">for høyeste reintall 1.april neste år står fast.</em> </p>
    <p>árvvoštallat, lohká stáhtačálli.</p>
    <p><em type="bold">Boazodoallohovdii lea dievaslaš luohttámuš</em> Kongshaug lohká maiddái Eanandoallodepartementtas leat dievaslaš luohttámuša Boazodoallohovdii ja ahte son čađaha dán barggu ovdal cuoŋománu 1.b. 2005:s, ja son mearrida maiddái ieš movt bargu galgá čađahuvvot. Kongshaug mieđiha bohccobierggu heajos jođu leat goazahan olu ja jus ulbmil galggaš ollašuvvat, de ferte njuvvojuvvot olu boazu dán čavčča. </p>
    <p>ahte fertet olahit mihttomeari ovdal cuoŋománu 1.b. boahtte jagi. Dasto fertejit biergorádjosat gurrejuvvot. Ja de galgat vel juovlamánus doallat beliiguin čoahkkima gos árvvoštallat movt dilli lea ja maid fertet rievdadit vai mihttomearit ollašuvvet, muitala Kongshaug. Kongshaug duođašta Boazodoallo-ođđasiidda ahte Boazodoalu resursaguovddáš galgá ásahuvvot Guovdageidnui, ja son sávvá dat dahkkošii nu jođánit go vejolaš.</p>
    <p type="listitem">– Dál ohcat olbmo gii dan guovddáža sáhtášii jođihit,</p>
    <p>muitala Kongshaug. Boazodoalu resursaguovddáža birra lea guhká leamaš sáhka, ee. lea Boazodoallohoavda Ellen Iŋgá O. Hætta áŋgiruššan oažžut áigái guovddáža ja dakko bokte háhkat bargosajiid daidda boazoeaiggádiidda geat válljejit guođđit ealáhusa.</p>
    <p>Dárbbašit molssaeavttuid</p>
    <p><em type="italic">Čállán: Agnar Berg</em> </p>
    <p><em type="italic">Jorgalan: Inger Anna Eira</em> </p>
    <p>Boazoeaiggádat geat árvvoštallet heaitit boazodoalus boazologu heivehanprográmma oktavuođas, dárbbašit eará bargomolssaeavttuid. Danne lea hoahppu ásahit Boazodoalu resursaguovddáža Guovdageidnui, oaivvilda NBR jođiheaddji Aslak J. Eira. Eanandoalloministtar Lars Erik Sponheim lea mielas ásahit resursaguovddáža Guovdageidnui. Dakkár resursaguovddáš ávkkástallá boazoeaiggáda duohta gelbbolašvuođain. Resursaguovddáš sáhttá vuovdit bálvalusaid sihke priváhta, suohkaniid ja stáhtalaš etáhtaide. Eira oaivvilda maiddái ahte bohccobiergohaddi boahtá mearridit man olu guhtege unnida boazologu dálá heivehanprográmma oktavuođas.</p>
    <p type="listitem">– Jus haddi lea ilá heittot de eai boađe njuovvat, muhto</p>
    <p>baicca atnit guohtunguovlluid <span type="quote">«biergorájusin»</span>, lohká Eira. NBR jođiheaddji ii jáhke leat vejolažžan joksat mearriduvvon boazologu ovdal cuoŋománu 1.b. boahtte jagi.</p>
    <p type="listitem">– In jáhke nagodit unnidit boazologu dassožii, vaikko</p>
    <p>vel jearru lassánivččii ge. Jáhkán stáhta šaddat maŋidit ortnega jagiin. Cuoŋománu 1.b. 2006 rádjái sáhttá leat vejolaš ollašuhttit mihttomeriid, lohká Eira.</p>
    <p>REINTALLSTILPASNING</p>
    <p>Nuorta-Finnmárkui ges</p>
    <p><em type="bold">Eai orohat 13 Lágesduoddara searat gal ájahala duššiid go</em> <em type="bold">misiideaset mearkugohtet. Muhto báhkka</em> <em type="bold">finnmárkkugeassi lea muosehuhttán boazobargguid.</em> </p>
    <p><em type="italic">Čállán: Agnar Berg</em> <em type="italic">Jorgalan: Inger Anna Eira</em> </p>
    <p>Lea leamaš erenoamáš báhkká geassi ja danne eat leat háliidan bohccuid vuorjat. Livččiimet galgan árabut álgit miessemearkumiin muhto dan eat sáhttán, muitala orohatovdaolmmoš John Idar Anti.</p>
    <p><em type="bold">Guokte</em> <em type="bold">geasseguohtunguovllu</em> Lágesduottarhasat orrot Lágesduoddara oarjjabealde geasset. Lágesduottar lea areála dáfus okta Nuorta-Finnmárkku stuorámus orohagain ja lea stuorámus boazologu dáfus. </p>
    <p type="listitem">– Jáhkán mis livččii</p>
    <p>roahkka ožžon leat vel eanet boazu dán orohagas go dat mii lea mearri. Mis leat hui buorit geasseguohtumat. Leat juohkán geasseguohtunguovllu guovtti oassái. Geaidnu Lágesduoddara rastá lea dán guovtti guovllu rádji, lohká Anti. Anti muitala ahte miesseprosenta lea sullii 90 ja gaskamearálaš miessedeaddu lea 21 kilo. Oarje-Finnmárkkus lea boazologu heivehanprográmma dál jođus. Go dat válbmana oarjjabealde, de álgá prosessa mearridit Nuorta-Finnmárkku alimus boazologu, ja orohagat fertejit dalle čuovvut boazologu mearrádusaid ja áigemeriid mat biddjojit.</p>
    <p><em type="bold">Árvalusat fertejit vuhtiiváldot</em> Oarje-Finnmárkku boazologu heivehanprográmma čađaheamis sáhttá olu oahppat. Dalle oaivvildan omd. dan ahte boazoeaiggádat eai beassan leat fárus orohagaid alimus boazologu mearrideamis. Go dát bargu álggahuvvo nuorttabealde, de lea deaŧalaš vuhtiiváldit min rávvagiid. </p>
    <p><em type="italic">Orohat 13 Lágešduoddara orohatovdaolmmoš, John Idar</em> <em type="italic">Anti, oaivvilda Nuorta-Finnmárkku boazoeaiggádiid fertetárrat searvat boazologu heivehanprosessii go prográmma álg</em></p>
    <p><em type="italic">gahuvvo nuorttabealde.</em> <em type="italic">Distriktsformann i distrikt 13 Lágesduottar, John Idar Anti,mener at reineierne i Øst-Finnmark må tidlig inn i prosessen</em> </p>
    <p><em type="italic">med reintallstilpasning når programmet starter i østfylket.</em> </p>
    <p>ridedje orohagaid alimus boazologu. Doppe vihkkejedje bohccuid guokte heajos jagi, ja dat ii atte rievttes gova das man olu iešguđetge orohaga guohtuneatnamat girdet, oaivvilda Anti. Boazodoallohoavda Ellen Iŋgá O. Hætta lohká NuortaFinnmárkku boazoeaiggádiid galgat bovdejuvvot fárrui boazologu heivehanprográmma bargui mihá árabut go Oarje-Finnmárkkus dahkkui.</p>
    <p type="listitem">– Oahpaimet oarjjabeale prográmma prosessas ahte lea</p>
    <p>vuohkkaset ságastallat boazoeaiggádiiguin siidadásis go orohatdásis. Oarjjabealde álggiimet orohagaiguin, muhto fuomášeimmet ahte dat lea ilá stuora forum, ja ahte boazoeaiggádat hupmet rahpaseappot go siidadásis ságastallat, muitala Hætta.</p>
    <p><em type="bold">Olles guovlu vai dušše muhtun guovllut</em> Hætta lohká ahte boazoeaiggádat fertejit ieža leat fárus prosessas ja sin árvalusat fertejit vuhtiiváldojuvvot jus boazologu heivehanprográmmain galggaš lihkostuvvat. Son lohká maiddái ahte lea beare árrat dadjat mearriduvvo go alimus boazolohku olles Nuorta-Finnmárkui vai mearriduvvo go álggos dušše muhtun nuorttabeale guovlluide.  </p>
    <p>Movt dás duohko?</p>
    <p><em type="italic">Čállán: Agnar Berg</em> </p>
    <p><em type="italic">Jorgalan: Inger Anna Eira</em> </p>
    <p>Bonusortnet lea šaddan njuovžileabbun ja dat sáhttá oažžut boazoeaiggádiid heaittihit doalu dahje unnidit boazologu. Spiža gal eat leat vel árvvoštallan danin go mii leat ain heivehanáigodagas gitta cuoŋománu 1.b. 2005 rádjái, lohká boazologu heiveheami prošeaktakantuvrra jođiheaddji Beret Anne Sara Triumf. Prošeaktakantuvra lea doaibman guokte jagi ja lea čoahkkinastán boazodolliiguin iešguđet dásiin, ja boazologu heiveheami eavttut leat dál oahppasat boazodoalus. Berit Anne Sara Triumf muitala ahte dán rádjái leat 15 doalu ohcan doaluset lonistuvvot. Muhtumat sis leat 90-logu <span type="quote">«boares»</span> nuppástuhttit geat ledje máhccan boazodollui, muhto geat dál oalát heaittihit doalu, muitala son. Berit Anne Sara Triumf lohká maiddái ahte Boazodoallohálddahus boahtá ain ávžžuhit boazoeaiggádiid searvat ortnegii.</p>
    <p type="listitem">– Jus márkan- ja njuovvandilálašvuođat buorránit, de</p>
    <p>jáhkán nagodit unnidit boazologu mihttomeriid rádjái ovdal cuoŋománu 1.b. boahtte jagi, lohka son. Buot orohagat maiguin mis lea leamaš oktavuohta ovdal dán njuovvanáigodaga áigot geassit stuora gávpečorragiid.</p>
    <p>REINTALLSTILPASNING</p>
    <p>Movt Lákkonjárggas?</p>
    <p type="listitem">– Dramatisk for Lákkonjárga</p>
    <p><em type="bold">Orohat 26 Lákkonjárga lea okta dain Oarje-Finnmárkku</em> <em type="bold">orohagain gos boazologu unnideapmi lea stuorámus</em> <em type="bold">hástalussan.</em> </p>
    <p><em type="italic">Čállán: Agnar Berg</em> </p>
    <p><em type="italic">Jorgalan: Inger Anna Eira</em> </p>
    <p>Njukčamánu 31.b. dán jagi ledje Lákkonjárggas 10 222 bohcco. 2002:s mearridii Boazodoallostivra orohaga alimus boazologu 3600 bohccui. Cuoŋománu 1.b. boahtte jagi ii galgga orohaga boazolohku leat badjel 3600 bohcco.</p>
    <p><em type="bold">20 doalu</em> Min orohaga alimus boazolohku maid eise<em type="italic">Distriktsformann i distrikt 26 Lákkonjárga, Karen Marie Eira Buljo,sier at statens fastsatte reintall for hennes Lákkonjárga er urovekkende.</em> váldit leat mearridan, lea midjiide sihke váivin ja balddihahttin, lohká orohatovdaolmmoš Karen Marie Eira Buljo. Lákkonjárggas lea differánsa gaskal njukčamánu 31. b. giđđaeallologu ja boahtte jagi cuoŋománu 1.b. boazolohkomeari olles 6622 bohcco. Dasa lassin boahtá dán jagi miesselohku. Orohat 26 gullá Oarje-Finnmárkku gaskajohtolahkii ja geasseguohtuneatnamat leat Álttá suohkanis. Orohagas leat 20 doalu ja 167 registrerejuvvon boazoeaiggáda ja dat lea okta Oarje-Finnmárkku stuorámus orohagain sihke areála, boa</p>
    <p><em type="italic">Orohat 26 Lákkonjárgga orohatovdaolmmoš, Karen Marie Eira Buljo</em> <em type="italic">vuorjašuvvá stáhta mearriduvvon boazologuin.</em> </p>
    <p>zologu ja boazoeaiggádiid dáfus. Boazodoallohálddahusa dieđuid mielde lea orohagas dušše okta olmmoš ohcan heaittihit doalus boazologu heiveheami oktavuođas. Doallu lei diibmá ohcan, muhto diimmá váttis njuovvandilálašvuođaid geažil ii beassan heaitit.</p>
    <p><em type="bold">Giđđaealus 3600 bohcco</em> Min orohagas leat dakkár eatnamat maidda dárbbašit olu bargonávccaid. Jus orohagas šaddá unnidit 3600 bohccui giđđaealus, de báhcet unnán bohccot guđege dollui. Jus doalut unnot, de šaddá váttisin guođohit bohccuid, muitala Eira Buljo. Son lohká orohaga diibmá ráhkadan plána das movt boazologu sáhtášii vuolidit, muhto Oarje-Finnmárkku guovllustivra ii dohkkehan plána. </p>
    <p type="listitem">– Go plána ii dohkkehuvvon, de ii dáhto oktage oroha</p>
    <p>gas ge čuovvut dan, muitala orohatovdaolmmoš.</p>
    <p type="listitem">– Orohat lei dárkilit ja bures bargan plánain ja lei sisk</p>
    <p>káldasat soahpan buot doaluiguin man olu guhtege galggai njuovvat. Dat mii dattege lei váilevaš lei go eai lean bidjan mihttun vuolidit boazologu 3600 bohccui ovdal cuoŋománu 1.b. 2005, muitala Oarje-Finnmárkku boazologu heiveheami prošeaktakantuvrra jođiheaddji Biret Ánne Sara Triumf.</p>
    <p><em type="bold">Máŋggalágán vejolašvuođat</em> </p>
    <p type="listitem">– Lea go Lákkonjárggas oba vejolaš ge nagodit unnidit</p>
    <p>giđđaealu 3600 bohccui boahtte jahkái?</p>
    <p type="listitem">– Mii ipmirdit ahte lea stuora hástalussan, muhto jus</p>
    <p>orohat nagoda unnidit boazologu 2002 loguid ektui, de guorahallat ášši ođđasis. Buot Oarje-Finnmárkku orohagain lea ovddasvástádus váikkuhit boazologu unnideapmái. Eanas orohagain leat bures boahtán johtui unnidanplánemiiguin ja boazologu heivehemiin. Prošeaktakantuvra sáhttá bagadit orohagaid ja veahkehit unnideami plánenbargguiguin, muitala Sara Triumf.</p>
    <p>Njuovvanvejolašvuohta ja márkandilli guovddážis</p>
    <p><em type="bold">Boazodoallohálddahus lea geasi</em> <em type="bold">mielde dárkilit čuvvon Finnmárkku</em> <em type="bold">njuovvandilálašvuođa, ja riikaviidosaš</em> <em type="bold">váttisvuođaid jođihit dan bierggu mii</em> <em type="bold">buvttaduvvo. Norgga Boazosápmelaččaid Riikkasearvi lea maiddái garrasit</em> <em type="bold">bargan márkandilálašvuođain ja lea</em> <em type="bold">ieš ásahan bohccobierggu vuovdinfierpmádaga.</em> </p>
    <p><em type="italic">Ánte Bals</em> </p>
    <p><em type="italic">Jorgalan: ImO</em> </p>
    <p>Vuovdinfierpmádaga vuogas namma lea Boalvvir, mii lea boares sámegiel namahus jurá dakkárii gii oastá ja vuovdá bohccobierggu. Fierpmádat ásahuvvui suoidnemánus Álttás, ja lea boazodoallošiehtadusa olis ruhtaduvvon. Boalvára beaivválaš jođiheaddjin lea Johan JH Eira, ja son galgá bargat buoridit bohccobierggu jođu. Eira lea Guovdageaidnulaš ja gullá orohahkii 26-Lákkonjárga. Son lea oahppan journalista, ja lea maŋemus jagiid bargan iešheanalaš journalistan. Nu go eatnasat geat leat boazodoalus bajásšaddan, de lea son nai leamaš aktiiva boazobargi. Dasa lassin lea Eira bargan Suodjalusas ja politiijan. Boalvvir-fitnoda stivrajođiheaddjin lea Robert Hermansen. Boazoeaiggádat sáhttet oastit ossosiid fierpmádahkii ja ožžot nu eará vejolašvuođa jođihit dan bierggu man buvttadit. Johan JH Eira lea mediaide cealkán ahte vuosttaš vuorus áigot sii ohcat jođu dan birgui maid dálá njuovahagat eai munne oastit. Ulbmilin lea datte áiggi mielde šaddat seamma dássái go Norsk Kjøtt lea boanddaide. <em type="bold">Guorahallan vejolašvuođaid</em> Dan oktavuođas go maŋemus jagi lea várrejuvvon ruhta buoridit njuovvandilálašvuođa Finnmárkkus, lea Boazodoallohálddahus mannan geasi mátkkoštan Suomas ja Ruoŧas, ja deaivvadan meahccenjuovahagaid ja njuovvanbussiid ráhkadeddjiiguin. Ulbmilin mátkkiin lei oahpásnuvvat daidda vejolašvuođaide mat gávdnojit buoridit njuovvankapasihta. Sadjásaš Boazodoallohoavda Johan Ingvald Hætta lea duhtavaš dainna maid oinnii mátkkis ja lohká dat veahkeha Boazodoallohálddahusa viidáset barggus buoridit njuovvanvejolašvuođa ovttasráđiid boazoeaiggádiiguin. Seammás don deattuha ahte ii leat dušše njuovvankapasitehta duohken. Maiddái bierggu galmmiheapmi, vur</p>
    <p><em type="italic">Administrerende direktør ved Kometos Oy i Kauhajoki, Raimo Niemi, forklarer tilassisterende reindriftssjef Johan Ingvald Heatta, hvordan elementene til slakteriet</em> </p>
    <p>
      <em type="italic">bygges på fabrikken og deretter fraktes med trailer til bestemmelsesstedet, der deblir satt sammen. </em>
    </p>
    <p><em type="italic">Kauhajoki fitnodaga Kometos OY hálddahuslaš direktore Raimo Niemi čilge sadjásaš boazodoallohovdii Johan Ingvald Hættai movt njuovahaga oasit ráhkaduvvojitfabrihkas ja dasto fievrreduvvojit guorbmebiillain dohko gosa njuovahat galgá</em> </p>
    <p><em type="italic">ceggejuvvot, ja doppe biddjojit oasit čoahkkái.</em> </p>
    <p>hallan gustovaš njuolggadusaid mielde, leat bealit maid maiddái ferte vuhtii váldit. Dán čálidettiin ii leat vuos čielgan ostojuvvojit go várrejuvvon ruđain njuovvanbusset dahje meahccenjuovahagat, muhto áššiin bargojuvvo goit viidáseappot.</p>
    <p><em type="bold">Meahccenjuovahagat </em>Kauhajokis Suomas ráhkada Kosmetos OY ollilaš njuovvanrusttega man sáhttá jođánit cegget ja doibmii bidjat. Dat leat válljen čovdosa mas iešguđet oasit laktojuvvojit oktii olles njuovahahkan, mas lea sihke njuovvan, čoaskudeapmi, čuohppan ja galmmiheapmi. Dán liikká ii sáhte gohčodit mobiila rusttegin, vaikko sáhttá ge jođánit cegget. Buot ráhkaduvvo gárvvisin Kauhajokis, dasto oasit, mat čáhket semitráilárii, fievrreduvvojit dohko gosa galget. Kometos OY lea diekkár rusttega juo buktán Finnmárkui, namalassii gonagasreabbá- ja guollereidenrusttega Buođggáin. Dán čavčča ceggejuvvo diekkár boazonjuovvanrusttet Anárii Suomas. Modulanjuovahaga kapasitehta lea jándoris njuovvat ja čoaskudit 400 goruda. Dát rusttegat doibmet maiddái buolašin, muhto gáibiduvvo čáhcerusttet ja bázahusgieđahallanrusttet. Kometus OY hálddahuslaš direktora, Raimo Niemi, ii sáhte čielgasit dadjat man guhká ádjána ráhkadit diekkár rusttega, muhto ii loga gal nu hirbmat guhká adjánit. </p>
    <p type="listitem">– Dan rájes go oasit leat gárvásat,</p>
    <p>de eai gola galle vahkku ovdal go dat leat gárvvis atnui váldit doppe gosa ceggejuvvo, lohká Niemi Boazodoallo-ođđasiidda. Njuovahat lea áibbas gárvvis, buot biergasiiguin, ja lea rehkenaston dohkkehuvvot guhkolaš steampila várás.</p>
    <p><em type="bold">Mobiila njuovahagat</em> Sandstrøms Transportprodukter, Julevus Ruoŧas, buvttada mobiila njuovahagaid, nugohčoduvvon njuovvanbussiid. Diekkárat leat adnon sihke Norggas ja Ruoŧas, ja leat ain sierra ášši.) Sandstrøms sáhttá hukset bussiid dála gáibádusaid mielde, ja busset sáhttet njuovvat ja gieđahallat 400–500 goruda beaivvis. Nugo ovdalis namuhuvvon, de ii leat iešalddis njuovvan mii goahcá, muhto čoaskudeapmi. Gáibiduvvo ahte gorut galgá čoaskuduvvot 7 celsius-gráda rádjái 24 diimmus, ja dat lea mii goahcá njuovvanbussiid vejolašvuođa njuovvat. Dál vuos eai nagot go 200 goruda čoaskudit dien áiggis, muhto unna muddemaččain galgá leat vejolaš čoaskudit gitte 400 goruda seamma áiggis. Stuorámus hástalussan lea leamaš oažžut njuovvanbussiid dohkálaččat doaibmat buolašin. Muđui eai leat busset nu mobiilat go livččii sávahahtti. Čáhce- ja bázahusbohccit sáhttet álkit galbmot, čáhci dan báikkis gos busse geavahuvvo. Gillis Lantto, Gill-Teknik fitnodagas Váhčiris Ruoŧa bealde, lea ollu bargan reidet diekkár njuovvanbussiid ja son lea positiiva áigumuššii ahte atnit njuovvanbussiid lasihit njuovvankapasitehta. </p>
    <p type="listitem">– Ii leat nu váttis heivehit njuov</p>
    <p>vanbussiid nu ahte dohkkehuvvojit guhkolaš steampila atnit. Čuolbman dássožii lea leamaš ahte mii leat vuosttažat bargat guhkolaš steampila guvlui, ja nu fertet oahppat dađi mielde. Leat deaividan ođđa hástalusaid dađistaga go leat bargan bussiid heivehemiin, muhto dál galget eanas čuolmmat leat čovdon, lohká Gillis Lantto.</p>
    <p>Stuoraorohat</p>
    <p type="listitem">– Kárášjoga</p>
    <p>oarjjabealli</p>
    <p><em type="bold">Stuoraorohat Kárášjoga oarjjabealli</em> <em type="bold">sáhttá šaddat duohtan boahtte jagi</em> <em type="bold">juo. Stuoraorohagas bohtet leat birrajagi guohtunguovllut.</em> </p>
    <p><em type="italic">Čállán: Agnar Berg</em> </p>
    <p><em type="italic">Jorgalan: Inger Anna Eira</em> </p>
    <p>Stuora orohat livččii buorre. Dakkár organiseremiin beasašeimmet mihá buorebut doaimmahit iežamet boazodoalu, lohká Anders Nils Utsi gii bargá bohccuiguin 16A orohaga, mii boahtá gullat stuoraorohahkii, Kárášjoga oarjjabeallái, jus dat šaddá duohtan.</p>
    <p><em type="bold">Orohat 16 – Kárášjohka</em> Sadjásaš boazodoallohoavda Johan Ingvald Hætta árvala golbma stuora orohaga oarjjabeallái ja golbma fas nuorttabeallái. Orohatrájit eai rievdda nu hirbmadit. Olu lea juo čielgan. Oarje-Finnmárkkus leat golbma johtolaga maid heivešii juohkit golbman orohahkan. Nuorta-Finnmárkkus lea bargu juo jođus ásahit stuoraorohaga Porsáŋgguvuona oarjjabeallái. Livččii lunddolaš ásahit vel ovtta orohaga vuona nuorttabeallái ja ovtta fas Várjjat-guvlui, lohká Hætta. Porsáŋgguvuona oarjjabealde lea Boazodoallohálddahus juo evttohan ovttastit orohagaid 15, 16A, 16B, 16C ja 16D oktan orohahkan. Nubbe lávki lea ovttastit maiddái orohagaid 17` ja 18` oarjjabeal guovlluid stuora orohahkii. Ođđa stuoraorohaga namman šaddá Orohat 16 Kárášjoga oarjjabealli ja das galget juhkkojuvvot geasseguohtunguovllut 10 siidii. Ođđa stuoraorohaga organiseren lea čadnon Buolbmága ja Kárášjoga ođđa orohatrádjeevttohussii. Dát ášši ovddiduvvo Boazodoallostivrra stivračoahkkimis golggotmánu 19. ja 20. b. Stuoraorohaga organiseren lea dál gulaskuddamis ja gulaskuddanáigemearri lea skábmamánu 1.b. Boazodoallostivrras lea mihttun meannudit ášši dán jagi mielde. </p>
    <p><em type="bold">Baicca ovttastahttit</em> Lean juo máŋga jagi smiehttan stuoraorohaga ásaheami birra. 2003:s evttohii Nuorta-Finnmárkku guovllustivra ođđasis juohkit ovddeš orohat 16 logi ođđa orohahkan, ja danne hoahpuhii Boazodoallohálddahus stuoraorohaga ásaheami guorahallama ovdalii dan ahte juohkit smávit orohagaide, muitala Hætta. Guovllustivrra mearrádussii vástidii boazodoallohoavda árvalusastis ná stuoraorohaga organiserema hárrái: «Boazodoallohoavda oaivvilda máŋgga smávva orohagaid ásaheami sáhttit mielddisbuktit váilevaš ovttaoaivilvuođa ja ahte siskkáldas vuostálasvuođat šaddet almmolaš áššin. Dakkár perspektiivvas orru guovllustivrra evttohus rihkkume min bajemus strategiijjaid…» Dát heivešii maiddái ođđa boazodoalloláhkii mii eaktuda ahte siiddat galget leat juridihkalaš ovttadagat ja daidda galget gullat buot jagiáiggi guohtuneatnamat. Utsi lea sihke orohatstivrra ja oktasaš orohaga stivrra nubbinovdaolmmoš. Son lohká iežas leat áigá juo álgán smiehttat livččii go vejolaš ásahit stuoraorohaga mas leat birrajagi guohtunguovllut. Utsi ii loga iežas áŋgiruššan dán prosessa ovddideamis, muhto lea baicca leamaš duhtameahttun dálá orohatjuohkimiin ja lea danne ohcan eará čovdosiid. Min siida 16A Márrenjárga lea hárjanan ovttasbargat orohatrájiid rastá. 80-logu loahpas bargagođiimet ovttas 16B Boalotnjárgga siiddain. Dalle leimmet juo álgán ovttasbargat dálveguohtuneatnamiid oktavuođas. Midjiide lei dát vuohki duššefal buorrin. Min siiddas eai lean biilaluottat čakčanjuovadanguovlluide. Vánddardanvejolašvuođaid oaččuimet go ovttasbargagođiimet Boalotnjárggain, muitala Utsi. Dán guovtti siidda ovttasbargu mielddisbuvttii maiddái ahte eai šat </p>
    <p><em type="italic">Kalvemerking i distrikt 13. Distriktet er ikke en del av nye</em> <em type="italic">Karasjok vest, men omorganisering av distriktene kommerogså dit.- Det er naturlig å tenke seg et stordistrikt på øst</em></p>
    <p><em type="italic">siden av Porsangerfjorden, mener assisterende reindriftssjefJohan Ingvald Hætta.Illustrasjonsfoto: Agnar Berg</em> Dál lea goasii olles rádjeáidi njeidojuvvon. 90-logus ohce dát guokte siidda lobi ovttastahttit siiddaid oktan orohahkan. Dan lobi eai ožžon, muhto guovllustivra attii lobi ovttas doaimmahit boazodoalu. </p>
    <p><em type="bold">Buoret gelbbolašvuohta</em> Go dál ásahišgoahtit stuoraorohaga, Kárášjoga oarjjabeali, de joatkašuvvet dat áigumušat mat mis nai ledje go álggiimet ovttasbargat Boalotnjárggain, lohká Utsi. Ođđa stuoraorohagas šaddá duššefal okta orohatstivra stivrenorgánan ja dasa nammadit buot 10 siidda lahtu guhtenai. Jáhkán leat stuora ovdamunnin go dilálašvuođat viidánit ja šaddá álkit gávdnat čeahpes áŋgiris olbmuid orohatstivrii. Dál lea orohatstivrrain dávjá bealálašvuohta go eai leat nu gallis geaid gaskka vállje. Danne eai dáhtostuva stivrrat gieđahallat persovdnaáššiid. Stivrrain leat maiddái lahtut geat eai leat millosit searvan. Dálá vuogádagas šaddá guovllustivra čoavdit siskkáldas orohatgaskasaš váttisvuođaid. Dáid váttisvuođaid háliiUtsi. Lea mávssolaš oažžut čeahpes olbmuid stivrraide erenoamážit guohtuneatnamiid sisabáhkkenáššiid oktavuođas. Jua, dovddan mihá eanet oadjebasvuođa go dieđán ahte stivrrain leat čeahpimus olbmot lahttun. </p>
    <p><em type="bold">Golbma vejolašvuođa</em> Porsáŋgguvuona oarjjabeale orohatjuohkima organiseredettiin leat leamaš golbma vejolašvuođa: Bisuhit dálá orohatrájiid, juohkit guovllu vel smavit orohagaide dahje ásahit stuoraorohaga Kárášjoga oarjjabeali. Jáhkán iežamet leat buorren ovdamearkan dasa ahte gánnáha ovttastit orohagaid. Mii leat pioneraorohat ja jáhkán ná bohtet dahkat eará guovlluin nai, lohká Utsi. </p>
    <p type="listitem">– Leat go stuoraorohaga ásaheamis</p>
    <p type="listitem">
      <em type="italic">– Go dál leat ásahišgoahtán stuoraoro</em>
    </p>
    <p>makkárge heajos bealit? Vuorraset olbmot geat deaivvadit orohatjahkečoahkkimiin gal soitet moaitit. Stuoraorohaga jahkečoahkkimiidda eai boađe galle olbmo. Galggašeimmet lágidit nu movt NBR riikkačoahkkimiin nai lea, dohko ožžot buohkat boahtit muhto duššefal sáttátolbmot jienastit, oaivvilda Utsi.</p>
    <p><em type="italic">haga Porsáŋgguvuona oarjjabeallái, dejoatkašuvvet dat áigumušat mat min</em> </p>
    <p>
      <em type="italic">siiddas nai ledje go bargagođiimet ovt-tas ránnásiiddain Boalotnjárggain, mui</em>
    </p>
    <p><em type="italic">tala Anders Nils Utsi.</em> </p>
    <p type="listitem">
      <em type="italic">– Det som skjer nå med organiseringav et stordistrikt vest for Porsangerfjor</em>
    </p>
    <p>
      <em type="italic">den er egentlig en videreføring av detabkene vi hadde med vår siidas samar</em>
    </p>
    <p><em type="italic">beid med nabosiidane Boatotnjárga,sier Anders Nils Utsi.</em> </p>
    <p><em type="italic">Govva/Foto: Agnar Berg</em> </p>
    <p>
      <em type="italic">Boazodoalu ovdánahttinfonda lea dorjonprošeavtta man ulbmilin lea sirdit nisson</em>
    </p>
    <p>
      <em type="italic">olbmo árbevirolaš máhtu boahttevaš bul-vii. Gáren Elle Márjá Utsi oahpaha nieid</em>
    </p>
    <p><em type="italic">das Elle Merethe duddjot bohcconáhkis.</em> <em type="italic">Reindriftens utviklingsfond har støttet etprosjekt som går på overføring av kunn</em></p>
    <p>
      <em type="italic">skap fra en generasjon kvinner til neste.Karen Ellen Marie Utsi har lært sin dat</em>
    </p>
    <p><em type="italic">ter Elle Merethe Utsi å sy reinskinn.</em> <em type="italic">Govva/Foto: Agnar Berg</em> </p>
    <p>Eadni oahpaha nieiddaidis</p>
    <p><em type="bold">Skuvllaid sáhttet vázzit maŋŋel mu</em> <em type="bold">beivviid nai, muhto iežan oahpu</em> <em type="bold">válddán fárrosan go jámán, lohká</em> <em type="bold">Gáren Elle Márjá Utsi (60) Guovdageainnus guhte oahpaha duoji golbmasii iežas nieiddain.</em> </p>
    <p><em type="italic">Agnar Berg čállán</em> </p>
    <p><em type="italic">Inger Anna Eira jorgalan</em> </p>
    <p>Gáren muitala iežas leat gorron vuosttaš gámabára juo guđa jahkásažžan! Dan rájes lea gorron nuppát nuvttotbára, gálssotbára, biddobára ja beaskka. <em type="bold">Háliidit oahppat duddjot</em> Biibbalhistorjjá máhtten bajiloaivve go álgen skuvlii danne go eadni lei duddjodettiin munnje dan oahpahan, lohká Gáren. Gárena isit jámii 11 jagi dás ovdal. Dál lea bárdni John Andreas váldán badjelasas doalu. Golbma oappážaga Sára Iŋgá, Kari Makredá ja Elle Merethe leat buohkat váldán dahje váldime oahpu. Muhto buot golmmas dovdet nanu gullevašvuođa sihke boazodollui ja duodjái. Gáren lea ožžon doarjaga Boazodoalu ovdánahttinfonddas, BOF:s fuolahit iežas oahpu nieiddaidasas Kari Magredái ja Elle Merethii. Sára Ingá gullá fas eará ortnega vuollái. Son lea mielde Sámi joatkkaskuvlla ja boazodoalloskuvlla oahpahalliortnegis. Sára Iŋgá áigu maiddái leat oahpahallin eatnis luhtte nu movt oappát dál leaba. Ulbmil BOF-doarjjaruđaiguin lea fuoláhit sámi duoji viidáseappot. Dán áiggi leat nu olu eará áššit mat ájihit min, nu movt iešguđetlágán astoáigedoaimmat ja TV. Danne eat leat háhppehan oahppat dan maid eadni máhttá, lohká Elle Merethe. </p>
    <p>Dáid árbevieruid lea ain vejolaš várjalit ja livččii vahát jus ii geahččal daid oahppat, lohká Sára Iŋgá. Elle Merethe lohká iežaset maiddái oahppat juoigat duddjodettiin. Dál fertet ieža mearridit maid dahkat eatni oahpuin. Lea goit buorre go BOF doarju dákkár prošeavttaid vai máhttu sirdojuvvo boahttevaš bulvii. Gáren dikšu náhkiid. Ávdnasa viežžá bearraša ealus. Sára Iŋgá lea guokte jagi vázzán Sámi joatkkaskuvlla ja boazodoalloskuvlla Guovdageainnus. Vuosttaš jagi hábmenfága vuođđokurssa ja nuppi jagi fas duoji joatkkakurssa. Duodjeoahpahallanortnet álggahuvvui juo 10 jagi dás ovdal. Vuosttaš jagiid ožžo oahpahallit bargooahppanbálkká A-etáhtas. Go bálkáortnet heaittihuvvui, de nohkagođii beroštupmi duodjeoahpahallanortnegii.</p>
    <p><em type="bold">Guovtti jagi geahččalanprošeakta</em> Dalle go A-etáhta mávssii bálkká ledje badjel 20 oahpahalli searvan ortnegii. Duodjefága ii leat dego hoteallaealáhus mas bálkámáksinnávccat leat buorit. Eatnasat geat sáhtáše váldit duodjeoahpahalliid leat vuorraset nissonolbmot geain ii leat vejolašvuohta máksit bálkká oahpahalliide. Dasto fertejit maiddái doallat ávdnasiid, ja go lea oahpahalli de diehtit ahte ávdnasat nohket jođáneappot. Go lea oahpahalli oahpaheame, de ii astta ieš ge duddjot nu olu, muitala Duodje- ja hábmenfága oahpahuskantuvrra stivrajođiheaddji Elle Máret Eira. Sámedikki vuosttaškonsulenta Máret Elle Mienna lohká Sámedikki ja Finnmárkku ja Tromssa fylkkagielddaid dál fuomášan ahte lea dárbu háhkat duodjeoahpahallanortnegii buori vuogádaga. Sávvat oažžut áigái guovtti jagi geahččalanprošeavtta mas Sámediggi mávssášii oahpahallibálkká, ja fylkkagielddat fas mávssáše oahpaheaddjebálkká ja materiálagoluid, lohká Mienna.  </p>
    <p>Čohkke <span type="quote">«boazodoallosániid»</span></p>
    <p type="listitem">– Samler <span type="quote">«reindriftsord»</span></p>
    <p><em type="bold">Ovddeš boazosámi nissonat dovde</em> <em type="bold">boazodoalu seamma bures go isidat.</em> <em type="bold">Dan duođašta boazodoallofágalaš</em> <em type="bold">doahpagiid dutkan.</em> </p>
    <p><em type="italic">Čállán: Agnar Berg</em> </p>
    <p><em type="italic">Jorgalan: Inger Anna Eira</em> </p>
    <p>Mu dutkamat čájehit ahte ovdalaš áigge barge boazosámi nissonolbmot seamma bargguid go dievdoolbmot. Vuorraset nissonolbmot dovdet seamma guođohan- ja guohtundoahpagiid go dievdoolbmot, muitala Davviriikkaid Sámi Instituhta dutki Inger Marie Gaup Eira.</p>
    <p><em type="bold">Rievddadeaddji giella</em> Diehtit ovdalaččas ahte boazodoalus barge nissonolbmot olu daid seamma bargguid go dievdoolbmot. Dattege ii leat ovdal dárkilit guorahallojuvvon makkár boazodoallofágalaš doahpagiid vuorraset nissonolbmot ja dievdoolbmot máhttet. Go juo ii leat dađi stuorát vealla sohkabeliid máhtus, de duođašta dat ahte nissonolbmuid ja dievdoolbmuid gaskka lei dásseárvu ovdalaš áiggi, oaivvilda Gaup Eira. Gaup Eira lea váldán sámegiela váldofága Tromssa universitehtas. Son lea olu bargan giella- ja terminologiijagažaldagaiguin. Son lohká iežas leat álgán dutkat boazodoallofágalaš giellaterminologiija danne go boazodoallogiella nu rievddada. Boarráset buolvvas lea máhttu, muhto dát máhttu jávká jus ii čállojuvvo ja duođaštuvvo. Dál ferte dáinna bargagoahtit. Guokte vuorraset boazobargi gean guovtto áigon jearahallat, jámiiga ovdal go háhppehin sudnuin hupmát, muitala Gaup Eira. 2002’ stuoradiggeárvalusas sámi alit oahpu birra, namuhuvvo ee. árbevirolaš máhttu mii lea jávkagoahtime. </p>
    <p><em type="bold">Gullá ieš boazodollui</em> Gaup Eira álggii fealtabargguinis diimmá geasi go jearahallagođii vuorraset boazobargiid. Son lea válljen <span type="quote">«informánttaid»</span> buot Oarje-Finnmárkku golmma johtolagain. Dutkamistis lea deattuhan guokte suorggi; guohtunterminologiija ja guođohanterminologiija. Ieš lea bajásšaddan boazodoalus Guovdageainnus. Bearaš gullá orohahkii 39 Árdni/Gávvir. Gaup Eira lohká iežas leat fárus boazodoalus álo go fal astá. Mu iežan boazodoalloduogáš lea ávkkálaš, muhto sáhttá maiddái leat hehttehussan go dutkkan boazodoallogiela. Munnje lea álki ipmirdit maid vuorraset olbmot oaivvildit. Muhto vuorraset olbmot doivot maiddái mu diehtit visot ja danne eai beroš čilget doahpagiid vuđolaš mearkkašumiid. Mun han dáhtošin buot dieđuid doahpaga birra, maiddái vuđolaččamus mearkkašumiid. Gaup Eira lohká iežas boazodoallogiella-dutkosa galgat leat sámegillii ja danne lea olu áiggi atnán jorgalit fágagirjjálašvuođa dárogielas ja eŋgelašgielas sámegillii, go ii gávdno sámegiel fágagirjjálašvuohta. </p>
    <p><em type="bold"><span type="quote">«Skohteráigi»</span></em> Gaup Eirra prošeavtta lea Boazodoalu ovdánahttinfonda dorjon ja dat galgá leat válmmas ovdal juovllaid dán jagi. Prošeakta lea dattege dušše álgobar</p>
    <p><em type="italic">Dutki Inger Marie Gaup Eira lohká vuorraset nissonolbmuid máhttit seamma boa-zodoallodoahpagiid go dievdoolbmot.</em> </p>
    <p><em type="italic">Forsker Inger Marie Gaup Eira sier at eldre kvinner sitter inne med de sammebegrepene om reindrift som mennene gjør.Govva/Foto: Agnar Berg</em> gun viidát ja stuorát boazodoallogiella-prošektii dahje prošeavttaide. Čakčii álgá Gaup Eira doavttirgrádastudentan Tromssa universitehtii. Son áiggošii váldit boazodoallogiela terminologiija doavttirgráda. Jurddašan ahte dát bárgu galggašii leat boazodoalloleksikona vuođđun. Muhto jus dat galggaš menestuvvat, de ferte oažžut eanebuid fárrui. Leksikona livččii mávssolaš boazodoallogiela áittardeapmái ja referánsan sidjiide geat háliidit giela oahppat. Lean olu govven go lean bargan dáid bargguid, ja daid govaid sáhtášii bidjat leksikonii, muitala Gaup Eira. Boazodoallogiella diehttelasat maid ovdána ja rievdá. Leat sánit mat leat jávkan beaivválaš anus, ja ođđa sánit leat boahtán sadjái. Ođđa «skohteráigi» lea maiddái dagahan ahte olu sánit leat dán áiggi <span type="quote">«liiggás»</span>, go ráiddostallamiin leat goasii oalát heaitán. Go geargá prošeavttain ovdal juovllaid, de áigu Inger Marie Gaup Eira sáddet sátnelisttu Sámediggái. </p>
    <p>Bargu lea somá</p>
    <p>Arbeid er gøy</p>
    <p><em type="bold">Miessemearkun odne ii leat šat dat mii lea leamaš. Dál</em> <em type="bold">lea sihke mearkunáigi ja vuohki rievdan. Soaitá buori</em> <em type="bold">guvlui, muhto lea oassi boazosápmelačča gelbbolašvuođas</em> <em type="bold">mii jávká go ođđa bargomállet váldet eambbo saji otná</em> <em type="bold">boazodoalus. Nu oaivvildeaba oappášguovttos Karen</em> <em type="bold">Hætta Gaup (76) ja Marit Hætta Sara (72) Ábborášša</em> <em type="bold">orohagas Oarje-Finnmárkkus.</em> </p>
    <p>Ja roahkka oažžo dadjat ahte áhkut diehtiba man birra lea sáhka. Soai leaba agibeaivve bargan bohccuiguin, eabage loga ovttage jagi vasihan ahte eaba leat oassálastan miessemearkumis. Boazodoalloođđasat deaivvadii sudnuin go ábbonat ledje misiid mearkume mihcamáráigge mannán geasi. Soai čohkkába gárddis ja humádeaba ovddit áiggiid birra seammás go čalmmit vigget aivve bohccuid guvlui.</p>
    <p>guovttos fuobmába juoidá mii lea mearkkašan veara. Hárjánan čalmmit čuvvot mielde visot; leš dál mihtilmas miessi maid hálideaba oaidnit gean lea, bohcco guolga, hápmi, láhttenmálle, lea go rotnu vai čoavččis, gieris miesit jna. Orro nu nannosit lundui darvánan ahte ferte buot mihttestit ja bidjat muitui. Šaddaba vel ieža nai himáhallat manne soai dien bargaba. – Eaba han soai leat šat mat ge miessemearkuid, lohkába.</p>
    <p type="listitem">– Eat mii ovdal gal leat beassan miessemearkungárddis</p>
    <p>čohkkát ja gilgedit. Dalle lei oalle dehálaš dovdat miesi rievttes álddu maŋŋái go eallu ruohttá ja darvehit dan suohpaniin. Ii galgan viehkat ja <span type="quote">«stresset»</span>, muhto liikká fertii bargat jođánit vai eallu ii dárbbaš nu guhká gárddis, lohká Máret. Juste diet lea buorre dáinna mearkunvugiin, ahte eallu ii dárbbaš ruohttat gárddis. Dál oainnat geahčadeaddjit čohkkájit gárddis ja báhpirii čállet gean álddu čuovvu diet ja diet nummár miessi. Misiide leat nummárgilkorat heŋgejuvvon čeabehii ovdal go leat luitojuvvon geahčadanlatnjii. Go buot miesit leat gávdnan etniid, de fas biddjojit girdnui gos miesit ožžot bealljemearkka. Leat nummárgilkorat ja báberlistu mii dalle lea vuođđun go eaiggát galgá oažžut iežas miesi. Lea nu ahte jus eaiggát ii leat leamaš geahčadeame, de ii šatta oaidnit makkár miessi gullá mákkárge áldui. Muhto liikká son beassá merkestit iežas miesi listtu mielde. – Diekko jávket dehálaš bealit boazobarggus, sihke njoarostančehppodat, bajildovdan ja muitinhárjáneapmi. Maiddái mearkadovdan sáhttá hedjonit, go dál oallusat dárkkistit dušše iežaset mearkka, oaivvilda Máret. Oappášguovttos leaba áibbas ovttaoaivilis ahte mearkunáigodat lea dehálaš. Ii leat várra soaittáhagas ahte ovdal eai láven ná árrat mearkut. – Ovdal láviimet borgemánus mearkut, dalle go eallu ieš čoahkkana ja miesit leat stuorábut ja gierráseappot álddu čuovvut. Boazovázziin eai lean fievrrut eambbo iežaset juolggit, viega manne ealu viežžat gárdái. Diet lea nu ollu rievdan ahte lea dego livččii eará bargu maid mii dál bargat. Dál gal orro measta ilgat oaidnit ahte rukses miesit leat gárddis ja go jurddaša dan vel ahte leat mašiinnaiguin vuojehan gárdái, dadjá Gáren. Gáren ja Máret hálideaba ahte bohccuin galggašii buorre dilli ja imáštallaba lea go son die juoga mii dagaha ahte bohccot leat dán áigge geahppaseappot go ovdal.</p>
    <p type="listitem">– Dál ii beasa áldu vuoiŋŋastit miesážiin dan áiggi mii</p>
    <p>livččii buot deháleamos, namalassi giđasgeasi go sihke áldu ja miessi dárbbašeaba ráfi vai ahtanuššaba. Jus mannet olu diimmut go miessi ii beasa njammat, de han álddus dievvá ruoksi ja nie muosehuvvá njamman mii ii leat buorre áldui iige miessái – hui lunddolaš goit munno ipmárdusa mielde. Jearaldahkii lea go son die dakkár ášši maid nissonolbmot ipmirdit ja vuhtii váldet eambbo go dievddut, vástideaba ahte ovdalaš dievddut dat goit leat dien ipmirdan! Nu min ságastallan jorrá nisson- ja dievdoolbmuid <em type="italic">tos leaba visot Ábboráššagárdebargguin fárus. Dá</em> </p>
    <p><em type="italic">leaba ruostibuolašin rátkka-gárddis gos maid logahe</em> </p>
    <p><em type="italic">ealuid juovlamánus 2003:s.</em> <em type="italic">Like sikkert som at flokkentil Ábborášša er i skillegjerdet</em> </p>
    <p><em type="italic">er det at søstrene er i gjerdet.Her i minus 35 kuldegrader</em> </p>
    <p>
      <em type="italic">ved reinskilling og telling idesember 2003.  </em>
    </p>
    <p>bargguid birra boazodoalus. Eaba soai mieđit ahte nissonolbmos ja su barggus ii leat árvu boazodoalus. – Lea du iežat bargu mii čájeha du saji boazodoalus, nu lea álohii leamaš, dadjá Máret. Ii oktage dievdoolmmoš leat sudnuide goassege maide dadjan unohasaid danin go leaba nissonolbmot, go soai leaba visot bargguin oassálastan ja bures máhttán bargguska. Vuovdnát muitaleaba vel iežaska isitrohkiin ja áidna vielljarohkis ožžon aivve fal buoremus árvosáni dan barggu ovddas maid leaba bargan boazodoalus. Muitaleaba ahte mearkungárddis láveje mánát nuppi gieđas ja suohpan fas nuppis. Leaba ovttas isidiiguin mánáid oahpahan njoarostit ja merket dađi mielde go ain stuorrolit ja ieža beroštit oahppat.</p>
    <p type="listitem">– Diehttelasat lea hágas ja doaimmalaš nissolbmos</p>
    <p>eanet ávki ja dadjámuš boazodoalus go duihmes ja láikkes dievdoolbmos. Nu han dat lea juohke sajis servodagas, buohtastahttiiba soai. Ii ábut álgit sirret ahte duo lea nissolbmo ja duo lea dievdoolbmo bargu danin go boazodoallu gáibida aivve ovttasbarggu earáiguin. It don okto sáhte bargat bálljo maidege boazobarggus. Danin ii oro heiveme sohkabeliid dásseárvvuid birra hupmat boazodoalus, go doppe gáibiduvvo ovttasbargu buohkaid gaskkas ja ahte buohkat barget maid galget bargat jus áigot birget bohccuiguin. Lea goit áiggiid čađa čájehuvvon ahte ovttasbargovuoigŋa buktá buoremus bohtosiid, go dalle manná bargu njuovžilit ja lea maid somá bargat.</p>
  </body>
</document>
