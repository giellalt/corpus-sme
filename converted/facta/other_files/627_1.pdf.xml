<document xml:lang="sme" id="no_id"><header><title>Boazodoallo ođđasat</title><genre code="facta"/><author><unknown/></author><translator><unknown/></translator><translated_from xml:lang="nob"/><year>2005</year><place>http://www.reindrift.no/index.gan?id=632&amp;subid=0</place><publChannel><publication><publisher>Reindriftsforvaltningen</publisher></publication></publChannel><wordcount>3980</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><parallel_text xml:lang="nob" location="627_1.pdf"/><metadata><uncomplete/></metadata><version>XSLtemplate  1.9 ; file-specific xsl  $Revision: 1.6 $; common.xsl  $Revision$; </version></header>
<body>
<p>Dál ovdalaš njuovademiid ii leat báljo bohccobiergu vuorkkáin. Dábálaččat galggašii dát mearkkašit ahte bohcobierggus lea buorre haddi. Generalaš márkanfievrredeapmi, mii maŋemus jagiid lea čađahuvvon, lea buktán buriid bohtosiid. Vai positiiva márkandilálašvuođas olahivččii viidáset vuoittu, de berre bohccobiergoealáhus ieš eanet searvat márkanfievrredeapmái.</p>
<p>Maŋŋel go Norgga ja Ruoŧa boa-zoguohtunsoahpamuš loahpai miessemánu 1. beaivvi dán jagi, de lea leamaš čavggahat riikkaid gaskka. Mannan giđa čálle aviissat ahte Ruoŧa bohccot áigot márrat Norgii. Nu gal ii geavvan. Áiggi vuollái sáhttá liikká šaddat sávatkeahtes ovdáneapmi. Bealálaččat berrejit farggamusat joatkit šiehtadallamiid ja oažžut áigái ođđa guohtunsoahpamuša.</p>
<p>Ođđa orohat 16 Nuorta-Finn-márkkus doalai vuosttaš jahkečoahkkima geassemánus. Guhtta orohaga leat mannan oktii ja ásahan ođđa orohaga mas lea oktasaš stivra. Orohat lea duostilit buoridan ovttasbarggu ja ásahan čielgaset siskkáldas stivrejumi. Dábálaččat lávejit ođđa organiseremat leat váttis proseassat mas iešguđet fámut gesset iešguđet guvlui. Dás oaidnit čielgasit ahte ealáhus iešlea háliidan dán ođđa organiserema.</p>
<p>Finnmárkku Fylkkamánni leajođihan lávdegotti man doaibman lei gávdnat čovdosa Hammerfeastta gávpoga ja boazodoalu gaskasaš čuolmmaide. Navdimis besset Hammerfeastta suohkan, orohat ja Boazodoallohálddahus fargga vuolláičállit soahpamuša man ulbmil lea cegget ja ortnegis doallat áiddi gávpoga birra. Šiehtadallamiid olis leat áigái boahtán dilálašvuođat maiguin berre bargat viidáseappot, muhto viidodat lea čielggaduvvon. Dat mearkkaša ahte boazodoallu massá muhtun deaŧalaš areálaid, muhto dan sadjái čielgga-duvvojit dilálašvuođat buhtadusvuođu hárrái.</p>
<p>Áidehuksemat Sis-Finnmárkkudálveguohtumiin leat lassánan maŋemus jagiid. Vaikko dát eanas leat gaskaboddosaš áiddit mat ovddemustá gusket dušše boazodollui alccesis, de lea datte dárbbašlaš ahte ealáhusas alddis lea dihtomielalaš oaidnu dákkár áššiin. Ii leat váttis oaidnit ahte áidi lea stuora ávkin soapmásiidda, muhto dadjat juohke áidi guoskkaha fas nuppe dáfus eará beroštumiid, ja dan dihte lea áideáššiin dárbbašlaš gulahallat eará beliiguin. Dálvvi mielde áigu boazodoallohoavda čuovvolit dán.</p>
<p>Bearjadaga čakčamánu 2. beaivvirabai Gielda- ja guovloministtar Erna Solberg almmolaččat Riikkaidgaskasaš boazodoallofága- ja diehtojuohkinguovddáš Guovdageainnus. Guovddáš galgá leat guovddáš mii juohká ja gaskkusta dieđuid ja vásáhusaid main lea boazodollui mearkkašupmi. Boazodoallohálddahus šaddá leat lunddolaš ovttasbargoguoibmi. Boazodoallohoavda illuda dán ovttasbargui ja sávva guovddážii lihku deaŧalaš bargguin.</p>
<p><em type="italic">Johan Ingvald </em></p>
<p><em type="italic">Oaivečálus </em></p>
<p><em type="bold">Dál njuovvanáigodaga álggus lea unnit bohccobiergu vuorkkás go diimmá čavčča. Bohccobierggu márkanáŋgiruššamat ja heajut haddi lea lassánahttán jearu. </em><em type="italic">Čállán Agnar Berg Jorgalan Inger Anna Eira-Andersson </em></p>
<p>Boazodoalloođđasat lea jearahallan njuovahagain movt dán čavčča dilli lea. Njuovahagain leat gergosat oastit ja njuovvat bohccuid. Ollislaš kapasitehtageavaheapmái gáibiduvvo dattege ahte johtu lea buorre. Danne sávvet ahte bohccobierggu márkanastin ain joatkašuvvá.</p>
<p><em type="bold">Hattit fertejedje njiedjat </em>– Máŋemus áigodaga leat olu njuovvan. Bohccobiergu mii dál lea vuorkkás lea unnán diimmá ektui. Mun jáhkán maŋemus áigodaga márkanastima ja diimmá čavčča haddenjiedjama leat ággan dasa, dadjá Thor Aage Pedersen Aage Pedersen Reinslakteri:s. </p>
<p>Pedersen jáhkká boazoeaiggádiid oažžut vuordit veahábuoret bohccobiergohatti dán jagi.– Diibmá fertejedje hattit vuoliduvvot vai jođihit bierg-gu. Boazoeaiggádat dáidet dál oažžut veahá buoret hatti, muhto jus šaddet nu alladat go ovddit jagi, de dagahit iežamet ovdii ja dalle bisána johtu, lohká Pedersen.</p>
<p>Aage Pedersen Reinslakteri lea Norgga stuorámus boa-zonjuovahat. Mannan áigodaga njuvve njuovahagas veahá vuollel 29.000 bohcco. Pedersen vuordá njuovvat sullii seamma olu dán áigodaga, muhto dan mearrida márkandilálašvuohta.– Čakčamánus njuovvat nu olu go lea vejolaš. Namalas-sii 3000 bohcco vahkkus. Maŋŋel ragada guorahallat márkandilálašvuođa. Muhto vuorkái gal eat hálit rádjat bierggu, lohká Pedersen.</p>
<p>Pedersen oaivvilda bohccobierggu márkanáŋgiruššamamaid Biergočuvgehuskantuvra lea jođihan, leamaš áibbas guovddážis bohccobiergojearu buorideamis.</p>
<p><em type="bold">Njuovvan Guovdageainnus </em>Aage Pedersen Reinslakteri duostu bohccuid olles Finnmárkkus ja muhtun muddui Davvi-Tromssas. Thor Aage Pedersen sávvá ahte boazoeaiggádat ain garrasit njuvvet vai bohccobiergokvalitehta ii hedjon. </p>
<p>Áigot nagodit oastit ja njuovvat</p>
<p>Skal greie å ta unnadeattus ja kvalitehtas daid orohagaid gaskka mat njuvvet bohccuid guohtoneatnamiid seastima dihte, ja daid main lea beare olu boazu guohtunresurssaid ektui, dadjá son.</p>
<p>Pedersen ii loga iežasduhtavažžan dainna hattiin maid boazoeaiggádat ožžot bierggu ovddas.– Biergohaddi misiid ovddas galdohkke. Miessebierggu kvalitehta lea deattu duohken. Rávis bohccuid ovddas fállat iešguđet orohagaide gaskamearálaš hatti juohke kilo ovddas, ja dan hatti fállat iežamet dieđuid vuođul orohaga biergokvalitehta birra, ja eará dieđuid vuođul. Lean fuomášan ahte dát ii leat mihkke buriid čovdosiid, ja muhtun jagiid dás ovdal geahččaleimmet árvvoštallat juohke njuovvanbohcco ja máksit dan vuođul. Muhto dalle šattaimet bearehaga digáštallat boazoeaiggádiiguin, muitala Pedersen.</p>
<p>Pedersen lohká iežas háliiditvuogádaga mas juohke njuovvanbohcco kvalitehta árvvoštallojuvvo ovttaskasat, danne go dat movttiidahtašii boazoeaiggádiid vuhtiiváldit kvalitehta beali.– Jáhkán livččii buorre čoavddusviežžat olggobeale klassifiserenbearráigehččiid.</p>
<p>Máŋga jagi dás ovdal lávejedje</p>
<p>Guovdageainnu njuovahagas njuovvat hirbmat stuora hivvodagaid. Dál lea MT Njuovahat atnigoahtán ovddeš Reinproduktera njuovvanlanjaid.</p>
<p>MT Njuovahat álgá njuovvat čakčamánu gaskkamut-tuin.– Mii áigut njuovvat ovdal ragada, muhto eat dieđe velman olu. Dán áigodagas njuovvat árvvusge liikka olu go ovddit áigodaga, sullii 10.000 bohcco. Mii meroštallat njuovvat gaskkal 3000 ja 5000 bohcco ovdal juovllaid, muitala Mikkel Triumf MT Njuovahagas.</p>
<p><em type="bold">Doaibmabijut eai doaibman </em>Varanger Vilt njuovvá bohccuid Šuošjávrris Kárášjoga gielddas, Kárášjoga ja Guovdageainnu suohkaniid ráji nalde. Biergu válmmastuvvo Buođggáin Mátta-Várjjagis. Mannan jagi njuvve fitnodagas 9700 bohcco, muhto plána lei njuovvat 12.000 bohcco.– Mii eat olahan 12.000 bohcco mannan áigodaga. Boa-zoeaiggádat eai dáhtton vuovdit nu olu go eanandoallomi- </p>
<p><em type="italic">Thor Aage Pedersen Aage Pedersen Reinslakteriasjáhkká bohccobiergojođu leat buorránan maŋemusáigodaga bohccobierggu márkanáŋgiruššamiid geažil. Thor Aage Pedersen i Aage Pedersen Reinslakteri sierat markedskampanjene for reinkjøtt sist sesong harvært helt avgjørende for den gode avsetningen påreinkjøtt. </em></p>
<p>Haugana bušeahtta dán áigodahkii lea 13.000 njuovvan-bohcco, ja dalle galgá bealli njuvvojuvvot ovdal juovllaid. Varanger Vilt álgá njuovvat čakčamánu gaskkamuttuin. Mus leat buorit vuordámušat dán áigodahkii. Bohccot galget leat buori vuoimmis ja márkandilli lea čuovgat, muitala son.</p>
<p><em type="bold">Márkan mearrida </em>Neiden Rein as Várjjatvuonbađas viežžá eanas oasi njuovvanbohccuin orohat 6 Várjjatnjárggas, muhto oastá njuovvanbohccuid maiddái eará orohagain go lea dárbu. Espen </p>
<p><em type="italic">Dán jagi lea arvat unnit bohccobiergu vuorkkás go diibmá, vaikko maŋemus njuov-vanáigodaga njuvvojuvvui mihá eanet go ovddit jagi. Det er langt mindre reinkjøtt på lager i år enn det var i fjor til tross for at det sistsesong ble slaktet mye mer rein enn året før. </em></p>
<p><em type="italic">Govva/Foto: Agnar Berg </em>– Márkandilálašvuohta mearrida man olu dán áigodaganjuovvat. Dál orru čájeheame ahte njuovvat sullii seamma olu go ovddit áigodaga, dadjá Hansen. </p>
<p>Brynildsen Bergenis juohká Neiden Rein bohccobierg-gu ICA-rámbuvrriide. Hansen muitala ahte fitnodagas lea biergu vuorkkás. Mis ferte leat biergu vuorkkás go leat geatnegahttán iežamet lágidit bohccobierggu birra jagi, muitala son.</p>
<p><em type="bold">Stuora vuordámušat dán áigodahkii </em>Norggas lea unnán bohccobiergu vuorkkás diimmá jagi ektui. Borgemánu 1.b. diibmá lei vuorkkás 410 tonna bohccobiergu. Borgemánu 1.b. dán jagi lei 243 tonna.– Dasa lassin vuvdojuvvui maŋemus njuovvanáigodaga5–600 tonna eambbo bohccobiergu. Dat márkanáŋgiruššamat mat leat čađahuvvon ja mat galget čađahuvvot, addet munnje buriid vuordámušaid dán njuovvanáigodahkii, lohká Arnstein Stensaas Stensaas Reinslakteri:s Rørosas. Stensaas oaivvilda maiddái ahte diimmá čavčča haddenjiedjan lei mearrideaddjin bohccobierggu johtui.– Jáhkán hattiid veahá lassánit, muhto eai dáidde dálvuos lassánit. Jođu hárrái lea deaŧalaš ahte hattit bissot jámma dásis, oaivvilda son. </p>
<p>Diibmá njuvve Stensaas Reinsdyrslakteri:s sullii 10.000bohcco njuovahagas Rørosas. Dasto osttii njuovahat vel sullii 4000 goruda feara gos miehtá riikka.– Boahtteáiggis lea deaŧalaš doalahit jámmadis márkan-fievrredeami. Dat mearrida bohccobierggu jođu, dadjá Stensaas.</p>
<p><em type="bold">Márkanáŋgiruššamat </em>Bohccobierggu jođu ovddideami várás leat čađahuvvon márkankampánjjat guokte jagi juo. Biergočuvgehuskantuvra lea lágidan kampánjjaid. Dálá njuovvanáigodahkii lea juolluduvvon 2,2 miljovnna kruvnno guovtti márkankampánjii, okta galgá dán čavčča čađahuvvot ja nubbi fas juovllaid ja ođđabeivviid gaskka. Even Nordahl Biergočuvgehuskantuvrras lohká kampánjjaid bures ávkkuhan bohccobierggu johtui.– Roassu gal lea nohkan. Dál fertet áimmahuššat bier-gojođu. <span type="quote">«Áimmahuššamiin»</span> eat ábut heaitásit, vaikko nuppe vuoro soaitá leat unnán bohccobiergu. Geavaheddjiide fállojuvvo nu olu eará ahte sidjiide ferte álo muittuhit man buorre buvtta bohccobiergu lea, oaivvilda Nordahl. </p>
<p>NBR` jođiheaddji Askal J. Eira sávvá ahte boazosápme-laččat ieža livčče ollen guhkkelii bohccobierggu buvttademiin.– Livčče galgan leat eanet meahccenjuovahagat, jalivččiimet ieža galgan eambbo válmmastit ja vuovdit bohccobierggu. Sáván ahte ođđa čorgatvuođanjuolggadusaiguin šaddá álkit oažžut johtui ovddeš meahccenjuovahagaid, lohká Eira.</p>
<p><em type="italic">Boazosápmelaš náittusdiliin leadoallu dábálaččat isida namas. </em></p>
<p><em type="italic">Muhto dat ii mearkkaš ahte nisso-nolbmuin eai leat vuoigatvuođatbohccuide. Govva ii gula áššái. </em></p>
<p><em type="italic">I et reindriftsekteskap er det i defleste tilfeller mannen som erdriftsenhetsinnehaveren. Men detbetyr ikke at kvinnen ikke har ret-tigheter i reinflokken. Bildet haringen tilknytning til saken. </em></p>
<p><em type="italic">Illustrasjonsfoto: </em></p>
<p><em type="italic">Berit Anne Sara Triumf </em><em type="bold">– Lean jurddašallan daid náittusearroáššiid birra mat leat beaggán boazodoalus maŋemus áiggiid, muitala boazodoallopolitihkkár Berit Marie Eira. </em><em type="italic">Čállán Agnar Berg </em></p>
<p><em type="italic">Jorgalan Inger Anna Eira-Andersson </em></p>
<p>Eira lea bajásšaddan boazodoalus Guovdageainnus. Son lea orohat 41:s Beaskkáđđasis eret, ja lea náitalan orohat 35 A:ii Fávrrosordii. Son ovddasta Johttisámiid listtu Guovdageainnu suohkanstivrras.</p>
<p><em type="bold">Váddáset dilli </em>Dán áiggis mas dál eallit dáidet eanet boazosápmelaš bárragottit earránit, go dan maid ovdal leat dahkan, dadjá Berit </p>
<p>Náittusearráneamit leat moalkás áššit– Boazodoallu lea eallinvuohki. Náittusearráneami geažilsoaitiba goappaš beallelaččat šaddat guođđit boazodoalu, ekonomiijja geažil. Dat lea vahát – erenoamážit mánáide. Nissonolbmui guhte lea eret eará orohagas, soaitá leat váttis beassat máhccat iežas orohahkii. Ja jáhkán leat váttis áššin jus bárragoddi mas nissonolmmoš ii gula boazodollui, earráneaba, dadjá Eira.</p>
<p>NBR’ nubbinjođiheaddji, Ellinor Guttorm Utsi, ballánáittusearránemiid boazodoalus šaddat seamma dábálažžan go muđui servodagas.</p>
<p><em type="bold">Gullevašvuohta lea deaŧalaš </em>– In áiggo goabbelii ge dadjat movt earránemiid bisseha. Muhto jáhkán lea mávssolaš ahte nissonolbmos lea nanu gullevašvuohta boazodollui. Jus dan galgat olahit, de fertet lágidit dili nu ahte nissonolbmot besset leat fárus boazodoalu doaimmain. Okta vejolašvuohta galggašii leat ahte <span type="quote">«lonista»</span> su eret fásta barggus muhtun áiggiid jagis. Seammás galgá dili láhčit nu ahte mánát ožžot oahpahusa go leat bearraša mielde boazobarggus, lohká Guttorm Utsi. </p>
<p>Oslo universitehta Professor dr.juris Kirsti Strøm Bulllea máŋga jagi bargan boazosápmelaččaid riektedilálašvuođain. Strøm Bull lea maiddái seniordutki Davviriikkaid Sámi Instituhtas Guovdageainnus. Strøm Bull lohká ahte vaikko náittusbeallelaččain ii leat sierraopmodat, de sáhttá aŋkke leat nu ahte opmodat ii juhkkojuvvo beliin goabbáinai.– Dat opmodat mii lea go náitala, ii galgga juhkkojuv-vot. Árbi ja skeaŋkkat maid oažžu náittusdilis, eai ge galgga juhkkojuvvot, čilge son.</p>
<p><em type="bold">Bohccot skeaŋkan </em>Sihke dat maid oamasta go náitala, dat maid oažžu skeaŋ-kan ja dat maid árbe, sáhttet leat bohccot. Muhto movt de lea jus isit addá eamidii bohccuid skeaŋkan?– Skeaŋkkaid maid nubbi náittusbeallelaš addá nubbái,galgaba beallelaččaguovttos juohkit, dadjá son. </p>
<p>Mearkkaid dáfus čilge Strøm Bull ahte dat bohccot matleat merkejuvvon mánáide, eai galgga seaguhuvvot earrosoahpamušaide. Dat bohccot gullet mánáide. Náittusbeallelačča guktui ii leat mearkkašupmi goappá mearkkas bohccot leat. Dat galget aŋkke juhkkojuvvot beliin goabbáinai.</p>
<p>Eamit ferte ásahit sierraopmodaga jus háliida doalahitiežas bohccuid maid isit lea sutnje merkon, earrosoahpamuša olggobealde. Dan seamma ferte dahkat jus <span type="quote">«eará skeaŋkkat»</span> maid náittusbeallelaš lea náittusdilis addán, eai galgga seaguhuvvot earrosoahpamuššii. Earráneamit eai leat dássožii leamaš nu dábálaččat boazodoallobearrašiin.– Nu lea, ja náittusearránemiide ii leat ILO-konven-šuvdna áššáigullevaš go dan vuođđun lea boares geavat ja vieruiduvvan vuoigatvuohta. Danne ferte norgga lága atnit ášševuođđun, čilge Strøm Bull.– Jurddašetnot ahte isidis leat 500 bohcco go náitala.</p>
<p>Ealu árvu lea sullii beannot miljovnna kruvnno. Eamidis eai leat bohccot dalle go náitaleaba. Go leaba vihtta jagi leamaš náitosis, de earráneaba. Sudnos lea oktasaš opmodat, ja prinsihpalaččat galggašii dalle ealu árvu juhkkojuvvot beliin goabbáinai go earráneaba, muhto guhte boazoeaiggádiid suitá lonistit nuppi oasi 750 000 kruvdnui, lohká Biti.</p>
<p>Jus dievdoolmmoš lei vuovdit ealu ja bidjat ruđa kontuibeaivvi ovdal go náitaleigga, de livččii sus leamaš riekti oažžut olles supmi alcces go earráneaba. Eallu ii leat de go ruhta, dan árvu rievddada. Bohccot lassánit, njuvvojuvvojit, ja dollui šaddá bidjat bargonávccaid.</p>
<p>Biti čilge maid ahte go dat vihtta jagi leat gollan, de leadievdoolmmoš bidjan olu resurssaid dan 500 bohccui. Danne ii leat ollenge diehttelas ahte árvu galgá juhkkojuvvot guovtte sadjái.</p>
<p>Biti čilge ahte ferte maid guorahallat makkár ekonoma-laš vejolašvuođat sus leat guhte <span type="quote">«duvdiluvvo»</span> eret. Eanas dilálašvuođain lea doallu isida namas, ja go bárragoddi earrána de šaddá nissonolmmoš guođđit boazodoalu.– Man olu son oažžu go earráneaba, lea dan duohkenlea go son leamaš ruovttueamidin maŋemus áiggiid náittusdilis, vai lea go sus fásta bargu buriin dietnasiin. Jus lea barggus leamaš, de dáidá birget buorebut ekonomalaččat, ja dalle ii oaččo nu stuora oasi go de jus livččii leamaš ruovttueamidin.</p>
<p><em type="italic">Berit Marie Eira oaivvilda ahte náittusearráneamit boazodoa-lus leat váddáseappot go earráneamit bárragottiid gaskkamuđui servodagas. Berit Marie Eira mener at skilsmisser i reindriften er merkomplisert enn skilsmisser ellers i samfunnet. – Vi kan nokogså forvente flere skilsmisser i reindriften, sier hun </em></p>
<p><em type="italic">Govva/Foto: Agnar Berg </em>– Jus sierraopmodaga ásaheapmi orru leamen badjel-mearálaš nuppi guovdu, de lea vejolaš rievdadit soahpamuša. Go lea sierraopmodat, de sáhttá lonistit beallelačča oasi mánáid dihte, muitala kárášjohtadvokáhtta. </p>
<p>Biti ii loga boazosápmelaččaid dábálaččat ásahit sierra-opmodaga. Guovddážis ovttasássiid dáfus lea goabbá bohccuid oamasta.– Leat guokte ášši mat earuhit <span type="quote">«boazodoallonáittusdi-liid»</span> eará náittusdiliin. Vuosttažettiin čájeha statistihkka ahte boazosápmelaččat hárve earránit. Dasto dáhttuba goappašagat mánáide buori, ja goappašagat ipmirdeaba ahte jus isida ovdii <span type="quote">«billista»</span> nu ahte son šaddá heaittihit doalus, de vahágahttojuvvojit mánát go boazodoalu ekonomalaš vuođđu jávká.</p>
<p><em type="bold">Riektegeavat </em>Biti muitala maiddái ahte maŋŋel náittusearu sáhttet leat garra sosiála gáibádusat bisuhit ráfálašvuođa.– Boazodoalus leat ustibat mávssolaččat. Go leat buoritoktavuođat ovdamearkka dihte jus ribahat bohccuidat mastat nuppiid ellui, de soaittát beassat viežžat ruovttoluotta juohke bohcco. Jus lea leamaš soabameahttunvuohta, de ii soaitte oktage du bohccuin šat ilbmat. Dakkár dilálašvuođat váikkuhit maiddái náittusearránemiid oktavuođas, dadjá Biti. </p>
<p>Biti lea bargan áššiiguin main sihke ovttasássit ja náit-tusbeallelaččat leat earránan.– Boazodoalus lea unnán riektegeavat náittusearráne-miid ja ovttasássiearránemiid dáfus. Ja vaikko vel livččii ge riektegeavat dakkár áššiin, de ii leat das nu olu ávki go áššit leat nu iešguđetlágánat, dadjá Biti.</p>
<p type="listitem">Reindriftsnytt</p>
<p type="listitem">Boazodoallo-ođđasat</p>
<p><em type="bold">Trollheimenis leat dán geasi čohkken miessemearkumiidda muohtamáilmmis. Orohaga vihtta doalu leat áibbas sierrasajis sámi boazodoalloguovllus, ja boazoeaiggátdat leat šaddan riidalit guođohanrivttiideaset ovddas. Muhto eai galli orohagas leat bohccuin ná buorit njuovvandeattut. </em><em type="italic">Čállán Per Torbjørn Jystad Jorgalan: Inger Anna Eira-Andersson </em></p>
<p>Boazodoallaođđasat lea deaivvadan Gustav Kantain, Elias Kantain ja Ristin Kantain go leat ráhkkaneame misiid mearkut Skrikhøas Nerskogena oarjjabealde.– Ná olu muohta ii leat váriinleamaš guhkes áigái. In jáhke soađi rájes leamaš ná olu muohttaga geasset, muitala Gustav Kant guhte lea okta orohaga viđa doalus.</p>
<p>Eallu lea viggagoahtán nuort-tas. Dán geasi eai leat duottarjávrritge oahcin go leat ain jiekŋan. Kant muittu mielde ii leat jiekŋaovdal guoddán bohccuid ná maŋŋi geasi. Muhto bohccuin gal lea buorre dilli.– Bohccui lea álkit divregivssisbálgat. Guohtumii lea maid buorre, muitala Gustava bárdni, Elias Kant. Go rahttá šaddá badjeliidda, de šaddada maiddái ealáda ja varas šattuid badjelebbui.</p>
<p>Duopmu Dán viđa doalus lea mearriduvvon alimus boazolohku 1.600 bohcco giđđaealus. Boazolohku mearriduvvui golggotmánu 1981 Alimusriekteduomu proseassaid vuođul main Trollheimena guohtunvuoigatvuođat ledje guovddážis. Leat guhká leamaš garra riiddut suohkaniid eananeaiggádiid ja boazodoalu gaskka. Boazodoalu leat vuostálastán erenoamážit Oppdala ja Sunndala eananeaiggádat, ja maiddái soames eananeaiggádat Surnadalas.</p>
<p>Boazodoallu vuoittáhalai Ali-musrievttis guohtunvuoigatvuođaid hárrái. Alimusriekti oaivvildii ahte guovllus ii lean leamaš boa-zodoallu go 100 jagi, ja ahte dat ii dohkken dološ áiggi rájes geavaheapmin.</p>
<p>Maŋŋel dan duomu lei mislossa dilli, muitá orohatovdaolmmoš Martin Kant. Muhto golbma jagi maŋŋel Alimusriekteduomu, dohkkehii Stuoradiggi Trollheimenlága (1984), ja boazodoallu dagai dalle guohtuneana-láigosoahpamušaid daiguin eananeaiggádiiguin geat čuvvo lága eaktodáhtolaččat, dahje geat muđui dorjo boazodoalu. Dát guohtunsoahpamušat gokče sullii 50 proseantta doaibmaplána guohtunareálas. Nuppi oasi guohtuneatnamiin bággolonistii Stáhta guođohanrievtti olis. 1986/87 rájes šattai dalle muhtun muddui dohkálaš doaibmadilli.– Min boazodoallu doaimma-huvvo dál konsešuvnna vuođul mii bistá 2047 rádjái. Konsešuvnnas leat guohtunsoahpamušat. Dat soahpamušat leat veahá eahpesihkkarat danne go soahpamušat dain guovlluin mat bággolonistuvvojedje boazodollui, gustojit</p>
<p>Ollu muohta Trollheimenisduššefal 2010 rádjái. Dattege lea Trollheimenláhka joksege čielggas dakko ahte jus eaktodáhtolaš guohtunsoahpamušat eai ođastuvvo maŋŋel 2010, de dáidá Stáhta bággolonistit guohtunrievtti, jáhkká Martin Kant.</p>
<p><em type="bold">Váttis gažaldat </em></p>
<p>Sihke Martin ja su viellja Gustav</p>
<p>Kant dáhtošivččiiga lasihit boazologu 2.000 bohccui giđđaealus. Soai oaivvildeaba guohtuneatnamiid gierdat dan mađi ollu bohccuid. Misiid njuovvandeaddu maid čájeha ahte livččii vejolaš. Boazodoallohálddahusa boazodoalloagronoma Helge Hansen muitala ahte 90-logu loahpas ráhkaduvvui Trollheimenii <span type="quote">«ođđa»</span> doaibmaplána mas lohku lasihuvvui 2.000 bohccui.– Dalle ii lean politihkalaš dáhttuovddidit gažaldaga. Boazologu lasiheapmi gáibida maid ahte boazodoallu atná dálveguohtumiid buori vuogimielde, muhto váddáseamos dáidá leat soahpat eananeaiggádiiguin, oaivvilda Hansen.</p>
<p>Dál eai leat nu olu vuostelasvuođateanandoaluin go ovdal. Ollu eananeaiggádat dorjo min dalle go lei duohta riidu, ja dan dahket dál nai, muitala Martin Kant.</p>
<p><em type="bold">Ođđa riidoáššit </em>Daid riidduid geažil leat dattege čuožžilan ođđa riidoáššit. Trollheimena suodjemeahci ráji guovllus leat áigumušat hukset barttaid, ja daid lea boazodoallu ferten vuostálastit. </p>
<p>Birasgáhttendepartemeanta (BD)lea maŋemus jagi guorahallan guovtti stuora bartaguovllu viiddideami. Buslettjønna lei plánejuvvon juste jurá Trollheimena boazosápmelaččaid johttingeainnu nala njuovahaga guvlui Nerskogenis. Boađusin das šattai ahte BD geasset hilggui ohcamuša viiddidit bartaguovllu 12 barttas 47 bartii. BD dohkkeha dattege ráddje-juvvon viiddideami dán guovllu davit oasis jus boazodollui sihkkarastojuvvo sadji. Igelfjellas Meldal suohkanis lea dál várra ahte bartahuksemat ráfehuhttet stuora dálveguohtunguovlluid. Rikstosætra/Ryandsjøen guovllus rávve fylkkamánni unnidit bartahuksenguovllu 92 barttas 27 bartii – nu movt maid lei árvaluvvon ovddeš suohkanplánas. Dan ášši lea Birasgáhttendepartemeanta ain meannudeame.</p>
<p>Kant namuha maiddái Rennebusuohkanplána (2005–2016) ođasteami. Plánas árvaluvvo ahte bartahuksenlobit juolluduvvojit Nerskogena čuoigan- ja čierastallanguovllu ovddideami várás. Boazodoalus leat beroštumit maiddái dain guovlluin, ovdamearkka dihte Leverdalenis mii lea doaresbeal duottarvággi.</p>
<p><em type="bold">Lunddolaš johtalanmállet </em>Trollheimen lea birrajagiorohat, ja go leat manname mearkungárddi lusa, </p>
<p>váttisin vaikko leatge olu sihke alla gáissát ja vuollugis eananoasit. Støttespiller. De to siste årene er det Midt-Norsk Helikopter som har hatt oppdraget med flygingen i Trollheimen. Pilot, Odd</p>
<p><em type="italic">Arne Lyng, sier at det er en relativt grei oppgave, selv om terrenget er svært alpint. </em></p>
<p><em type="italic">Govva/Foto: Per Torbjørn Jystad </em></p>
<p>Trollheimen lea dálkkádatrádjirittu ja siseatnama gaskka. Dálkkádatrádji, bákteeana ja eatnamat iešguđet allodagas, dahket Trollheimena luonddu hui girjájin, doppe leat duoddarat iešguđetlágán duottaršattuiguin, ja njeaššit, jeaggeeatnamat ja soahke- ja beahcevuovddit. Namalassii guohtuneatnamat mat heivejit birrajagi.</p>
<p><em type="bold">Barget ovttas </em>Dát vihtta doalu johtet orohaga ovttas. Dálvái leat dattege rátkán iešguđet siiddaide jus lea leamaš dárbu. Doalut gullet golmmá vieljažahkii Martin, Gustav ja Ole Kantii, Sigvart Renanderii ja su niidii Majabritt Renanderii. Oktiibuot lea sullii 20-olmmoš čadnon boazodollui dán orohagas. </p>
<p>Geasset vánddardit eanas vácci.</p>
<p>Suodjemeahcis lea bievlavuodjin gildojuvvon. – Dáppe ii livčče várra oba vejolašge atnit mohtorfievrruid geasset go leat nu alla ja ceakko várit, muitalit boazobargit.Čohkkedettiin váldet helikopteraveahkkin vai háhppehit gárddástit ovdal borgemánu 1.b. Muhto vaikko leage čeahpes helikoptergirdi, de adnojit goitge boazovázzit. Boazovázzit fertejit sihke diđoštit ja čohkket ealu vai sestet girdingoluid, ja dalle hárjánit bohccot nai olbmuide ja beatnagiidda.</p>
<p>Mearkungárdi lea Skrikhøas, guht-ta kilomehtera Nerskogena oarjjabealde 1.000 mehter allodagas. Orohagas merkot misiid juohke jagi suoidnemánu gaskkamuttuin. Njuovvanrusttet lea ges Nerskogenis Oppdalabealde. Orohat leat maid hukseme ođđa njuovadangárddi Tellmyranis Rennebuas mii adno go skábman njuovadit. Trollheimenis njuovaditdábálaččat golggotmánu rájes ođđajagimánu rádjái, ja orohagas leat beakkán buorit njuovvandeattut.</p>
<p><em type="bold">Kulturmuittuid nannen </em>1981 Trollheimenduopmu šaddá álo leat guovddážis dán guovllu boazodoalus. Go Alimusriekti celkkii duomu, de ii lean boazodoallu nagodan duođaštit ahte lei doppe doaimmahuvvon nu guhká. Dalle iige dohkkehuvvon ahte boazodoallu galggai beassat atnit áiggi duođaštit man boaris guovllu boazodoallu lea.– Dál lea Sámediggi álggahanprošeavtta man ulbmil lea registreret sámi kulturmuittuid, orrunsajiid ja dakkáraččaid. Mii ohcat gávdnosiid mat duođaštit dan maid mii ieža diehtit;- namalassii ahte Trollheimena sámi boazodoallu lea mihá boarráset go dat mii 1981 duomus celkojuvvui, dadjá Martin Kant. </p>
<p>Kant duođai jáhkká ahte gávdnojitduođaštusat dološ áiggi rájes geavaheamis ovdal 1850 rájes juo. Su viesu lahka lea earet eará gávdnon boares sieidi. Dat lea dáhtonastojuvvon 1790:i. dái rittu ja siseatnanguovlluid dálkkádatrádji. Nuorttabealde lea jalges ja duolbaeatnamat, oarjjabealde fas alla várit ja čiekŋalis vákkit. Alpint og frodig. Trollheimen ligger i grenseområdet mellom Møre og Trøndelagog danner et klimaskille mellom kyst og innland. De østlige områdene er preget avrolige landskapsformer, mens det i vest er mer variert og alpin natur med høge fjellog dype skogsdaler.</p>
<p><em type="italic">Govva/Foto: Per Torbjørn Jystad </em></p>
<p><em type="bold">Jus boazoeaiggádat besset friddja vuodjit 4-juvllagiiguin go omd. guolástit ja lubmejit, de sáhttá dat vahágahttit boazodoalu nai. </em><em type="italic">Čállán Agnar Berg Jorgalan Inger Anna Eira-Andersson </em></p>
<p>Nu lohká boazoeaiggát, sámedikkeáirras ja Guovdageainnu suohkanstivraáirras Per A. Bæhr.</p>
<p><em type="bold">Loaktin ja muosehuhttin </em>– Mu mielas lea badjelmearálaš dulkot lágaid dainnalágiin ahte boazoeaiggádat galget sáhttit dahkat maid fal ieža dáhttot go vánddardit mehciin – dalle nai go eai leat boazobarggus. Go leat bohccuiguin bargame, de gal liigot lubmet ja guolástit. Muhto eai sii ge galgga beassat friddja vuodjit mehciin 4-juvllagiiguin ja murjet go eai leat boazobarggus, dadjá Bæhr. </p>
<p>Bæhr ballá ahte jus boazoeaiggádatožžot lobi vuodjit friddja, de lea váttis earáid bissehit. Boađusin šaddá dalle ahte eatnamiid loaktá ja muosehuhttá bohccuid.– Earát atnet váras maid mii boa-zoeaiggádat bargat. Danne galgat leat várrogasat 4-juvllatgeavahemiin, lohká Bæhr.</p>
<p>Guovdageainnu sátnejođiheaddji</p>
<p>Klemet Erland Hætta muitala ahte leat unnán boazoeaiggádat geat ohcet lobi vuodjit Guovdageainnu lobálaš meahcceluottaid geasset go bohccot leat mearariikkas.</p>
<p><em type="bold">Unnán vuodjinlobi ohcamat </em>Muhto leat aŋkke olu boazosápmelaččat geat vudjet <span type="quote">«friddja»</span>. Háli-divččiimet eanet bearráigeahču. Nu movt dál lea, de lea álkit deaivat čieža rievttes logu lottos, go gávnnahallat lobihis bievlavuodjimiin, dadjá sátnejođiheaddji. </p>
<p>Bievlavuodjinlobi ohcamiidgieđahallá Guovdageainnu suohkan.– Mu láhkadulkojumi mielde fer-tejit boazoeaiggádat ohcat lobi vuodjit 4-juvllagiin ovdamearkka dihte luomejekkiide go fievrredit maidege, ja go ii leat boazodoallodoaimmaiguin bargame. Astoáiggevuodjimii ii galgga addojuvvot lohpi. Boazodoalli guhte ii leat bohccuidisguin bargame lohkkojuvvo astoáiggevuodjin. Lea eará ášši jus boazodoallis lea lubmen liigeealáhussan, oaivvilda Guovdageainnu sátnejođiheaddji.– Oppalaš lohpi garvit mohtorjoh-tolatlága lea boazodoalu oktavuođas. Go boazodoalli lea ovdamearkka dihte lubmeme, de ii gusto dát lohpi, dadjá Johan Ingvald Hætta.</p>
<p>Hætta oaivvilda ahte 4-juvllatvuodjin dálveorohaga guođohanbartii galgá dohkkehuvvot, nu guhká go lea ávkkástallanvuodjin, ovdamearkka dihte jus áigu divodit bartta.</p>
<p>Meahcce- ja čáhcejohtolatláhka,mii earet eará mudde bievlavuodjima 4-juvllagiin, cealká ahte:<span type="quote">«Meahcis ja čázádagas ii leat mohtorjohtolat lobálaš, jus eará ii daddjo dán lágas dahje dain mearrádusain mat leat dahkkojuvvon lága vuođul.»</span></p>
<p>Paragráfa 4:s, C bustávas čuožžu:<span type="quote">«dárbbašlaš olmmoš- dahje gálvofievrrideapmi fásta orrunsadjái dahje fásta orrunsajis ja eanandoallo-, vuovdedoallo- ja boazodoalloealáhusas. Bivdu, guolásteapmi ja murjen ii lohkkojuvvo ealáhussan dán oktavuođas,»</span></p>
<p>Bievlavuodjin mii billista</p>
<p><em type="italic">Boazodoallit eai galggasáhttit vuodjit 4-juvllagi-in gokko ieža dáhttot goeai leat boazobarggus,oaivvilda boazoeaiggát,sámediggeáirras (Johttisá-miid listtu ovddas) jasuohkanpolitihkkár Per </em></p>
<p><em type="italic">A. Bæhr. Reineiere kan ikke kjørehvor de vil med 4-hjulingnår de ikke er i arbeidmed rein, mener reineier,sametingsrepresentant(Flyttsamelisten) og kom-munepolitiker Per A. </em></p>
<p><em type="italic">Bæhr i Kautokeino. </em></p>
<p><em type="italic">Govat/Fotos: </em></p>
<p><em type="italic">Berit Anne Sara Triumf Čállán: Leif Pareli, Norsk Folkemuseum Jorgalan: Inger-marie Oskal </em>Čábbát hervejuvvon hearggeleaŋggat dán govas muittuhit surgadis kapihttala sámi historjjás, namalassii nuortalaččaid vuorbbi dán eallimis. Sii orro Norgga, Suoma ja Ruošša rádjeguovlluin. </p>
<p>Leaŋggat leat čáhppes, rukses ja fiskes náhkis ja láđđis,ja dain lea stuora meissetbiellu. Náhkkái lea čábbát čállojuvvon ruošša čállagiin: <span type="quote">«Michail L. Kalinin. Guovvamánu 19…. 1910.»</span> Billui lea čállojuvvon <span type="quote">«Popov-vieljažagat, Slobodsk 1876.»</span></p>
<p>Leaŋggain oaidná ahte nuortalaččain lei ovdalaš áiggelagas oktavuohta ruošša kultuvrii. Muhto dat mii min fuomášumi gidde eanas, lea dat vuođđolohku goas dát ja nuplohkái eará diŋgga bohte museumii: 1940. Eai leat dieđut das manne dát dávvirat bohte museumii juste dán jagi, muhto gehččot mes máid historjá sáhttá geažuhit.</p>
<p>Nuortalaččat – historjjá oarbbesmánát Østsamene – historiens kasteballer</p>
<p><em type="italic">Kjøreselene datert 1910. </em></p>
<p><em type="italic">Govva/Foto: Norsk Folkemuseum </em></p>
<p>Vuosttaš máilmmesoađi loahpageahčen, go Tsára</p>
<p>Ruošša maŋos manai revolušuvnna ja sisriikkasoađi geažil, de celkkii Suopma iežas sierra stáhtan. 1920:s dohkkehii ođđa Sovjet-ráđđehuš Suoma iehčanasvuođa, ja dohkkehii rádjesoahpamuša mii attii Supmii eananbihtá, man mielde Suopma beasai davás rabas hápmanii Beahcáma bokte, mii lei suomagillii Petsamo ja ruoššagillii Petsjenga. Dát <span type="quote">«Suoma-njárga»</span> lei nappo Norgga ja Ruošša gaskkas, ja Báhčavaijohka šattai de Norgga ja Suoma rádjejohkan. Báhčaveaj- ja Beahcánsámit šadde Suoma olmmožin, nu maiddái Suonjilsámit lulábealde Báhčaveaji. Dát siiddat besse doalahit ovdalaš oktavuođaid, earret eará náitalemiid bokte, muhto ođđa ja giddejuvvon Sovjet-rádji hehttii oktavuođa sámiiguin mat gárte nuppe beallái ráji. Stáliná áigge lei garra gielddus atnit oktavuođa oarjjás.</p>
<p><em type="bold">Soahti ja báhtareapmi </em>1939:s fallehii Sovjet-lihttu Suoma, ja dat gohčoduvvui <span type="quote">«dálvesoahtin»</span>, mii bisttii gitta 1940 giđđii. Soađáskeami ággan ledje rádjedilálašvuođat lullelis, muhto soahti čuozai maiddái olbmuide davvin, ja Sovjet okkuperii <span type="quote">«Beahcánnjágga»</span>. Maŋŋel ráfi 1940:s oaččui Suopma liikká eanas oasi dán <span type="quote">«njárggas»</span> ruovttoluotta, muhto massii stuora guovlluid lullelis, Gárjilis. 1941:s manai Suopma Duiskka beallái ja soađai Ruošša vuostá, ja lei mielde dán <span type="quote">«joatkkasoađis»</span> gitta 1944 rádjái. Dalle geassádii Suopma soađis ja soabai ráfi Ruoššain. Dán háve fertii Suopma addit Beahcáma Ruššii, ja Norga oaččui fas Ruoššain oktasaš ráji Báhčaveaijoga mielde. Dasto bođii galbma soahti, goas ii lean lohpi atnit oktavuođaid rájiid rastá, gitta dassážii go perestrojka 1980-logu loahpas buvttii fas ođđa áiggiid. </p>
<p>Movt de min leaŋggaiguin? Nugo lohken, de eai leatmis dieđut, muhto sáhttit jurddašit dáinnalágiin: Go Sovjetsoalddáhat márre <span type="quote">«Beahcán-njárgga»</span> mielde 1939 čavčča, de báhtaredje olbmot lulás ja orjjás. Oallugat rast-tidedje rádjejoga, Báhčaveaijoga ja manne neutrála Norgii. Sin gaskkas ledje maid sámit. Báhtareaddjin ledje sii dál fáhkka amas eatnamis dušše mottiin dávviriin, maid háhppehe mielde dohppet. Háhkan dihte ruđa, vuvde sii buot maid liigudedje. Nu bohte nuortasámi dávvirat, ja daid gaskkas čáppa hearggeleaŋggat oktan meissetbielluin musemii Osloi.</p>
<p>Norgga Álbmotmuseuma sámičájáhusas besset guossit oaidnit nuortasámi nissongávtti, mas lea geamppas fuolpu ja helmmuiguin hervejuvvon gahpira, mii bođii musemii seammás go leaŋggat, ja dáidá dan nai duogáš leat soađi ja báhtareami historjá.</p>
<p><em type="bold">Ođđa ruovttut </em>Movt de manai sámiiguin geat báhtaredje? Go Dálvesoahti nogai, de máhcce eatnasat ruovttubáikkiidasaset, muhto go Rukses veahka ođđasis márragođii 1944:s, fertejedje sámit fas báhtarit, ja dán háve agibeaivái. Olu vádjoleami maŋŋel ožžo dii viimmat ođđa ruovttuid máŋgga sajis Anárjávrri birra. Oahppáseamos báiki lea Čeavetjávri, Njávdánsámiid dološ dálveguohtumiin, gosa Suonjilsiida ásaiduvai. Dáppe eallá ain nuortalaš giella ja kultuvra, várra buorebut go gostege eará sajis. </p>
<p>Ja leaŋggat ja gákti museumis guhkkin eret leat muitundasa movt sámit áiggiid čađa leat leamaš dego oarbbesmánnán stuorapolitihka ja militearfámuid gaccaid gaskkas, ja movt sis alddiineaset ii leat leamaš mihkke dadjamušaid.</p>
<p><em type="italic">Norsk Folkemuseum </em></p>
</body></document>
