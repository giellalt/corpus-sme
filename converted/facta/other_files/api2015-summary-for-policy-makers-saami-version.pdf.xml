<document xml:lang="sme" id="no_id"><header><title/><genre code="facta"/><author><unknown/></author><translator><person firstname="John E." lastname="Utsi" sex="unknown" born="" nationality=""/></translator><translated_from xml:lang="eng"/><year>2015</year><wordcount>3087</wordcount><conversion_status type="standard"/><availability><license type="standard"/></availability><multilingual/><origFileName>API2015-Summary-for-Policy-Makers-Saami-version.pdf</origFileName><parallel_text xml:lang="eng" location="api2015-summary-for-policy-makers.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">Čoahkkáigeassu </em><em type="bold">policydahkkiide </em></p>
<p>Árktisa nuoskkideapmi 2015</p>
<p>Bissovaš orgánalaš nuoskkideaddjit;</p>
<p>Radioakti vvalaš suonjardeapmi Árktisis;</p>
<p>Olbmuid dearvvašvuohta Árktisis</p>
<p>Árktis lea okta unnimusat nuoskkiduvvon ávdinguovlluin máilmmis. Ráddjejuvvon olmmošlaš ovdáneapmi mearkkaša ahte anthropogenalaš nuoskkideami báikkálaš gáldut maid leat ráddjejuvvon. Das fuolatkeahttá dan áidnalunddotvuohta geográfalaš, dálkkádatlaš ja biologalaš iešvuođat mearkkašit, ahte Árktis lea <span type="quote" xml:lang="smj">“duvdni”</span> vissis nuoskkes ávdnasiidda mat leat evrriduvvon guvlui guhkes gaskkaid. Báikkálaš nuoskkideami gáldut, main leat seammá iešvuođat, orrot maiddái bissume luonddus guhkes áiggiid danne go doppe leat vuollegaš temperatuvrrat ja unnán biologalaš doaimmat.</p>
<p>Guovlu lea mearkkašahtti áibmogearddi, čázádagaid ja meara johtolagaid guovddáš, mat evrridit nuskkiid guhkes gaskkaid. Dákkár guhkes gaskkaid evrrideamit sisttisdollet garra áibmojohtimiid máddin davás ja davás golgi árktalaš eanuid, mat sáhttet dagahit nuskkiid leavvama báikkálaččat ja guovlulaččat. Jieŋat ja mearrarávnnjit sáhttet vurkkodit ja evrridit nuskkiid.</p>
<p>Nuoskkideddjiid vákšuma dihte vuođđuduvvui Árktalaš vákšun- ja árvvoštallanprográmma (AMAP) 1991:s. Dan rájes</p>
<p>AMAP lea doaimmahan moanaid árvvoštallamiid das man viidát ja man sakka guovlu lea nuoskiduvvon.</p>
<p>AMAP árvvoštallan1 2014 dutkkai njeallje nuoskkideaddji šlája:</p>
<p>Bistevaš orgánalaš nuoskideaddjit (POP:at)</p>
<p>POP:at leat bistevaš kemihkalaš ávdnasat, mat áitet ekovuogádagaid ja olbmuid dearvvašvuođa. Dat sáhttet evrriduvvon guhkes gaskkaid ja vurkejuvvot guhkkin eret gálduin gos leat vuolgán. Dat lávejit čoggot buoiddis, mielkkis ja ealli organismmaid varas ja sáhttet čuohcat dearvvašvuhtii, billistit immuniteahta, hormonaid ja ahtanuššanvuogádagaid.</p>
<p>Našuvnnalaš ja riikkaidgaskasaš POP:aid vákšumat leat váldon atnui ja lassánan. Globála, juridihkalaččat čadni Stockholmma soahpamuš 2004:s čuozihii álggos 12 kemikála (geahča gova) ja lassin 11 ávdnasa lea dárkkistuvvon 2009 rájes ja velá golbma evttohuvvojit šaddat oassin soahpamuššii 2015:s. Ollugat dáin 23 kemikálain, mat leat listtus čujuhuvvojit gullat <span type="quote">«POP:a árbái»</span> danne go daid nuoskkideapmi luonddus lea árbi ovdalaš geavaheamis.</p>
<p>Kemikálat, mat fuolastuhttet</p>
<p>Riikkaidgaskasaččat dárkkistuvvon kemikálaid lassin leat ollu váralaš kemikálat, mat sáhttet otná gávppálaš geavaheami čuovvumuššan evrriduvvot ja vurkejuvvot árktalaš birrasii. Dat eai leat vel ráddjejuvvon riikkaidgaskasaš soahpamušain eaige eanaš osiin, našunála dásisge. Ávdnasat sisttisdollet muhtin dollačáskadeddjiid, main lea bromerejuvvon njuovččadola čáskadeaddjit (BFR:at), per uorejuvvon ávdnasat, siloxanat ja muhtin dálá beaiskomirkkut.</p>
<p xml:lang="smj">Lossametállat</p>
<p>Lossametállat nugo eallisilba čoggojit bajit borasspiriide</p>
<p>Árktisa borramušráidalasas ja dagahit borramušáitagiid olbmuide. Methyleallisilba, orgánalaš hápmi eallisilbbas, dagaha stuora vára olbmo ja ekovuogádagaid dearvvašvuhtii.</p>
<p>Nugo POP:at, de sáhttá methyleallisilba sirdot ogiide ja čižženjammi mánáide. Ođđa dutkamušat čájehit, ahte mánát geat váikkuhuvvojedje methyleallisilbaávdnasii ovdal riegádeami gillájit vahátlaš ja jáhkkimis bistevaš neurovuogádatčuozahusain.</p>
<p>Áibmogeardásaš eallisilbba stuorimus gáldu boahtá čađa boaldimis ja kemikálain, mat leat geavahusas unnit ja eaŋkilit ordnejuvvon, golleroggamiin, leat guktot dáin lassánan maŋemus jagiid áigge. Minimata soahpamuša áigumuš, mii dohkkehuvvui jagis 2013, lea geahpidit dáid ja eará gálduid luoitimiid.</p>
<p xml:lang="smj">Radioaktivitehta</p>
<p xml:lang="eng">The Arctic is vulnerable to radioactive pollution transported from distant sources, whether by ocean currents or via the atmosphere. These sources include the atmospheric nuclear tests conducted in the 1950s and 1960s, nuclear fuel reprocessing, historical dumping and, more recently, accidents such as those at nuclear power plants in Chernobyl in 1986 and Fukushima in 2011.</p>
<p xml:lang="eng">Transfer pathways for certain radionuclides in the Arctic terrestrial environment can also lead to elevated human exposures. Moreover, the Arctic has a high density of sources of radioactive material, due to historical dumping of radioactive waste in some areas of the Russian Arctic, incomplete decommissioning of nuclear equipment and the inadequate storage of waste.</p>
<p>Manin nuoskkideapmi</p>
<p>Árktisis fuolastuhttá?1</p>
<p>AMAP árvvoštallan 2015. Olbmo dearvvašvuohta Árktisis; AMAP árvvoštallan 2015: Radioaktivitehta Árktisis; Trendat Stockholmma konvenšuvnnas bistevaš orgánalaš nuoskkideaddjiid birra (POP:at) Árktisa áimmus, olbmo medias ja biota. AMAP:a teknihkalaš raporta nr. 7 (2014).</p>
<p xml:lang="nob">B&amp;C Alexander/ArcticPhoto <em type="bold">2 </em></p>
<p>Čuozahusat olbmo dearvvašvuhti Nuoskkideaddjit leat áittan Árktisa ekovuogádagaide ja olbmuide, geat ásset guovllus. Erenoamážit árktalaš eamiálbmogiin lávejit leat borranárbevierut, mat leat sakka sorjavaččat báikkálaš luonddu ávkkástallamis. Borranvierut leat dehálaččat sosiála, ekonomalaš ja kultuvrralaš oktavuođain. Dain leat dearvvašvuođalaš ja ekonomalaš ovdamunit go buohtastahttá divrras borramušain, mat leat oston gávppiin ja evrriduvvon guhkes gaskkaid máttaguovlluin. Goittotge, nuoskkit vurkejuvvojit ja bissot ealibiin, mat geavahuvvojit árbevirolaš borramušain. Árktalaš álbmogat, geat geavahit daid leat eanemus váikkuhuvvon dihto mirkkolaš kemikálaide olles máilmmis.</p>
<p>Man fuolastuhtti dat njeallje joavkku leat olbmuid guovdu, lea gitta meriid dásiin, biraslaš nuoskkideami treanddain ja man valjis árbevirolaš biebmu borrojuvvo.</p>
<p>Áigetreanddaid vákšun lea dahkkon AMAP:as 1990 álggu rájes čájehan dihtii movt nuoskkidemiid mearit leat rievdame. Vákšunbohtosat čujuhit maiddái mo našunála ja riikkaidgaskasaš dárkkisteamit sáhttet leat váikkuhan viidát manni nuskkiide, rievdadan eamiálbmogiid borramušaid, gulahallamii almmolaš dearvvašvuođa hálddahusain ja dakko bokte Árktisa orruide.</p>
<p>Birrasa nuoskkidantreanddat čájehit máŋggabealat gova. Dan botta go nuoskečoggomat leat sakka njiedjan muhtin osiin</p>
<p>Árktisis, earát leat fas váikkuhuvvon eará váikkuheddjiin ja dat eai čájet čielga treanddaid.</p>
<p>Oppalaččat lea sáhka das, ahte dat nuoskkit mat leat ráddjejuvvon dahje gildojuvvon leat unnit áitta olbmuid ja ekovuogádagaid dearvvašvuhtii go dat ledje ovdalaš áiggi. Goittotge, čuohcama dásit leat muhtin diliin ain fuolastuhtti.</p>
<p>POP:at AMAP almmuhii golggotmánus 2014:s maŋemus analysa treanddaid vákšumis Stockholmma soahpamuša POP:aid guorahanmeriid dásiin. Dutkamat guorahallet POP:aid nuoskkidemiid áimmus, biotas ja olbmuin Árktisis. Obbalaččat treanddat ledje njiedjame áimmus ja biotas, eanaš POP:aid guovdu. POP:aid mearit árktalaš ássiid varas leat maiddái unnon maŋemus 20-30 jagiin. Dasa gullá ahte DTT:aid mearri lei sakka unnon, dan dábáleamos metabolit DDE ja eanaš polyklorinerejuvvon biphenylat (PCB:at).</p>
<p>Goittotge muhtin POP:aid dássi, nugo PCB:a, olbmo varas bissu badjelis muhtin árktalaš guovlluin go eanaš guovlluin olbmuin Davvi-Amerihkás ja Eurohpás. Earát, nugo HCB, veadjá leat goargŋume.</p>
<p>Lassánan fuolla kemikálain AMAP:a jagi 2009 POP:aid árvvoštallan dokumenterii, lassin ovdalaš árvvoštallamiid dutkamušaide, ahte kemikálaid mearri Árktisis, sáhttá dagahit áitagiid olbmuid dearvvašvuhtii ja Árktisa ekovuogádagaide.</p>
<p>Muhtumat dáin, nugo polybrominated diphenyl ethers (BFR:a joavkkus), hexabromocyclododecane (HBCD), endosulfan ja per uorooctane sulfonate (PFOS), leat lasihuvvon maŋŋá Stockholmma soahpamuššii globála dárkkistuvvon ávdnasiin. Lea evttohuvvon, ahte dasa lassin golbma kemikála, pentachlorophenol, klorinated napthalenes ja hexachlorobutadiene galget lasihuvvot miessemánus 2015. Earát, nugo ođđa BFR:a ja moadde beaiskomirkkut bissot ain muddetkeahttá globála dásis.</p>
<p>Otne gávdno doarvái ollu dáhta analyseret áigetreanddaid guovtti joavkkuin daid lassi kemikálain: BRF:at, erenoamážit brominated diphenyl ethers (BDEs) ja HBCD; ja per- ja poly uoroalkyl ávdnasat (PFASs), oktan PFOS ja per uorooctonate (PFOA). Duođaštusat das ahte BFR:aid ja PFAS:ain mearri lea goargŋume muhtin dáhtaovttastusain lasihit fuola.</p>
<p xml:lang="smj">Lossametállat</p>
<p>Eallisilbba mearit árktalaš álbmogiid varain Norggas ja Ruoŧas leat dál njiedjan seammadássásaš meriide go daid maid gávdne ii-árktalaš olbmuin dain riikkain. Eallisilbba mearri bissu badjin ja muhtimin maiddái loktana ávžžuhusmeriid bajábeallái muhtin osiin Ruonáeatnamis ja Kanadas.</p>
<p>Laju mearri lea njiedjan eanaš árktalaš riikkain, vaikko muhtin osiin Ruoššas ja árktalaš Kanadas dat bissu ain oalle badjin.</p>
<p xml:lang="smj">Rádioaktivitehta</p>
<p>Mihtiduvvon anthropogenalaš rádioaktivitehta mearit Árktisis, mat gullet gálduide mat juo leat meroštallon, leat oppalaččat oalle vuollegaččat ja njiedjame. Goittotge loktanan mearit sihke lunddolaš rádioaktiivvalaš gálduin ja anthropogenalaš rádioaktiivvalaš gálduin lea aŋkke fuolastuhtti.</p>
<p>Makkár treanddat leat nuoskkideami meriid ektui? <em type="bold">4 </em></p>
<p>Leat sierra fáktorat, mat veahkehit čilget muhtin nuoskečoggomiid njiedjama Árktisis ja eará meriid lassáneami.</p>
<p>Našunála ja globála bearráigeahčut unnidit nuoskkidemi d gálduid rájes Árktalaš stáhtat, Árktalaš ráđđi ja AMAP leat leamaš njunnošis fuomášahttimin globála servošii, man dárbbašlaš lea doaibmagoahtit nuoskideddjiid bearráigeahčuin, erenoamážit árktalaš álbmogiid ja luonddu dihtii.</p>
<p>Erenoamážit 1998 protokollat POP:ain ja lossametállain (namalassii kadmium, ladju ja eallisilba) lasihuvvoje 1979 Long-range Transboundary Air Pollution (LRTAP) soahpamuššii. Stockholmma soahpamuš Bistevaš orgánalaš nuskkiin bođii fápmui 2004:s ja ođđajagimánu 2015 rájes dasa gullet 23 kemikála. Guktuid áššiin riikkaidgaskasaš šiehtadusat čuvvot našunála dási njuolggadusaid, maid bokte geahččalit unnidit dahje heaittihit olu nuoskkidemiid, dasa lea maid Árktalaš ráđi miellahtuid doarjja.</p>
<p>POP:aid mearit, dat mat ovdánahtton riikkain leat ráddjejuvvon ja gildojuvvon badjel 25 jagi, nugo DDT, aldriina, dieldriina, PCB ja chlordanes, leat njiedjan</p>
<p>Árktisa áimmus ja luonddus, dál njiedjan ii dáhpáhuva nu jođánit maŋŋá go sakka lea gehppon maŋemus logiid jagiin 2000 jahkečuođis. Dat čujuha, ahte eai leat nu stuora lassi evrrideamit POP:ain Árktisii; dat lea lahkaneami dássásaš ja dábálaččat vuollegaš meriid Árktisis.</p>
<p>Beaktilis gulahallan árktalaš servošiiguin sáhttá geahpidit čuozahusaid</p>
<p>Borranvieruid rievdadeamit ovttas báikkálaš borranrávvagiiguin sáhttet leat veahkkin geahpidit nuskkiide čuohcama. Ovdamearkka dihte borramušrávven Fearasulluin fuomášuhtedettiin bossu ja bossubuoiddi geavaheami 1986:s 2009 rádjái lea ovttastahtton geahpiduvvon eallisilbii čuohcamii áhpehisagát nissoniin ja sin mánáid varas. Goittotge rávvagiin ledje stuora váikkuhusat Fearasulluid kultuvrralaš identitehtii. Leat eará ovdamearkkat das, movt beaktilis gulahallan Kanadas ja Ruonáeatnamis leamaš ávkin váikkuhusaid unnideamis. Dasto áitagiid beaktilis gulahallama árvvoštallan lea ain hástalus go dán oktavuođas leat nu olu bealit mat váikkuhit borramušrávvemii.</p>
<p>Rádioakti vvalaš várat lea njiedjame dahje leat geahpiduvvon Rádioaktivitehta dagahan várat dearvvašvuhtii leat njiedjame Árktisis, muhtun muddui dan dihtii ahte oassi dása lea dáid ovdaláiggi lundui luitojuvvon rádionukliiddaid lunddolaš mieskan.</p>
<p>AMAP ovdal doaimmahan bargguid 1990 jagiid gaskamuttu rájes leamaš ávkin giddet fuomášumi váraide, mat rádionukliiddaid gálduin leat árktalaš Ruoššas. Maŋemus AMAP rádioaktivitehta árvvoštallamis 2009:s, leamašan ovdáneapmi fuomášuhttit funet vurkejuvvon váimmusbázahusaid, sirdit dahje háddjet rádioisotohpa thermála generatoriid (RTG:aid) ja váimmusčáhcevuolefatnasiid burgin ja oapmeváimmusboaldámušaid gieđahallan ja gaskaboddosaš vurkenbáikkiid čorgen Gremhikas ja</p>
<p xml:lang="est">Andreevaluovttas.</p>
<p>Dán geahčadettiin AMAP lahkonanvuohki doaibmabijuide lea vuođđuduvvan dieđalaš dutkamuššii ja árvvoštallamii, mii lea oidnojuvvon leat hui beaktilin vuolidit suonjardanváralašvuođa Árktisis.</p>
<p>Muhto ođđa vejolaš radioakti vvalaš gáldut leat gávdnon Ođđa vejolaš radioaktiivvalaš nuoskkideddjiide Árktisis gullet váimmusrusttegiid burgin Eurohpás, mat sáhtášedje dagahit lassánan, muhto gaskaboddasaš rádioaktiviteahta luovvaneami. Dat sáhtášii loahpas joavdat Árktisii. Ođđa váimmusfápmorusttegiid leat plánemin guovlluin, gos váimmusdáhpedorpmit sáhtašedje vejolaččat čuohcat Árktisa guvlui ja dasa lassin leat ollu boares rusttegat mat leat ožžon guhkit doaibmalobiid.</p>
<p xml:lang="nob">Manne treanddat johtet nugo dahket?© NASA image by Jeff Schmaltz, MODIS Rapid Response Team at NASA GSF</p>
<p>Árktisa nuoskkideami dutkama guovddážis otná rádjái leat leamaš áitagat ja čuozahusat, eaktun leamaš ahte návccat vákšut daid nuoskkidemiid leamaš ráddjejuvvon. Nuoskkidanáitagat Árktisii ain ovdánit ja čájehit ahte dieđalaš ipmárdusat, mat áiggi mielde šaddet ain deháleabbo, leat váilevaččat. Váilot dieđut erenoamážit máŋggageardásaš stressejeaddjit kumulatiiva váikkuhusain Árktisa olbmuide ja fuđđui.</p>
<p>Ođđa kemikálat mat eai leat vákšojuvvon fuolastuhttet vel eanet</p>
<p>Eurohpá kemikáladoaimmahaga jelgii lohku dain kemikálain, mat geavahuvvojit dušše EU:s lea badjel 30 000 ja lassánit jahkásaččat birrasii 300. Muhtun dáin kemikálain leat bissovaččat ja áitet olbmo ja luonddu dearvvašvuođa. Dávjá váilot dieđut makkár vejolaš čuozahusat dáin kemikálain lea.</p>
<p>Vuogit man láhkái mihtidit daid váikkuhusaid birrasii ja biotai dáidet leat váilevaččat. Dát áššit bohtet loktejuvvot ođđa POP- árvvoštallamis mainna AMAP lea aiddobáliid bargagoahtán.</p>
<p>Ii leat ol islaš ipmárdus čuozahusain</p>
<p>Ii leat diehtu šattaš go ođđa gávdnon nuskkiin vahátlaš čuozahus Árktisa birrasii vai ii. Eai leat go oalle moadde maid leat dutkan Árktisis. Nuoskkidemiid viidodat ja mearri lea maiddái unnán ipmirduvvon.</p>
<p>Dálkkádatrievdadeami gažaldatvuloš čuozahusat</p>
<p>Dálkkádatrievdan váikkuha dál juo dasa, movt nuoskkit johtet</p>
<p>Árktisis, ovdamearkka dihte luoittidettiin ráddjojuvvon nuskkiid agibeaiduolus, áhttámis ja jihkiin. HCB:aid ja PCB:aid lassánan mearri áimmus muhtun árktalaš báikkiin vuolgá das go dain leat stuorit mearit ábis danne go áhttánmearri unnu ja jiehkit ja agibeaiduollu suddet.</p>
<p>Dálkkádatrievdama čuozahus árktalaš borramuš erpmádagaide ja dakko bokte biebmandábiide ja borramušaide sáhttet maiddái čuohcat nuoskečoggomiidda Árktisa faunas ja olbmuin. Daid čuozahusaid ferte ipmirdit ja váldit vuhtii dulkodettiin treanddaid ja doaimmahit luohtehahtti dieđuid policydahkkiide.</p>
<p>Dasa lassin lea beare unnán diehtu man láhkái ovdanbukton dálkkádatrievdama máŋggageardásaš streassadahkkit čuhcet.</p>
<p>Dálkkádatrievdama dagahan stressa vuolde muhtin šlájat – ovdamearkka dihtii áigodatlaš váilebiebman – leat hearkkibut nuskkiid mirkkolašvuhtii.</p>
<p>Máŋggageardásaš kumulati va ja hormonalaš čuozahusat Árktalaš servošat leat suojeheamit ollu nuskkiide ja mearit molsašuvvet báikki ja biepmu mielde. Goittotge, min dieđut mirkkolaš čuozahusaid birra vuođđuduvvet</p>
<p>Maid mii eat dieđe Árktisa nuoskkideami birra <em type="bold">6 </em>laboratoriadutkamušaide das movt ovttaskas ávdnasat čuhcet eallišlájaid unna jovkui. Leat aiddo álggahuvvon guorahallamat, man láhkái máŋggabealat nuoskkideddjiid seahkánan vuorrováikkuhusat čuhcet olbmuid ja elliid dearvvašvuhtii. </p>
<p>Valjis POP:at čuhcet hormonavuogádagaide. Árktisa olggobealde leat áican vahátlaš váikkuhusaid muhtun elliid šlájain, ovdamearkka dihte Baltikmeara njuorjjuin, čearrehiin Belgias ja Nederlánddas ja guliin Stuorra Británnias. Leat lassáneaddji duođaštusat das, man láhkái dat čuhcet olbmuide, muhto dat sáhttet leat binná ja sierra kemikálain sáhttet leat eastadeaddji váikkuhusat eatnat kemikálaiguin fárrodettiin. Maiddái lea nu, ahte ollu ávdnasiid ektui ii leat vejolaš ásahit meriid, mat eai čuoza olbmuide.</p>
<p>Dálá kemikálavuorkkáid bázahusaid meannudeami čuozahusat</p>
<p>Dakkár kemikálaávdnasiid loahpalaš gieđahallan boahtá leat dehálaš das, man stuorra nuoskkideddjiid boahtteáiggi mearit šaddet Árktisis. Ovdamearkka dihtii máŋga duhát nuppástuddi ávdnasa, mat sáhttet sisttisdoallat PCB:aid, leat ain geavahusas, erenoamážit Ruoššas ja Kiinnás. Seammá láhkái ájiheaddji čáskadeaddji ávdnasiin PBDE ja HBCD mat adnojit elektronihkas, dáluid isoleremis ja evrruin sáhttet boahtteáiggis gártat mearkkašahtti nuoskideami gáldun Árktisis ja nu sáhttet maiddái ođđa eallisilbba sisdoalli buktagat nugo smávva oreseantalámpput. Gávdnojit maiddáiollu dološáigásaš beaiskomirkkut, mat sáhttet leat ain áittan. Vejolaš olggosluoitimat deattuhit dárbbu joatkit muddejuvvon kemikálaid vákšuma.</p>
<p>Nuoskkiduvvoma várat lassánan</p>
<p>Árktisa luondduriggodagaid ávkkástallamis</p>
<p>Ekstraktiiva industriijaid ovdáneapmi Árktisis lasiha nuoskkideami. Erenoamážis oljo- ja gássaekstrakšuvdna lokte stuorra nuoskkidandáhpedorpmiid váraid, nugo oljolávdamiid.</p>
<p>Bázahusčázit, mat bohtet hydrokárbona ja minerálaid roggamis - nugo urána - sisdollet lunddolaččat rádioaktiivvalaš ávdnasiid mat gávdnojit bávtti siste. Dađi mielde go dálkkádatrievdan dagaha Árktisii beassama álkibun, jáhkkehahtti lassáneapmi oljo-, gássa- ja uránaekstrakšuvnnas dagahivččii lunddolaš rádionukliiddaid beavttálmahtton luoitimiid lassáneami ja čoggoma.</p>
<p>Oppalaččat, lassánan ekonomalaš doaimmat Árktisis buktet stuorit loguid nuoskkideami báikkálaččat, nugo dollačáskadeddjiin, bassanávdnasiin, dálkasiin, luvvadanávdnasiin ja vuoidasiin.</p>
<p xml:lang="nob">Ed Struzik</p>
<p xml:lang="eng">Bellona Foundation <em type="bold">8 </em></p>
<p>Vákšunprográmmaid čohkken dáhtat gártet áiggi mielde mávssolaččabut dađi mielde go prográmmat leat jođus.</p>
<p>Badjel guoktelogi jagi dáhtaid vákšuma maŋŋá AMAP lea dál buori dilis árvvoštallat sierralágan policiaid relatiiva menestusa Árktisa nuoskkideami geahpideami ektui.</p>
<p>Nuoskkidanbearráigeahčču lea gávnnahuvvon beaktilin Buoremus dilli lea dalle go nuoskkit eai oppanassiige luitojuvvo lundui. Ja vákšundáhta duođaštusat leat ain eanet čielgadeabbu: našunála ja riikkaidgaskasaš nuoskkideddjiid bearráigeahčču lea buktán mielddis, ahte ráddjejuvvon nuoskkideddjiid mearri Árktisis lea njiedjan ja ahte dat leat leamaš beaktilat buoridit olbmuid ja fuođđuid dearvvašvuođa.</p>
<p>Okta erenoamáš fuomášupmin leat gildosat maid máŋga árktalaš stáhta ásahedje DDT:ii ja eará POP:aide 1970 ja 1980 jagiin ja Basel soahpamušain Convention on the</p>
<p xml:lang="eng">Transboundary Movement of Hazardous Waste 1989 ja</p>
<p xml:lang="eng">Heavy Metal Protocol of the Convention on Long-range</p>
<p xml:lang="eng">Transboundary Air Pollution 1998.</p>
<p>Stockholmma soahpamuš bearráigeahččá POP:aid geavaheami ja bođii fápmui 2004:s. Dat lea gieldán dahje sakka ráddjen ollu POP:aid mat gávdnojit Árktisis ja dat lea buori muddui dagahan, ahte daid mearri guovllus sakka lea njiedjan. Minimata 2013 soahpamuš eallisilbba hárrái ii leat velá boahtán fápmui, muhto das vurdo leat stuorra váikkuhus Árktisa eallisilbba mearrái guhkit áigái. Nuoskkideddjiid geahpideapmái árktalaš guovllus dákkáraš globála doaibmabijut oktan árktalaš stáhtaid doaibmabijuiguin leat dárbbašlaččat.</p>
<p>AMAP čađahan dáhtaid vákšumiin leamaš ávkin ráhkadit ášši globála doaibmabijuide ja dat leat buori vuogi mielde geavahuvvon Árktalaš ráđi stáhtain ja eamiálbmotjoavkkuin Árktisis dasa ahte riikkaidgaskasaš šiehtadusat loahpaloahpas šihttojuvvojit.</p>
<p>Fuolastuhtti kemikálaid bearrái- geahčuide lea gaskkohagaid dárbu Eatnat ođđa kemikálat ráhkaduvvojit ja jovdet márkanii jahkásaččat ja dávjá dain váilu doarvái buorre dokumenteren ja geahččaleapmi. Sáhttet gollat máŋgalogi jagi gaskkas go ođđa kemikála geavahuvvogoahtá gávppálaččat ja ipmirdit ja diehtit jus das leaš vahátlaš váikkuhus, dassážii ahte dahkko šiehtadus gieldit dahje muddet dan geavaheami. Jus váldá vuhtii guhkes áiggi gaskka geahpiduvvon luoitima gáldoguovllus ja áicojuvvon njiedjan Árktisa birrasis de jođánis analysat ja doaibmabijut riikkaidgaskasaš servošis leat oalle dehálaččat.</p>
<p>Gulahal an váraid birra veadjá leat veahkkin čuozahusaid geahpideamis</p>
<p>Muhtin guovlluin Árktisis čujuhuvvon borramušrávvagat leat leamaš oassi nuoskkideddjiid čuozahusaid geahpideamis. Muhto jus gulahallan áitagiid birra lea fuotni dat sáhttá dagahit baluid, vissismeahttunvuođa ja heajos rievdademiid borrandábiin. Dat sáhttá čuohcat heajos láhkái eamiálbmotservošiid dearvvašvuhtii ja sosiála ja ekonomalaš buresbirgejupmái.</p>
<p>Gulahallamis váraid birra berre váldit vuhtii kultuvrralaš árvvoštallama, man láhkái dieđut muitaluvvojit ja ipmirduvvojit ja maid eamiálbmogiid oktavuohta árbevirolaš borramušaide. Ferte gávdnat dássedeattu barggadettiin <span type="quote">«Árktalaš dilemmain»</span> seammás go váruha mirkkuid váralašvuođas, ferte deattuhit árbevirolaš borramušaid buriid beliid.</p>
<p>Goittotge gulahallan váraid birra buktá dušše fal oanit áiggi geahpidemiid čuozahusain olbmo dearvvašvuhtii mat leat Árktisa nuoskkidemiid olis. Lassi doaibmabijut miehtá máilmmi leat dárbbašlaččat geahpidettiin guvlui čuohcci nuoskegálduid.</p>
<p>Fukušima muittuha guhkesáigásaš rádioakti vvalaš áitagi n Váimmusfápmorusttetroassu Fukušima Daiichis deattuhii dárbbu, ahte man dehálaš biraslaš vákšun lea guovllus. Buorre lihkus našunála erpmádagaid čáđahan guhkesáigásaš rádioaktivitehtavákšun veahkehii AMAP fuomášit Fukušima rádioaktiivvalaš isotohpaid ja dasa gullevaš čuozahusaid árvvoštallat.</p>
<p>Dákkár vákšumis lea oalle stuora árvu leat veahkkin dutkiide ipmirdit man láhkái rádionukliiddat johtet Árktisii ja Árktisa siste ja guhkit áiggi váikkuhusat radioaktiivvalaš nuoskkidemiin sierralágan birrasiin ja borramuš erpmádagain.</p>
<p>Buori lihkus Fukušima rádioaktiivvalaš čuozahusat leatdán rádjái leamaš oalle unni ja eaige leat fuolastuhttitolbmo dearvvašvuhtii. Muhto roassu lea muittuhus, ahte Árktis ii leat sirrejuvvon guovlu máilmmis - ja dasa ahte váimmusfápmoroasut duháhiid kilomehteriid duohkin sáhttet gártat várran guvlui.</p>
<p>Mii dás lea oahppat politihkalaččat?</p>
<p>AMAP:a vákšundáhta lea gártan issoras mávssolažžan čalmmustahttit riikkaidgaskasaš servošis makkár várat Árktisa nuoskkideamis leat. Dat lea háhkan duođaštusaid mat leat doarjjan riikkaidgaskasaš nuoskkidanbearráigeahču šiehtadusaide. Árktalaš guovllus leat ain várat globála ja guovlulaš nuoskideapmái ja lea jáhkehahtti ahte dat šaddet stuorit dálkkádatrievdama ja losit ekonomalaš ovdáneami olis.</p>
<p><em type="bold">Danne ávžžuha AMAP: </em></p>
<p><em type="bold">Árktalaš stáhtat ja Árktalaš ráđđi </em><em type="bold">jotket leat njunnošis riikkaidgaskasaš nuoskkidanbearráigeahčuin </em></p>
<p>Guhkes gaskkaid evrrideapmi lea mearkkašahttimus gáldu Árktisa nuoskkideapmái. Riikkaidgaskasaš nuoskkidemiid bearráigeahččansoahpamušat leat beaktileamos doaibmabijut geahpidit nuoskkidemiid guovllus. Árktalaš ráđi miellahtut berrešedje duvdit riikkaidgaskasaš nuoskidanbearráigeahču agenda ollašuvvat.</p>
<p>Buot Árktalaš ráđi miellahtut eai leat rati seren Stockholmma soahpamuša ja iige okta leat dohkkehan buot dan sisdoalus, mii gullá gieskat dárkkistuvvon ávdnasiidda. Eanaš oassi árktalaš riikkat eai leat rati eren Minimata soahpamuša – dušše USA lea dan dahkan - ja dat galggaše ávžžuhuvvot dahkat dan jođáneamos lági mielde.</p>
<p><em type="bold">Eambbo ovttabealat, guovlulaš ja globála </em><em type="bold">doaibmabijut nuoskkideami bearráigeahčus vihkkedallamii </em></p>
<p>Sihke LRTAP:as ja Stockholmma soahpamušas leat mekanismmat mat veahkehit lasihit dárkkistuvvon ávdnasiid logu. Goittotge nugo lea namuhuvvon, veadjá gollat guhkes áigi dan gaskkas ovdal go ihtá fuolla das movt ođđa kemikálat čuhcetdassái go dat dárkkistuvvojit riikkaidgaskasaš soahpamušaid mielde. Dasa lassin ođđa kemikálaijaid bearráigeahččanproseassa riikkaidgaskasaš soahpamušaid bokte ii leat doarvái dan oktavuođas ahte leat stuorra mearit ođđa kemikálat mat ihtet ja maid sisdoalut vejolaččat sáhttet leat váralaččat.</p>
<p>Ja muhtin fuolastuhtti kemikálat soitet oalát gártat olggobeallái buot dálá soahpamušaid.</p>
<p>Máŋga árktalaš riikkaid doaibmabijut vahátlaš ávdnasiid bearráigeahčus čađahit vuos našuvnnalaš ja guovlulaš dárkkistemiid lea dehálaš jođánis doaibmamis boahtteáiggi áitagiidda, mat áiddo báli leat čielgagoahtán. Bearráigeahčut dárbbašuvvojit dievasmahttot riikkaidgaskasaš doaibmabijuiguin.</p>
<p><em type="bold">Vákšunprográmmat ja dutkamušat jotkojuvvojit, lasi návccaiguin bargat ođđa nuoskkideddjiiguin </em></p>
<p>AMAP:as lea dehálaš rolla čohkket ja vurket dáhta ja árvvoštallat man beaktilat riikkaidgaskasaš soahpamušat leat ráddjet nuoskideddjiid. Bargun lea maid fállat dieđuid maid vehkiin sáhttá lasihit ođđa nuoskideddjiid dálá soahpamušaide. Beaktilis áigetrendda vákšun gáibida bures meroštallon strategiija mii čađat lea geavahusas máŋga jagi. Sáhttá gollat 10 - 15 jagi ovdal go dehálaš áigetreanddat statistihkalaččat áicojuvvojit. Ođđa nuoskkideddjiid vákšundutkamat leat šaddame ain eambbo dehálaččat go bargagoahtá stuorru kemikálafuolaiguin.</p>
<p>Ođđa fuolastuhtti kemikálaid juohkin buktá stuorit deattu vákšunprográmmaide ja AMAP:a doibmii. Lassinávccat leat dárbbašlaččat vákšuma beaktilvuođa sihkkarastimis. Jus leaš nu ahte muhtin nuoskkideddjiid mearri lea njiedjame dakkár meriide mat eai fuolastuhte, de sáhttá vákšun dahkkot hárvvibut ja addit eanet saji vákšut fuolastuhtti nuoskkideddjiid. Dasa lassin iskosiid vurken iskkusbáŋkui lea dehálaš árvvoštaladettiin ođđa ja easka ihtán fuolastuhtti kemikálaid.</p>
<p>AMAP berre joatkit ráhkadit viiddes gova das movt nuoskkit ja eará stressejeaddjit čuhcet olbmo dearvvašvuhtii ja ekovuogádagaide árktalaš guovllus dutkamuša, árbevirolaš ja báikkálaš máhtu geavahemiin. Gulahallan áitagiid birra lea ain ge dehálaš oanit áiggi geahpidanstrategiija, muhto dan beaktilvuođa ferte árvvoštallat.</p>
<p>Mat leat čuovvovaš lávkkit?</p>
<p xml:lang="nob">Doug Barber/ArcticNet <em type="bold">10 </em></p>
<p>AMAP čállingoddi</p>
<p xml:lang="smj">Gaustadalléen 21</p>
<p>N-0349 Oslo</p>
<p>Norga</p>
<p xml:lang="est">Tel. +47 21 08 04 80</p>
<p xml:lang="nno">Fax +47 21 08 04 85amap@amap.no www.amap.no</p>
<p>Árktalaš vákšun- jaárvvoštallanprográmma</p>
<p>Čoahkkáigeassu policydahkki de: Árktisa nuoskkideapmi 2015</p>
<p>Bissovaš orgánalaš nuoskkideaddjit; Radioakti va suonjardeapmi Árktisis; Olbmuid dearvvašvuohta Árktisis</p>
<p>Čálus ovdanbuktá Policydahkkiid čoahkkáigeasu AMAP 2015 nuoskkideami árvvoštallamis (POP:aid treanddat; rádioaktiviteahta Árktisis; olbmo dearvvašvuohta Árktisis). Dárkileabbo dieđut árvvoštallanbohtosis leat</p>
<p>Dieđalaš árvvoštallanraporttas. Jus dáhtožat lasi dieđuid de váldde oktavuođa AMAP:a čállingottiin.</p>
<p xml:lang="est">ÁRKTALAŠ RÁĐĐI</p>
<p>Árktisa vákšun- ja árvvoštallanprográmma bargojoavku lea doaimmahan čállosa. Bargojoavku ii vealttekeahttá ovddas Árktalaš ráđi ja dan miellahtuid dahje dárkojeddjiid oainnuid.</p>
<p xml:lang="nob">Doug Barber/ArcticNet</p>
<p>Jorgalan: John E. Utsi</p>
<p>Doaimmahan/dárkkistan: Jenni Laiti &amp; Jan Idar Solbakken Deaddilan: Fagtrykk Idé AS</p>
</body></document>
