<document xml:lang="sme" id="no_id"><header><title>MÁNÁID MIELMEARRIDEAPMI</title><genre code="facta"/><author><person firstname="Nigel" lastname="Thomas" sex="m" born="" nationality=""/></author><author><person firstname="Claire" lastname="O´Kane" sex="f" born="" nationality=""/></author><year>1998</year><wordcount>7272</wordcount><conversion_status type="standard"/><availability><license type="standard"/></availability><origFileName>http://barnogbeslutninger.uit.no/filearchive/4/433/Barns%20medbestemmelse%20-samisk.pdf</origFileName><parallel_text xml:lang="nob" location="barns_medbestemmelse_nob.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>MÁNÁID</p>
<p>MIELMEARRIDEAPMI</p>
<p><em type="italic">ČOAHKKÁIGEASSU </em></p>
<p><em type="bold">Máná mielmearrideapmi </em></p>
<p><em type="bold">Álggahus </em></p>
<p type="listitem">Dát girji lea čoahkkáigeassu <span type="quote">“máná mielmearrádusa”</span> dutkamis.  Mii leat čállán dan:</p>
<p type="listitem">vai olbmot ožžot diehtit maid mánát ja rávisolbmot muitaledje midjiide mielmearrádusa birra</p>
<p type="listitem">juogadeame dihte dán dehálaš dieđu ahte mánná hálida mearridit eanet iežas eallindilálašvuođas</p>
<p>Girjji olgeš beale siidduin addit oanehaš čoahkkáigeasu dutkamis, ollu cealkagiiguin sihke mánáin ja ollesolbmuin geat leamašan mis veahkkin. Dutkama bohtosiid leat vuđolaččat čilgen gurut beal siidduin. Jus hálidat álkkes teavstta, de doalat iežat olgeš beal siiduide. Jus sávatgo ollislaš dieđuid, de loga siidduid gurut beali. “ Buot olbmot galggašedje beassat mearridit iežaset eallinvuogi“ (gánda 12) “Mu mielas galggašii mis eanet dadjamuš, go ii leat vuoiggalaš ahte rávisolbmot galget álelassii mearridit buot“ (nieiddaš 10) “Jos sii eai suova dadjat maid oaivvildan, dalle mun gal huikkádan `dál lea mu sátnevuorru` (gánda 12)</p>
<p><em type="bold">Álggahus </em>Dát girji lea ráhkaduvvon addima dihte oanehaš čilgejumi dutkamis mánáin geaid lagaš eiseválddit fuolahit, ja mánáid vejolašvuođain oasálastit mearrádusaide ja dahkat válggaid iežaset eallimis. Ulbmil lea juohkit dutkanbohtosiid albma láhkái, ja deattuhit dan maid oahpaimet mánáid vásáhusain iežaset dilis. Mii doaivut girjjáš boahtá ávkin earáide vai áddejit man dehálaš lea mánáide ja nuoraide beassat leat mielde mearrideamen áššiid mat gusket sidjiide ja sin eallimii. </p>
<p type="listitem">Girjjis leat dieđut dáin áššiin:</p>
<p type="listitem">Dutkama ulbmil ja duogáš</p>
<p type="listitem">Ovdamearkkat oasálastimis (iskadeamit proseassas mo máná vejolašvuohta lea go earát mearridit)</p>
<p type="listitem">Máná ja rávisolbmuid vásáhusát ja oaivilat (dárkilis bearráigeahčču mánnájoavkkus ja rávisolbmuin geain lea ovddasvástádus mánáin)</p>
<p type="listitem">Manne mánná hálidivččii eanet dadjamuša</p>
<p type="listitem">Váikkohusat máŋŋá dutkama</p>
<p type="listitem">Manne lea nu dehálaš diktit máná válljet ja mearridit</p>
<p type="listitem">Dutkama rávvagat/mieđut</p>
<p><em type="bold">Iskkadeami ulbmil </em>Ulbmil lei gávnnahit man ollu mánát gaskal 8 ja 12 jagi, geat eai oro vánhemiiguin ovttas, leat mielde válljemis ja mearrideames. Muhtimat oaivvildit ahte dán ahkásaš mánát leat doarvái boarrásat ja ožžot leat mielde mearrideamen hui dehálaš áššiid, ja earát oaivvildit dán ahkásaččaid menddo mánálažžan. Fáddá leage váttis, eahpádusain ja mearridemiin váttis áššiin. Mii sávaimet geahčadit eahpečielggasvuođaid ja dárkkildit dáid eanet. Deháleamos lei gullat mo máná mielas lei iežas dilálašvuohta, ja dovddai go ahte lei mielde válljemis ja mearrideames sutnje gullevaš áššiin. </p>
<p type="listitem">Girjjisgávnnat dieđuid:</p>
<p type="listitem">Manne ja mo čađaheimmet iskkadeami</p>
<p type="listitem">Mo mánná oasálastá iešguđetge mearrádusas</p>
<p type="listitem">Máná ja rávisolbmuid vásáhusat ja oainnut</p>
<p type="listitem">Manne lea mánás miella mearridit eanet</p>
<p type="listitem">Min plánat viidáseabbot</p>
<p type="listitem">Buori jurdagat boahtteáigái</p>
<p type="listitem">Manne iskkadeapmi čađahuvvui:</p>
<p type="listitem">Sávaimet fuomášit man olu mánát geat eai oro vánhemiiguin ovttasajis, ledje mielde mierrideamen</p>
<p type="listitem">Sávaimet oaidnit man čeahpit sosiál-ja fuolahusbargit ledje addit mánáide váikkohanfámu válljemis ja mearrideames</p>
<p type="listitem">Sávaimat gullat mánáid vásáhusaid ja oaiviliid</p>
<p type="listitem">Mo čađaheimmet iskkadeami:</p>
<p type="listitem">Iskademiid čađaheimmet 1996:s ja- 97:s</p>
<p type="listitem">Mis ledje veahkkin čieža báikkálaš eiseváldi Englánddas ja Walesis</p>
<p type="listitem">Jearahalaimet measta buot mánáidsuodjalusa mánáid, oktiibuot 225 máná gaskal 8-12 jagi</p>
<p type="listitem">Álggos guorahalaimet man olu mánát besse válljet ja mearridit</p>
<p type="listitem">Dasto guorahalaimet 47 máná vuđoleabbo- háladeimmet mánáiguin ja ovddasvástideaddji rávisolmuiguin. Deaivvadeimmet vuos juohke mánáin  oktonassii ja dasalassin joavkkuin `doaibmabeivviin`.</p>
<p type="listitem">Dál hálidat juohkit bohtosiid ja vásáhusáid, nu ahte earáide maid bohtet ávkin.</p>
<p><em type="bold">Mo dagaimet iskkademiid: </em></p>
<p>Čađaheimmet iskkademiid 1996:s ja –97:s čieža báikkálaš eiseváldeguovlluin Wales:s ja Englánddas. Álggos vuos jearahalaimet olbmuid, čohkken dihte váldo dieđuid buot mánáid birra gaskal 8-12 jagi, guđet dien áigodagas ledje báikkálaš eiseváldiid hálddus. Sosiálbargiid dieđuid čohkkiimet oažžun dihte ollislaš gova mánáid dilis ja oasálastimis čoahkkimiin gos mearridit dehálaš áššiid. Nubbi lávki lei dárkilis guorahallan 47 mánás, vuđolaš guorahallamis juohke mánás.</p>
<p type="listitem">Dán iskkadeami sisdoallu lei:</p>
<p type="listitem">Ságastallat juohke mánáin</p>
<p type="listitem">Jearahallat sosiálbargiid ja fuolahusbargiid ja muhtimin maid máná vánhemiid</p>
<p type="listitem">Doaibmabeaivvit, eanáš mánáiguin joavkkuin</p>
<p>Goalmmát oasis leat dieđut ja viidásat nákkáhallamat eiseválddiiguin, analysat ja čállin, ja maiddái gárvvisteapmi ollu materialain mat galget leat veahkkin viidásat barggus.</p>
<p><em type="bold">Iskkademiid ehtihkálaš oasit: </em></p>
<p>Go álggaheimmet dákkár sensitivvalaš iskkademiid diđiimet dáid morálalaš váttisvuođaid, erenoamážit mánáiguin geat eai ása šat ruovttus. Mii geahččaleimmet dáhkidit ahte mánát ožžo doarvái dieđuid, vai lei álkit mearridit áigot go searvat iskkadallamii vai eai. Dasa oaččuimet veahki rávisolbmuin geat dovde mánáid. Leimmet ráhkadan ollu <span type="quote">”oasálastin doaimmaid”</span> dahkan dihte čoahkkimiid nu somán ja miellagiddevažžan go vejolaš. Loahpas deattuheimmet ahte buot maid mánát ja rávisolbmot muitaledje čoahkkimiin, ledje konfidensiellat dutkiid ja earáig gaskkas geat ledje fárus guorahallamis.</p>
<p type="listitem">Mo oaččuimet olbmuid searvat dutkamii:</p>
<p type="listitem">Oinniimet ahte iskkadeapmi čuozai garrasit millii muhtun mánnái</p>
<p type="listitem">Ráhkadeimmet mánáide áddehatti diehtojuohkingihpagiid</p>
<p type="listitem">Lei mánáid duohken áigogo searvat vai eai, ja man láhkái sii sávve oasálastit</p>
<p type="listitem">Fertiimet oažžut doarjaga ja luohttámuša rávisolbmuin geain lei ovddasvástádus mánáin</p>
<p type="listitem">Mii geavaheimmet `oasálastin doaimmaid` dahkat iskkadeami eambbo somán ja miellagiddevažžan</p>
<p type="listitem">Buot mii doppe daddjui lei konfidensiella.  <span type="quote">”Mun ferten dadjat....in goassige leat dovdan iežan ná oadjebassan hállat dáid áššiid  birra. In jáhke iežan dovdan nu stuorra oadjebasvuođa geasage, go ovdal lean háleštan  dáid áššiid birra”</span>(gánda 12)</p>
<p><em type="bold">Mánáid mieldmearrideamit leat máŋggalágánat: </em></p>
<p type="listitem">Muhtin boađus iskkadeames:</p>
<p type="listitem">Ovddes ektui besset dál eanet mánát leat mielde mearrideamen</p>
<p type="listitem">Muhtin mánát oasálastet dávjá, ja eará mánát hui hárvvit</p>
<p type="listitem">Boarrasat mánáid jearahit dávjjit go nuorat/unnit mánáid</p>
<p type="listitem">Mánát oasálastet dávjjit go dilálašvuođat leat bissovaččat ja buohkat doibmet bures ovttas</p>
<p><em type="bold">Maid fuomášeimmet, ja mánáid dovddut go oasálastet mearrideapmái </em></p>
<p>Go buohtastahttá ovddit jagiid ektui, oaidnit ahte mánát gaskal 8-12 jagi oasálaste eanet mearrádusgažaldagaide. 55% mánáin ožžo čuovvut olles čoahkkima mat guske sidjiide, ja dasa lassin oaččui 6% čuovvut osiid čoahkkimis.</p>
<p type="listitem">Mánáid oasálastiin lei nuo ja ná:</p>
<p type="listitem">Muhtin mánáid dollet oalát olggobealde mearridan ja válljen proseassa</p>
<p type="listitem">Earát ožžot dušše gullat bohtosiid</p>
<p type="listitem">Muhtimat ožžot vejolašvuođa oasálastit, muhto ii leat oktage fárus sin doarjumin ja eaige leat beassan ráhkkanit doarvái bures</p>
<p type="listitem">Earát leat ožžon ollásit dieđuid ja lea maid gažaduvvon</p>
<p type="listitem">Ja muhtimat besset áktiivalaččat oasálastit</p>
<p>Dán ahkásaš mánát besset searvat dávjjit aht` dávjjit dákkáraš proseassaide, dađe mielde go rávásmit. 38% gávccijahkásaččain jerrojuvvojedje oasálastit osiide, dahje olles sidjiide gullevaš čoahkkimiin, ja 66% logijahkásaččain ja 85% 12 jahkásaččain fas jerrojuvvojedje.</p>
<p type="listitem">Eará dilálašvuođat mat sáhttet máná báidnit oasálastimis čoahkkimiin:</p>
<p type="listitem">Go mánáid dilálašvuohta lea stáđis, de lea jáhkkimis ahte sin jerret dávjjit čoahkkimiidda fárrui, muhto illá jerretge jos stuorra ja dehálaš áššit galget  mearriduvvot</p>
<p type="listitem">Go geavahit LAC- jearahallanskoviid čoahkkimis, de mánát osálastet dávjjit</p>
<p type="listitem">Go lea soabalašvuohta gaskal bearraša ja fuolahusdoaimma, de máná mielas lea álkit dohko searvat ja máđe váddásat, jos soabahisvuohta vuorjá</p>
<p>Sosiálbargit muitalit ahte eanáš mánát guđet oasálastet čoahkkimiidda, leat mielde mearrideamen bohtosiid. Dattege čájeha ahte mánáin leat uhcit maid cealkit bohtosii, jos mánáid ja sosiálbargiid oaivilat áššái eai leat dat seammát.</p>
<p>Vaikko čoahkkimiid dolletge mánáid ruovttus, de mánát eai oaččo dieđu goas čoahkkin galgá leat, geat oasálastet ja man áššis lea sáhka.</p>
<p>Čoahkkimiid oktavuođas ožžot mánát hui hárve advokáhta dahje eará veahki. Dávjá eai oaččo dieđuid ahte lea vejolašvuohta váidit mearrádusaid, ja ahte lea vuoigatvuohta geavahit jietnabáddema čoahkkimiin, ja dušše 26% leat geavahan dán vejolašvuođa.</p>
<p>Olu sosiálbargit háleštit dušše mánáiguin. Sárgun dahje eará doaimmat leat uhccán anus sosiálbargiid gaskkas</p>
<p><em type="bold">Maid sosiálbargit muitaledje </em><span type="quote">”Mun jáhkán mii jurddašat man agis mánát leat dan dásis go ieža besset buktit ovdán oaiviliiddis, ja suodjalat go badjelmearálaččat, go eat atte lobi dasa? Nuppe láhkái, vahágahttitgo dilálašvuođa lunddolašvuođa?” ”Mun muitalan sutnje buot maid diđežan raporttaid birra. Dasa lassin oažžu válljet čállágo, dahje mun veahkehan su ohcat sániid dasa maid hálida dadjat”</span>. <span type="quote">”Son ii boađe goassege. Ii liiko čoahkkimiidda, muhto su oaivilat bohtet ovdan deaivvademiid referahtain”</span>. “Jos bargu galgá bargojuvvot, de fertet daiguin hommát <em type="italic">máŋŋá </em>čoahkkimiid. Mo sáhtát máná hoigadit seahkalagaid bealle dusiinna rávisolbmuiguin ja vuordit su mielas ovttasbargat?” “Mu mielas ii lean vuogas ahte son lei mielde dán lágán ságastallamis. Dáppe lei sáhka su láhttenvugiin ja su váttisvuođain oktavuođa oažžut earáin. Ledje ollu áššit man birra rávisolbmot dárbbašedje háleštit.“ “Muhtin čoahkkimin atne máná iešlágánin, jos deaivvai suhttat. Muhto dát dáhpáhuvvá dávjá go mánát dovdet ahte earát mearridit sin ovddas.“ “Dán jearahallama čuovggas oainnán ahte mun berren addit sutnje eanet saji hállat alccesis buorrin.“ </p>
<p type="listitem">Mánáid ja rávisolbmuid vásáhusat ja oaivilat    Mánáid mielmearrideapmái ledje máŋgga lágán oaivilat. Galgego mánát beassat mielde  mearrideames iežaset áššiid vai eaigo galgan.  Čuovvovaš golbma áššiid dihte....</p>
<p type="listitem">Mearrádusat máná eallimis</p>
<p type="listitem">Dahkat mearrádusaid mánáide geat eai ása vánhemiiguin ovttasajis</p>
<p type="listitem">Diktit máná leat fárus mearrideamen   …beassat miige searvat mánáid ja rávisolbmuid oaiviliida ja vásáhusaide.          Mearrádusat máná eallimis  Hui dehálaš ahte mánát besset oasálastit    Lei oalle čielggas:</p>
<p type="listitem">Ahte rávisolbmot dábálaččat eai váldde duohtan dán ahkásaš máná oaiviliid</p>
<p type="listitem">Ahte mánát leat čeahpit muitalit iežaset fearániid ja dovdduid birra</p>
<p type="listitem">Ahte mánáin lea miella mearridit eanet alcceseaset guoskevaš aššiin</p>
<p type="listitem">Mánáid mielas galggašii buohkain sátnevuorru ja buohkat galggašedje oažžut rehálaš meannudeami</p>
<p>Mii ássat servodagas gos kultuvra lea dakkár ahte mánáin lea uhccán dadjamuš, uhccán besset ráđđádallamiin mielde, eaige beasa mearridit stuorrát. Rávisolbmot eai váldde min vuhtii, muitalit mánát čielgasit. Badjelgehččet, eai váldde fárrui, gaskalduhttet, rievdadit dahje hilgot dan maid mánná dadjá. Mii ássat servodagas gos fertet gohcit mánáideamet badjel. Sivva lea geafivuohta, barggohisvuohta, vearredagut, garramirkkut, illásteapmi ja veagal doalvut mánáid, johtolat ja birasnuoskkideapmi. Rávisolbmuid ballu lea gáržžidan mánáid stoahkanšiljuid. Mánáidsuodjalusláhka lea váikkuhan mánáid sávaldahkii beassat leat mielde mearrideamen. Stuorát beroštus ON:a mánáidkonvenšuvdnii lea mielde boktimis olbmuid beroštumiid.</p>
<p type="listitem">Mánáid ja rávisolbmuid vásáhusat ja oaivilat    Dát girjeoassi lea juhkkojuvvon golmma sadjái:</p>
<p type="listitem">Mearrádusat máná eallimis</p>
<p type="listitem">Dahkat mearrádusaid mánáide geat eai ása vánhemiiguin ovttas</p>
<p type="listitem">Diktit máná leat mielde mearrideamen</p>
<p><em type="bold">Mearrádusat máná eallimis </em></p>
<p type="listitem">Duogáš:</p>
<p type="listitem">Mánát áddejit eanet go mii jáhkkit</p>
<p type="listitem">Dábálaččat garvet rávisolbmot mánáid ságaid</p>
<p type="listitem">Mánáin lea uhccit friddjavuohta danin go rávisolbmot balahit sin bárttis</p>
<p type="listitem">Máŋŋágo <span type="quote">“ChildrenAct”</span><span type="quote">”* ja ON mánáidkonvenšuvdna ilmmaiga, leat eanet luoikagoahtán beallji mánáide     “Gáttátgo rávisolbmot beroštit guldalit mánáidságaid seammáláhkái go  rávisolbmuidságaid? “  “Mun jáhkán, eatnašat- in mun daja buohkat, muhto eatnašat guldalit rávisolbmuid  ságaid eanetgo mánáidságaid. Jáhkán sii liikojit ovttaláhkái `dahkaluddat”</span><span type="quote">“Gáttátgo rávisolbmot beroštit guldalit mánáidságaid seammáláhkái go  rávisolbmuidságaid? “  “Mun jáhkán, eatnašat- in mun daja buohkat, muhto eatnašat guldalit rávisolbmuid  ságaid eanetgo mánáidságaid. Jáhkán sii liikojit ovttaláhkái `dahkaluddat”</span> ja dadjat;  <span type="quote">“jo, jo, son leage dušše mánná- guhte berošta das, mii leat vuoibmát ja bargat nugo  hálidat!”</span> (nieiddaš,10)      <span type="quote">“ Munnje lea hui dehálaš searvat daidda mearrádusaide go…dát ášši guoská munnje.  Mu mielas galggašedje rávisolbmot dárkileabbo gullat mu oaiviliid dáid áššiide.”</span>  (nieiddaš, 9)             ---------------------------------------------  * Mánáidsuodjalusláhka England:as ja Wales:s</p>
<p><em type="bold">Dehálaš mearrádusat mánáide </em>Mánáin leat iežaset oaivilat, sávaldagat ja beroštumit. Beaivválaš, oanehisáigge mearrádusat gullevaččat sin boahteáigái, leat seamma dehálačča go guhkesáigasaš mearrádusat. Go váldit fuola ja bargat mánáiguin, de fertejit rávisolbmot muitit man dehálaččat beaivválaš mearrádusat leat máná eallimis, ja surgat ahte mánát ožžot doarvái áiggi ja vejolašvuođa dovddastit iežaset oaiviliid dáid áššiide. Deháleamos mearrádusat maid mánát namahedje dávjjimusat ledje: Gosa sii áigot vuolgit, maid barget, goas besset deaivat bearrašiiddiset, skuvla, stoahkan, gos ásset, makkár ustibat, guhká ožžot jávkat, mo gárvodit, maid borret, nohkkanáiggit, valáštallamat, TV, ruoktu ja vistebarggut. Dasa lassin ledje muhtin mánás garra oaivilat dáidda áššiide: Mánne sii leat bearráigeahču vuolde, lubmaruđat, leat ovttas ustibiguin ja mo sii láhttejit. Sohkabealli ja ahki mearrida mii lea deháleamos mánáide. Gánddat háleštit eanet doaimmaid, spealuid ja stohkosiid birra, ja goas galget leat siste, nieiddaid guovddážis lea gaskavuohta ja verddevuohta, oktavuohta bearrašiin, skuvla ja manne sii leat bearráigeahču vuolde. </p>
<p type="listitem">Dehálaš mearrádusat mánáide</p>
<p type="listitem">Eanáš mánáide leat beaivválaš mearrádusat hui dehálaččat</p>
<p type="listitem">Lei dávjá sáhka mearrádusain nugo `gosa mun manna` ja `maid barggan`</p>
<p type="listitem">Guoskevaš mearrádusat `goas beasan deaivvadit bearrašin` ja `gos ásan` leat maiddái oalle dehálaččat.</p>
<p type="listitem">Lea erohus makkár mearrádus nieiddaid mielas lea dehálaš, gánddaid ektui      <span type="quote">“ Mu divaštallan áššit leat: Goas deaivvadan etniin- sáhttetgo de mu adopteret?  Nohkkanáigi, ollu lubmaruđaid oaččun, sáhttitgo bussáčivggaid doallat vai eat, ja  oažžutgo telefovnnas hállat”</span>. (nieida, 12)      <span type="quote">“Mun manan dušše šilljui čiekčat spáppa……dat lea buot min mearrádusat, nu lea  maiddái mu ustibiin”</span>. (gánda, 12)      <span type="quote">“Sadjásašruoktu, já …nugo sii válljejit, muhto mun sáhtán muitalit liikongo, vai in.  Ná leage buot sosiálbargit dahkan. Na, mus livččii olu maid dadjat dán áššái, sii han  eai bija mu dakkáraš báikái gosa mun in liiko”</span>. (gánda, 12)      <span type="quote">“ Leamašan dáppe sullii njeallje mánu, muhto mus eai lean eará vejolašvuođat.  Vuosttaš báikái gosa bohten in beassan ovddalgihtii gallestaddat, dolvo dušše mu  dohko. Dáppe gal bessen fidnat ovddalgihtii gallestaddamin, muhto mus ii lean  miella dáppe orrut. Sii dušše hoigadedje mu deike”</span>. (gánddaš, 9)</p>
<p><em type="bold">Olbmot geat leat dehálaččat mánáide </em>Mánáid mielas galget sin lagamusat ja luohtehahtti rávisolbmot beassat mearridit eanáš beaivválaš áššiid. Sii eai dáhtu amas olbmuid mearridit sin ovddas. Gullevaš rollat vánhemiidda, biepmovánhemiidda, mánáid `ruovttubargiide` ja sosiálbargiide, ja dáidda guoskevaš mearridusaide, rivdet ollu áššiid vuođul. Earret eará fuolkevuohta, oktasaš beroštumit, dili stáđisvuohta ja vuoigatvuđalaš dilálašvuohta. Juhkkojuvvon barggut mearrádusaid oktavuođas álkida barggu go iešguđetge osolaččat barget ovttas, ja lea váddásat go dilli ja rollat leat eahpečielgasat. Muhtin sosiálbargit oidnet rollaset koordinahtorin gii gullá buohkaid oaiviliid ovdalgo mearrida mii lea mánnái buoremussan, ja earát fas oidnet iežaset mánáid advokáhtan. Aiddo soames mánná vuordá veahki vieljainis ja oappáinis, dahje ustibiin go lea ášši mearrideames ja válljemis. <em type="bold">Mánáid vásáhusat go besset leat milde mearrideamen </em></p>
<p>Olu mánát leat iešguđetge láhkái mielde mearrideamen iežaset áššiid. Orru leamen nu ahte mánáin lea ollu dadjamuš smávit áššiin, muhto stuorát áššiid mearridit eanet rávisolbmot. Mánát muitalit ahte dađimielde go sii rávásmit, de besset sii eanet mearridit, luohttevašvuohta lea nannosat, sii ožžot buorebut čilgehusaid ja rávisolbmot heitet dađistaga sin suodjalit. Rávisolbmuid ráját mearridit mánáid eallima. Beaivválaččat jearrat lobi, šiehtadallat ja čuovvut njuolggadusaid. Sin mielas fuolahusoassái lea sis uhccán maid dadjat. Eanáš mánáin lea uhccán dadjamuš go lea sáhka das ahte earát almmat bearaš, galget sin fuolahit. Skuvllas leat maid vásihan ahte lea stivrejeaddji hálddus hápmet vásáhusaid, ja sis ii leat makkárge dadjamuš áššiide. Riiddut bohcidit máŋgga láhkái, ja das mo mánná lea, mo máná ovddasvástideaddjit leat, ja makkár dilálašvuohta lea. Fuolahusmánás leat dávjá máŋga rávisolbmo iežas birrasis. Eanáš mánát dihtet ahte biebmo- dahje fuolahusbargiin ii leat sin lohpi fysálaččat ráŋggáštit. <span type="quote">“Vistearreasta”</span> lea dábáleamos ráŋggáštanvuohki. Soardin lea hui dovddus vásáhus mánáide, ja dát boktá ollu vuorjášumiid. Mánáide lea vuoiggalašvuohta hui dehálaš ášši. Vaikko vel áddejit ahte ráját leat biddjon sin oadjebasvuođa dihte, de vurdet rehálašvuođa ja seammá friddjavuođa go ustibiin lea. Mánát eai liiko go sosiálbargit bahkkejit sin beaivválaš eallimii. Ovdamearkan ovdánbukte máŋga máná garra oaiviliid guoskevaš njuolggadusaide go galge orrut ustibiid luhtte, nugo jo lea dábálaš sávaldat mánnávuođas.</p>
<p type="listitem">Olbmot geat leat dehálaččat mánnái</p>
<p type="listitem">Luohttevaš lagasolbmot leat buot deháleamosat</p>
<p type="listitem">Mánáide lea álkit háleštit go rávisolbmuid gaskkas lea soabalašvuohta</p>
<p type="listitem">Muhtin sosiálbargit barget bures mánáiguin- earát barget eanet ollesolbmuiguin     <span type="quote">“ Leago mihkkege mii dahká álkibun háleštit muhtin olbmuin”</span>?  <span type="quote">“Dannego don dovddat sin nu bures, dalle dovdet sii du dovdduid, ja nu ain”</span>.  (nieida, 12)</p>
<p type="listitem">Mánáid  vásáhusat go besset leat mielde mearrideamen</p>
<p type="listitem">Muhtin mánás lea eanet dadjamuš go earáin</p>
<p type="listitem">Áššit nuppástuvvet dađi mielde go mánná rávásmuvvá</p>
<p type="listitem">Mánáin lea dihto ráját ja njuolggadusat čuovvut</p>
<p type="listitem">Vistenjuolggadusat nuppástuvvet báikkis báikái</p>
<p type="listitem">Riidduid ja disipliina giehtadalle máŋgga láhkái</p>
<p type="listitem">Soardin lea váttisvuohta mainna mánát gártet deaivvidit</p>
<p type="listitem">Vuoigatvuohta lea hui dehálaš mánáide</p>
<p type="listitem">Mánát ožžot dávjjit eanet dadjamuš `smávit` mearrádusaide ja uhcit fas `stuorát` mearrádusaide</p>
<p type="listitem">Muhtin mánáid mielas lea álkit beassat leat mielde mearrideamen go dovdet iežaset `ásuiduvvan`</p>
<p type="listitem">Mánáin váilu kontrolla muhtin dehálaš áššiin eallimis – nugo skuvla ja das go earát go bearaš gártet sin fuolahit   <span type="quote">“Dađistaga go rávásmuvat, maid gáttát nuppástuvvat mearrideames”</span>?     <span type="quote">“ Muhtin olbmot gildet hárve. Nu lea gosa mun áiggun vuolgit ja dá lea maid  mun hálidan. Sii gildet hárvvit”</span>. (gánddaš, 9)</p>
<p>Mánát eai liiko go sosiálbargit hehttejit sin deaivvamis bearrašiinniset, dahje addet vuosttaldeaddji dieđuid goas sáhttet deaivvadit dahje manne eai sáhte deaivvadit. Muhtin máná mielas lea álkit leat mielde mearrideamen go ođđa báikái lea sajáiduvvan ja vássánáigi lea báhcán duogábeallái. Juohkki ruovttus leat iežas njuolggadusat, ráját ja vuogit mo čájehit fuolalašvuođa. Mánát guđet molsot orrunbáikkiid fertejit hárjánit máŋggalágán njuolggadusaide, ja danne lea čilgenvuohki ja oktasašbargu mánáiguin hui dehálaš. <span type="quote">“Go mus lei miella eatni oaidnit, doppe ii lean oktage gii beroštii. Lei dušše sosiálbargi guhte hehttii munno deaivvadeames. Eatnis lei miella mu deaivat, muhto ii oktage eará addán sutnje vejolašvuođa“. (nieida,12) “Boahtte jagi- go beasan oaidnit iežan vieljaid ja oappáid, de mus lea hirbmat miella singuin deaivvadit go mun lean buorre sidjiide”</span>. <span type="quote">“Na beasatgo singuin deaivvadit”</span> <span type="quote">“Jo, muhtumin, lea golbma jagi dassá go maŋemustá deaivvadeimmet”</span>. <span type="quote">“Na, gii mearrida goas beasat singuin deaivvadit, ja man láhkái dan barget”</span>? <span type="quote">“Goas beasan singuin deaivvadit…….sosiálbargi”</span> (gánddaš, 10) <span type="quote">“Uhccivuođa rájes áddešgohten, ja jagiid mielde leat čilgen mo munnje ain manná- nu ahte mun guhkit áiggi galgen fuolahusas”</span>. (nieiddaš,10) <span type="quote">“Mus lei miella háleštit dán birra mo nuppiid geahčen lea ijastaddat. Jerren muhtin beaivvi biepmoeatnis dán ášši birra, biepmoeadni biehttalii `it sáhte` go dasa lea ollu njuolggadusat ja mis ii leat lohpi”</span>. (nieida 12) <span type="quote">“Leago du mielas oktage mearrádus maid sii ožžot mearridit du ovddas”</span>? <span type="quote">“Jo, mu mielas lea ortnegis ahte sii mearridit goas mun beasan vuolgit eatni ja áhči lusa- go mu mielas lea dát váttis ášši”</span>. (gánda 12) <span type="quote">“Sávašin munge beasašin jávkat olgun nu guhká go mu ustibat, muhto dan mun in beasa”</span>. (gánda, 11)</p>
<p><em type="bold">Mearrádusasearvan go mánná lea fuolahusas Mánáid oasseváldin čuovvolusčoahkkimiin </em></p>
<p type="listitem">Čuovvoleapmi lea mánáid mielas iešguđetgelágán, vejolašvuohtan gos olbmot: gehččet  leatgo buorre mielas, mearridit du ovddas, jearahallet ja plánejit du boahtte áiggi.  Muhtin mánát dihte veaháš mat čuovvolusčoahkkimat leat. Mánát hálidit čuovvut  čoahkkima máŋgga sivas:</p>
<p type="listitem">`Dannego dát lea mu eallin`</p>
<p type="listitem">`In hálit ahte olbmot dahket mearrádusaid mu sealggobealdi`</p>
<p type="listitem">`Oažžut diehtit mii dáhpáhuvvá`</p>
<p type="listitem">`Dannego olbmot vurdet dán mus`</p>
<p type="listitem">Ollu mánát leat ráhkkanahttán iežaset formálalaš čoahkkimiidda, vaikko sin mielas  doppe lea ahkit ja váivi.  Lea máŋga siva manne muhtin mánát eai beroš searvat čoahkkimiidda:</p>
<p type="listitem">muhtumiid mielas ii leat miellagiddevas čoahkkiimiid čuovvut</p>
<p type="listitem">muhtumiin leamašan váivves vásáhusat</p>
<p type="listitem">muhtumat garvet riidduid</p>
<p type="listitem">earát eai leat doarvái oadjebasa oasálastit</p>
<p>Mánát geat oasálastet čoahkkimiidda, dovde dorvvu ja sin oainnut váldojuvvojedje vuhtii, muhto galggašedje buorebut ráhkkanit čohkkimiidda. Eanáš mánát jáhkket sis ii leat mihkkege váikkuhusaid čoahkkimiid bohtosidda. Mánáin ledje ollu jurdagat mo čoahkkimat galge dahkkojuvvot eanet miellagiddevažžan ja suohttaseabbon.</p>
<p type="listitem">Mearrádusasearvan go mánná lea fuolahusas    Mánáid oasseváldin čuovvolusčoahkkimiin</p>
<p type="listitem">Olbmuin leatiešguđetgelágánoaivilatmii ulbmiliid lea čoahkkimiiguin:</p>
<p type="listitem">Muhtimat jáhkket dat lea geahččan dihte leago mánáin buorre dilli, earát gáddet  dat lea mearridit mánáid boahtte áiggi.</p>
<p type="listitem">Mánáin leat máŋga oaivila manne sii berrejit čuovvut čoahkkima: Muhtin mánát liikojit oasálastit čoahkkimiidda, ja olusiin ii leat miella oasálastit.</p>
<p type="listitem">Mii dáhtuimet mánáid árvvoštallat čoahkkimiid sierra beliid: Eanášat dovde dorvvu ja sin oainnut váldojuvvojedje vuhtii. Muhto lei sávvamis beassat iežaset  buorebut ráhkkanahttit dasa.</p>
<p type="listitem">Eanáš mánát eahpidedje iežaset váikkuhanfámu mearrádusaide</p>
<p type="listitem">Aiddo soames mánás lea vejolašvuohta váldit bealušteaddji olbmo mielde čoahkkimiidda.</p>
<p type="listitem">Guorahallama berrešii mánáin divaštaddat sihke ovdal ja máŋŋá čoahkkimiid ja muđuid maid.</p>
<p type="listitem">Mánát muitaledje áššiid birra mat dahket čoahkkimiid sihke váttisin ja álkibun        <span type="quote">“Bealistan in liiko čoahkkimiidda, muhto manan dohko amaset hallat duššiid mu  sealggobealde”</span>. (gánda, 12)      <span type="quote">“Rávisolbmot gal johtet dákkáraš čuovvolusčoahkkimiin, go sii dat bohtet   mearridit”</span>.(nieida,10)       <span type="quote">“Sii hállet du skuvlla birra, mo duinna manná, mo liikot biepmovánhemiidda, ja lea go  mihkkege boastut. Leago mihkkege boastut, ja leago mihkkege maid it liiko….”</span>  (gánda,12)</p>
<p><em type="bold">Mo mánát árvvoštalle čoahkkimiiddeset Hárjehus `báhput kruhkkus` </em>Mii dáhtuimet mánáid geat ledje oasálastán čoahkkimiid árvvostallat sierra lágán vásáhusaid dán láhkái, ahte bidjat vissis logu báhpuid iešguđetlágán merkejuvvon kruhkkuid sisa. Nu sáhttege álkit ovdanbuktit vástádusaideaset, ja dasa lassin oaččuimet ávkkálaš dieđuid dás. Gávccenuppelot máná ledje fárus hárjehallamis, ja bohtosiid oainnát dás vuolábealdi. </p>
<p>Mii gávnnaheimmet ahte geavahedje hui uhccán sorjjasnmeahttun doarjaga, ja hárve mánná movttáskahtto ustiba váldit fárrui. Čoahkkimiid ferte atnit oassin stuorát proseassas. Ráhkkaneapmi ja gulahallan sihke ovdal ja máŋŋá čoahkkimiid lea dehálaš oažžumis mánáid searvat . <span type="quote">“Mii mearrida guđemuš čoahkkimii don hálidat vuolgit”</span>? “Lea gážaldat man ollu olbmot doppe lea….ja ovddalgihtii beasan diehtit čoahkkima sisdoalu. Ja jus mun dajan `mus ii leat hálo vuolgit` das ii beroš oktage maidege“. (nieida,11) “Dihtetgo don čoahkkimiid sisdoalu“? “In duođasge. Dat lei beare dohkkehit nugo dat lei“. (gánda,12) “Jus ii livčče lean nu ahkit, de livččen máššan orrut doppe guhkit áigge ja hállan eambbo“. (gánddaš, 10) “Geat eanáš hálaiga leigga mu dikšu ja oahpaheaddji. Hállen mun veaháš...válljejin čuoldit áššiid, ii hállat menddo ollu.“ (gánda, 12) “Hálletgo don ollu čoahkkimiin“? “In, sii muitaledje mu ovddas buot. In bállen dadjat maidege“. (gánda,12) “Sii guldalit go hálan – in mun daja sii barget dainna maidege, muhto aŋkke viššet gullat…Jus hálidit bargat juoidá de nu sii dahket – dábálaččat ii leat mus vejolašvuohta dán nuppástuhttit.“. (gánda, 12) “Go dus lea sosiálbargi ja biebmovánhemat, de lea buot álkit, sii háleštit munnuin etniin. Áhčči gal lea oalle bahánihkkán jus son deaivvaš boahtit“. (gánda 12)</p>
<p type="listitem">Muhtin áššit dahket čoahkkimiid váttisiin mánáide:</p>
<p type="listitem">Buohkat gehččet sidjiide</p>
<p type="listitem">Amas olbmot divaštallet sin eallima birra</p>
<p type="listitem">Ii diehtit mas lea sáhka ja geat bohtet čoahkkimii</p>
<p type="listitem">Čoahkkimat bistet menddo guhká</p>
<p type="listitem">Muhtin áššit dahket álkibun mánáide oasálastit:</p>
<p type="listitem">Dovdet buot čoahkkinolbmuid</p>
<p type="listitem">Lea ráhkkanan ja oažžu doarjaga</p>
<p type="listitem">Ožžot válljet man láhkái oasálastit</p>
<p type="listitem">Ožžot áiggi ovdánbuktit oainnuideaset</p>
<p>Muhtin mánát eai oaččo oasálastit čoahkkimiidda riidduid geažil. Soames háve geavahit rávisolbmot sierralágán vugiid váidudit riidduid, nugo doallat sierra čoahkkimiid. Go buohtastahtát čuovvolusčoahkkimiiguin, de bovdejit mánáid boahtit dávjjit plánenčoahkkimiidda go joavkočoahkkimiidda, áššemeannodemiide dahje skuvlačoahkkimiida. <em type="bold">Veahkkálagaid bargat veahkkedoaimmain </em><em type="bold">Mánát hálidit eallit nu dábálaš eallima go vejolaš. </em>Go sosiálbargit gallestaddet ja seaguhit iežaset go eai dárbbaš, sáhttá dán oaidnit billisteapmin máná dábálaš eallimis. Sosiálbargi ferte gávdnat rivttes vuogi mo fuolahusmáná doarjut ja galgá leat deaivamis goas lea dárbu. Muhtin mánát ja dikšut, erenoamážit sii guđet leamašan fuolahusas guhkit áigge, dahje sii guđet leat fulkkiid hálddus, eai dáhtu doallat oktavuođa mánáidsuodjalusbálvalusain. Dattege lea ain sosiálbargis ovddasvástádus mánnái ja ferte bealuštit doaimmas. Muhtin sadjásašruovttut oaivvildit ahte galggašii eará systeama mánáide guđet leamašan guhkkit áiggiid fuolahusas, juoga mii deattuha dábálašvuođa. <em type="bold">Sosiálbálvalusa ortnet lea byrokrahtalaš, badjebearráigeahččalas ja leat uhcán ressurssat. </em>Hutkás profesjonealla olbmuide lea áddán uhcán sadji. Ressursa vátnivuođat ja rihkkukeahtes bargovuogit sáhttet dahkat váttisiin addit mánáide daid vástádusaid ja dan veahki maid sávvet ja dárbbašit. Deaivvadeapmi veahkkedoaimmain sáhttá dagahit ahte mánná dovdá iežas áibbas headjun. Áibbas moadde doaimmahaga ledje plánen vuđolaččat mo mánáid oažžut searvat mearrádusproseassaide. Mánáid vejolašvuođat beassat leat ovttas joavkkuin dahje leat mielde proseassas ovttas sosiálbálvalusain leat oalle smávvát. </p>
<p type="listitem">Veahkkálagaid bargat veahkkedoaimmain</p>
<p type="listitem">Eanáš mánát hálidit nu dábálaš eallima go vejolaš</p>
<p type="listitem">Sosiálbálvalusat sáhttet dagahit dábálaš eallima váddáseabbon</p>
<p type="listitem">Sosiálbálvalus sáhttá maid muhtimin dovdat stroaŋggisin ja vuorjalassan</p>
<p type="listitem"><span type="quote">”Children Act”</span> lea nuppástuhttán muhtun ášši-muhto ii buot</p>
<p type="listitem">Báikkálaš eiseválddit dárbbašit plánet mo mánáin eanebut beroštit</p>
<p type="listitem">Mánát muitaledje makkár olmmoš sin mielas lei dat `buot buoremus sosiálbargi`. <span type="quote">”Sii gáddet mu eallima stivrejit, muhto mun jurddašan: Ehpet dan gal daga”</span>. (gánda,12)       <span type="quote">”Mun navddán galggašeimmet dahkat olu eanet oažžut rievdaditt sin eallima dabálaš  eallimii. Mii diehtit sii dárbbašit oadjebasvuođa, muhto duohtavuođas ii leat vuohki mo  dán dahká. Fertet bargat buoremus lági mielde. Seamma láhkái go rivttes vánhen  dagašii. Jus máná fuolahat almmat riskka, de han ii ealášii, amma ii”</span>(biebmováhnen)      <span type="quote">”Nugo dalle go hálida vuolgit nuoraidsearvái ja campiŋii, de fertet oažžut  politiijjaduođaštusa buohkaide. Dát dagaha mánáid dovdat iežaset earálágánin ja leage  dego duođašteamen ahte sii leat fuolahusas”</span>. (biebmováhnen)        <span type="quote">”Mu mielas dát fuolahusortnet dahká stuorra oasi servvodagas diekkárin ahte dárbbaša  veahki, iige nuppe láhkái – danin go dovdet ahte eai leat návccat dahkat mearrádusaid,  iige leat sihkkar dát automahtalaččat nuppástuva go deavddát 18 jagi”</span>.(biebmováhnen)      <span type="quote">”Mus eai leat goassege leamašan doarvái válljenvejolašvuođat”</span>. (gánda,12)</p>
<p>Mo dál leš, okta dáid báikkálaš eiseváldiid maid mii guorahalaimet, geahččaledje álggahit proseassa ja lágidit mánáide ja nuoraide <span type="quote">“mánáid ráđđádallanbeaivvi”</span>.</p>
<p>Eanáš doaimmahagain eai leat mánáidustitlaš váidalanásahusat.</p>
<p type="listitem">Buot buoremus sosiálbargi lea mánáid mielas:</p>
<p type="listitem">Sus lea buorre ádden-ja gulahallan attáldagat</p>
<p type="listitem">Ádde ollu, lea veahkkái ja fuolalaš</p>
<p type="listitem">Lea vuoiggalaš ja luohtehahtti</p>
<p type="listitem">Lea positiiva</p>
<p type="listitem">Lea geargat hállat du ovddas</p>
<p type="listitem">Ja váldá du muhtimin olggos</p>
<p>Mánát namuhedje dávjá ahte sii eai diehtán ovddalgihtii goas sosiálbargit galge boahtit sin gallestaddat. Orruleamen nu ahte eanáš sosiálbargit gallestaddet mánáid buoremusat mo alcceseaset heive dahje dikšáriiguin dahket diehto soahpamušaid. Sosiálbargit berrešivčče mánáiguin dávjjit ráđđádallat, ja galggašedje lea álkit joksat telefuvnnas sihke dikšuide ja mánáide. <span type="quote">”In dieđe lešgo dát garvimis, muhto mii eat goassege sáhte lohpádusa dahkat ahte mii eat goassege boađe du ohcat go dát lea min ovddasvástádus geahččat mo dus ain manná. Fertet dušše dohkkehit sis lea iežaset eallin ja eaige sáva sosiálbargiid oppa áigge šohkut sealggobealdi”</span>. (sosiálbargi) <span type="quote">”Munnos lea goappásge riekteduođaštus. Ovdamearkka dihte jus mus lea miella čegget tealttá olggobeallái vistti, de fertešin jearrat lobi oažžut oađđit doppe. Fertešin jearrat sosiálbargis, ja son fas rievttis. Vihtta jagi maŋŋá livččen várra oažžut fástádusa”</span>. (gánda, 14) ”Ovtta láhkái sávvá son iežas leat oassin bearrášis ja leage dan 95% áiggis….Muhto de deivet áššit mat jáhkkihit ahte son dat lea ovttaláhkái dat <em type="italic">ártegis ealli </em>. Nugo dalle go skuvlatuvrii áigo vuolgit, galggai jávkat moadde beaivve. Mun dadjen <span type="quote">”mun in sáhte dáhkidit don beasat vuolgit, go mus ii leat lohpi vuollái čállit- dat lea eatnát dahje sosiálbálvalus guđet mearridit”</span>. (biebmodivššár <span type="quote">”Mo du mielas galggašii leat buorre sosiálbargi? Ahte eai mearrit du ovddas ja guldalit go don hálat. Beasat hállat ollásit eaige gaskkalduhte du”</span>. (nieida, 11) <span type="quote">”Mo lea dat buot buoremus sosiálbargi? ”Suinna sáhtát háleštit”</span> (gánddaš, 10) <span type="quote">”Astá gullat go hálat (nieiddaš, 10) ”Veahkeha ordnet du váttisvuođaid (nieida,12) ”Šiega”</span> (gánda,12) ”Máhttit skalkošit lea oalle dehálaš (nieiddaš, 10) </p>
<p><em type="bold">Diktit mánáid maid mearridit Faktorat mat váikkohit manaid vejolašvuođaide ovdánbuktit oaiviliddiset </em>Máŋga faktora váikkohit mánáid vejolašvuhtii beassat leat mielde mearrideamen. Sivvan dáid faktoraide sáhttet leat erohusat mánáin, rávisolbmuin ja dilálašvuođain. </p>
<p>Faktorat mánáin sisttisdollet maid erohusaid persovnnálašvuođas, áddejumi, man dásis mánná lea, ahki ja ovddeš vásáhusat.</p>
<p>Faktorat rávisolbmuin sisttisdollet maid erohusaid miellaguottuin ja gulahallanmáhtolašvuođain.</p>
<p>Faktorat dilálašvuođas sisttisdoallá maid oadjebasvuođa dahje sihkarvuođa dási, konflivtta dási ja maid dát mielddisbuktá.</p>
<p>Seammás go sosiálbargit dávjá lohke ahte mearrádus máná searvamis ii lean dan duohken ahte árvvoštalle máná doarvái rávisin áddet, de leai goittotge sin mielas váttis čilget mo sii dán árvvoštalle. Várra galggašivčče čielgasat njuolggadusat mo dakkáraš árvvoštallama dahká. Deháleabbun lea bargat dainna oainnuin ahte mánát áddejit áššiid jus dáid albmaláhkái sijiide čilge, ovdalgo gáibidit duođaštusa dasa ahte sii leat ádden. Jus dagat rabas birrasa gulahaddamii, oadjebasvuohta ja ovttasbargu sáhttá veahkehit hirbmat ollu addit mánáide mielmearridanvuoigatvuođa.</p>
<p type="listitem">Diktit mánáid searvat mearridemiide    Manne muhtin mánáid guldalit eanet go earáid?</p>
<p type="listitem">Leat máŋgga lágán mánát- iešvuohta ja vásáhusat</p>
<p type="listitem">Leat máŋgga lágán rávisolbmot – sin gulahallan návccat, man olu sii jáhkket iežaset gulahallat mánáiguin</p>
<p type="listitem">Leat mágga lágán dilit- leago mánná sajáiduvvan, dahje leago sus heahti</p>
<p type="listitem">Lea álkit mánnái gulahallat bearrašiinis gos lea rabas ja dábálaš dilli ja gos luhttet nuppiide.      <span type="quote">“Mun dieđán dán fáttá siskkobealdi leat iešguđetge lágán oaivilat maid mánát  berresivčče diehtit ja man láhkái sin suodjalit”</span>. (sosiálbargi)      <span type="quote">“Mii leat buohkat iešguđetge “Heinz 57”</span> seaguhusat, eatgo leat? Mutimat hállet ollu ja  earát eai dáhto dadjat maidege”. (sosiálbargi)      <span type="quote">“Mun jáhkán mii muhtumin eahpidat hálddašit go mánát daid áššiid oppanassiige -  duohtavuohta”</span>. (sosiálbargi)      <span type="quote">“Go mun vuos dása hárjánin, de áddejin. Mun oaivvildan, dađe mielde go rávásmuvat,  de hálat eanet, amma nu? De dál lean hárjánan hállat áššiidan birra. De dovddat iežat  oadjebassan”</span>. (nieida, 12)</p>
<p type="listitem">Mánáid oainnuid árvvus atnit     Nu fargga go máná oaivil lea ovdánbuktojuvvon, de lea olu áššit mat dagahit man  stuorra deattu bidjat dáid oaiviliidda:</p>
<p type="listitem">Man bures máná oaidnu lea ovdanboahtán</p>
<p type="listitem">Soabadallanceahkkis gaskal máná ja rávisolbmo oainnu</p>
<p type="listitem">Man ollu eará olbmot váikkuhit mearrádusaide</p>
<p type="listitem">Man stuorra bearráigeahču sávvet rávisolbmot doallat</p>
<p type="listitem">Máná ahki</p>
<p type="listitem">Makkár mearrádusain lea sáhka</p>
<p type="listitem">Man váttis dilis lea mánná</p>
<p>Man olu mánáid oaiviliid váldet vuhtii boahtá máná navccain ja oadjebasvuođas muitalit oaiviliiddiset. Man millosit rávisolbmot guldalit, ja man ollu mánát hálidit rávisolbmuid miela mielde bargat. Gártá váttisvuohtan jus máná sávaldagat ja rávisolbmuid jurddašuvvon buorrevuohta mánnái, gártá riidogaskaoapmiin. Rávisolbmot geahččalit dávjá gávdnat vuogi mo mánnái addit hálddašeami ja surgat sin sihkkarvuođa ovddas. Vaikko mo de leš, mángga lágán mánát, rávisolbmuid láhttenvuogit ja man váttis dilis mánná lea, leat áššit mat mearridit loahpalaš bohtosa. Jus máná oainnu hilggut, de lea oalle dehálaš čilget mánnái manne nu gárttai. Mánát áddejit ja dohkkehit ahte olu mearrádusat leat sin suodjalan dihte dahkon. Nuppe bealis leat olusat geat eai liiko rávisolbmuide guđet suddjejit <em type="italic">menddo </em>sakka. Organisatorálaš ovddasfástádus sáhttá dagahit ahte ollu rávisolbmot fertejit `dušše dikšut iežaset áššiid`. <em type="bold">Man ollu rávisolbmot beroštit máná oaiviliin </em></p>
<p type="listitem">Vaikko rávisolbmot dihtet maid mánát oaivvildit, de eai alo sii beroštit das. Man ollu  dás váldet vuhtii lea dán duohken:</p>
<p type="listitem">Mánáid máhtolaš- ja oadjebasvuohta</p>
<p type="listitem">Rávisolbmuid dáhttu guldalit go mánát hállet</p>
<p type="listitem">Jus lea riidu rávisolbmuid oaiviliid ádfus das mii sin mielas lea buoremus.</p>
<p>Lea hui dehálaš mánáide čilget manne juoga sáhttá dáhpáhuvvat ja manne <em type="italic">ii. </em><span type="quote">“Jus mánás lea miella bargat juoidá mii rávisolbmo mielas ii leat heivvolaš, ahte nu miige eará livčče heivvolat, mo dalle barggat”</span>? <span type="quote">“Muhtun muddui mánná galggašii beassat mearridit, ja muđuid sáhtášii soabadallat dahje juoga nu ge”</span>. (gánda, 12) <span type="quote">“Mánnávuođas lea sáhka oktonassii birget, oažžut ovddasvástádusa ja oahppat. Dán fertejit rávisolbmot dohkkehit, uhcidan dihte dovdduid psykálaččat dahje ovdánahttit váttu-muhto mánát ohppet iežaset boasttuvuođain nugo rávisolbmotge. Fertet addit vejolašvuođaid oadjebas rámmaid siskkobealde, vejolašvuođat mat eai váikkut sin menddo ollu go jurddašit ovddusguvlui”</span>. (sosiálbargi) “Alo lei sahka sis- maid sii oaivvildedje. Eai beroštan dás maid mun oaivvildin...Lei dušše mii <em type="italic">sin </em>mielas lei munnje buoremus. Mun livččen ieš sáhttán muitalit mo munnje lea buoremus, aiddo mo don dieđát mo dutnje lea buoremus. Mun in dárbbaš, dahje muhtimin ges dárbbašan, muhto muđuid in dárbbaš earáid muitalit mii munnje lea buoremus”. (Gánda, 12) </p>
<p><em type="bold">Searvan oassin proseassas </em>Dan vuođul maid mánát ja rávisolbmot muitaledje oktan iežamet vásáhusain, nagodeimmet gávdnat muhtin dehálaš váldočuoggá buori lihkostuvvamii mánáid searvamis. Searvan mearrideames lea dynamálaš <em type="bold">proseassa </em>mii sisttisdoallá čilgehusaid, ráđđádallamiid, digáštallamiid ja ovttasbarggu. Ieš proseassa sáhttá leat seamma dehálaš go boađus, ja ollu mánáide lea buot deháleamus beassat searvat prosessii. Dehálaš oasit oasálastinproseassas lea: * Hukset relašuvnnnaid * Oadjebasvuohta ja áddejupmi * Diehtojuohkin ja ráhkkaneapmi * Doarjja ja beroštupmi * Gulahallan * Guldalit aktiivvalaččat * Válljen * Nákcet ovttasbargat * </p>
<p>Čilgehus</p>
<p>Deháleamus lea ahte guldalat máná, ahte sii besset oaiviliiddis ovdanbuktit ja ahte ožžot doarjaga. Mánát dihtet ahte eai buot háviid ollášuhte sávaldagaidis vaikkovel servet ge mearridemiide. Buot eanemusat hálidit <em type="bold">dialoga </em>. Searvan mearrideapmái lea oahppanproseassa. Dađi eanet mánná lea mielde, mađi dávjjit guladalat su. Rievdadeapmi lea proseassa mas guokte beali leat mielde; rávisolbmo áddejupmi máná kapasitehtas lassána dađistaga go mánná hárjána ja rievdada oainnus makkárin ieš lea. Olbmot fuomášit dál ahte vel nuorat mánátge sáhttet searvat. <em type="bold">Čilgehus </em>lea váldooassin. Čilgehusat ráhkkanahttet máná áddet eanet, ja searvat. Sii dárbbašit čielga ja áddehahti čilgehusaid olbmos geasa luhttet. Dehálaš áššit ávkkálaš gulahallamii leat; áigi, rehálašvuohta, hutkás doaimmaid geavaheapmi, guldalit máná áigumušaid, aktiivvalaš guldaleapmi, persovnnálaš vuohki, duođalaš somá, persovnnálaš oaidnu, vuoiggalašvuohta ja searvevuohta. Ollu mánáid mielas lea váivi dušše čohkkát ja háleštit. Eará doaimmat sáhttet dagahit proseassa sihke somábuin ja eanet miellagiddevažžan, njeaidit vuostehaguid, addit mánnái eanet vejolašvuođaid mearridit maid bargat, ja ráddjet saji čiekŋaleabbo gažaldagaide. Bargu máná eallinhistorjjá birra sáhttá leat veahkkin čielggadeapmái ja áddejupmái. Rávisolbmot dárbbašit veahki luvvet iežaset dábálaš bargovugiin. Mearrádusa searvan gáibida ahte duostá riskka váldit. Dát dahká ahte mánná oahpašii boasttuvuođaidasas, ahte váldá ovddasvástádusa daguidagainis ja oláha stuorát iehčanasvuođa. </p>
<p><em type="bold">Mo guldalit du: Searvan dego proseassan </em>* </p>
<p>Mearrádusasearvan lea áddjes bargu *</p>
<p>Leat dehálaš áššit mat veahkehit máná oažžut guldalit su – numo doarjja ja luohttevašvuohta *</p>
<p>S <em type="italic">earvamis </em>ohppet olbmot mo searvat * </p>
<p>Dađistaga go mánná hárjána searvamii, de šaddá čeahpibun, ja rávisolbmot oidnet man ollu mánná nagoda áddet *</p>
<p><em type="italic">Čilgehus </em>lea váldosátnin searvamii * </p>
<p>Muhtin áššit dahket álkibuin ságastallat – ovdamearkkadihte sárgun ja speallan *</p>
<p>Rávisolbmot fertejit muhtimin `luoitilit` ja diktit máná dahkat feara maid – vaikkovel muhtimin mannáge boastut <span type="quote">“Mo doaivvut sosialbargi gii mánáiguin bargá, álkkimusat sáhttá oaidnit maid mánná halida? “Mu mielas galget háleštit singuin, leat ustitlaččat ja geahččalit oahpásnuvvat mánáiguin. Mun jáhkán ahte muhtin áigge geahčen, go bures leat oahppan du dovdat ja luhttet dutnje, de sáhttet dadjat` Na, mun lean muhtin áigge dán čiegadan, muhto mun duođas in hálit dáppe orrut`(nieiddaš, 10) ”</span>Jus olmmoš gii lea áibbas amas munnje, galggašii mu ovddas maidege mearridit, de in liikošii dasa. Muhto lea áibbas ortnegis jus lea mu eadni, muhto ii vierro-olmmoš.” (nieiddaš, 8)</p>
<p>Mun jáhkán don fertet dovdat mánáidat hui bures ja leat rabas ja rehálaš nu guhkás go lea vejolaš.” (sosialbargi) ”Don fertet nannet máná iešdovddu ja njulgestaga oaidnit sin juohke beaivve vai šaddet nu oadjebasat ahte maidege dustet dadjat.” (biebmoeadni)</p>
<p>Ákkat dasa ahte guldalit mu – rangeren `Ovtta áššis goittotge leat ovttaoaivilis: <span type="quote">”oažžut nugo hálidat”</span> ii leat nu dehálaš….. Deháleamus ja ii nu dehálaš lea sullii seammá.`(gánda, 12) `Sáhttibehtet go muitalit manne guktot leaba bidjan <span type="quote">”oažžut nugo hálidan”</span> ii nu dehálažžan?` `Danin go lea ulmmeheapmi. It don hála olbmuiguin danin go hálidat buot maid sávašit, amma nu?`(nieddaš,12) `Na manin de dahkabehtet nu?` `Mun gal jáhkán nu dahket vai ožžot nugo hálidit, muhto dat ii leat deháleamus. Beassat ovddidit oainnus lea deháleamusiid gaskkas, ahte gullet du. `(gánda,12) `Ii leat nu ahte mii boahtit deikke vai oažžut numo ieža hálidat. `(nieida,12) `Ja manin lehpet soahpan dasa ahte bidjat <span type="quote">“ahte guldalit mu”</span> bajimussii? ` `Daningo dat lea deháleamus`(nieida,12) `Mu mielas lea <span type="quote">“oažžut doarjaga”</span> deháleamus, danin go jus lea juoidá maid hálidat dadjat jađe balat dadjamis, de it goassege beasa dan ovddidit, ja dát váivvidivččii du olles eallin agi. `(nieiddas,10) `<span type="quote">”Oažžut numo hálidan”</span> ii leat deháleamus, lea dat mii guoská mearrádusaide …vuohki mo oažžut numo hálida.`(nieida, 14)</p>
<p><em type="bold">Manne mánát galggašedje beassat mearridit eanet? </em></p>
<p type="listitem">Mánát dadjet sidjiide lea dehálaš beassat leat mielde mearrideamen daningo:</p>
<p type="listitem">Lea sin eallin</p>
<p type="listitem">Lea olu vuoiggalat</p>
<p type="listitem">Gártet buoret mearrádusat</p>
<p type="listitem">Fidnet eanet dieđuid ja máhttu</p>
<p type="listitem">Oahppá olu</p>
<p type="listitem">Mielddisbuktá positivvalaš nuppástusaid</p>
<p type="listitem">Rávisolbmot oaivvildit sullii dan seammá, muhto lasihit vel:</p>
<p type="listitem">Mánáin lea vuoigatvuohta ovdánbuktit oaiviliiddiset</p>
<p type="listitem">Jáhkkimis mánát dohkkehit álkibut juhkkojuvvon mearrádusaid</p>
<p type="listitem">Lasiha diehtojuohkima ja áddejumi buohkaide</p>
<p type="listitem">Dahká sin čeahpibuin</p>
<p type="listitem">Mánáid ja ollesolbmuid gaskavuođat buorránit</p>
<p type="listitem">Addá lotnolas ovddasfástádusa</p>
<p>Muhtin rávisolbmot oidnet hehttehusaid mánáid searvamis, numo nannet sin vuordámušaid, beahttit sin, ahte rávisolbmot masset stivrejumi, lassi riskka, mánát geat geavahit ovdamuniid ja mánát geat váivašuvvet digáštallamiid sisdoalu geažil. Mo leš, eanaš rávisolbmuid mielas lea dehálaš oažžut mánáid mielde go galget mearrádusaid váldit. Go váldojit mielde doarjagiin, de sáhttá dát proseassa sihke ovdánahttit ja čeahpibuin dahkat máná.</p>
<p><em type="bold">Manne galget mánát oažžut eanet dadjamuša: </em></p>
<p>Mánát muitaledje ahte sii berrejit oažžut eanet dadjamuša danin go: *</p>
<p>Dát lea min eallin * Lea vuoiggaleabbo *</p>
<p>Ovddida buoret mearrádusaid *</p>
<p>Gávnnahit mii ain dáhpáhuvvá * Oahppá das *</p>
<p>Sáhttá buoridit áššiid</p>
<p><em type="bold">Rávisolbmot dadje midjiide ahte mánáin galgá eanet dadjamuš danin go: </em>* lea sin vuoigatvuohta * mearkkaša ahte dohkkehit mearrádusaid * mearkkaša ahte buohkat dihtet eanet * mánát ohppet searvat * sii čehppot * dát sáhttá buoridit máná ja rávisolbmo gaskavuođa * mielddisbuktá juhkkojuvvon ovddasvástádusa <span type="quote">”Mii lea du mielas ovdamunnin eanet beassat váikkuhit mearrádusaide”</span>? <span type="quote">”Mu mielas lea hui buorre, go muđui han dovddašit iežat olggobealde, ja jus dahket mearrádusaid maid it hálit, de lea unohas”</span>. (nieiddaš,9) ”Addá sidjiide ovddasvástádusa, amma, ja sii atnet luohttámuša mávssolažžan. Sii berrejit dovdat ahte eai sáhte du beahttit go lea dákkár luohttámuš.” (biebmodikšu) </p>
<p type="listitem">Hommát maŋŋá iskkadeami      Ii leat álki jorahit proseassa min bohtosiin strategijjan ovdánahttit bargovugiid ja praksii leat  álki. Jos mánát ja nuorat galget eanet beassat váikkuhit mearrádusaide, de dárbbášit duohta  geatnegasvuođaid, guottuid rievdadeami, hárjehaddama ja njuolggadusaid máŋgga dásis.    Min doaivva lea beassat váikkuhit rievdadusaide máŋggabealát doaimmain:</p>
<p type="listitem">Seminára oahppat dieđuid addit ruovttoluotta. Mii leat lágidan máŋga dákkár seminára ja bargobáji báikkálaš eiseválddiiguin; ja maid konfereanssaid gos mii  muitalat iskkadeamet birra ja juohkit dieđuid ollesolbmuide mánáid oainnuid birra.  Dát seminárat leat sisttisdoallan hárjehaddamiid mo kreatiivalaččat gulahallat  mánáiguin, ja vel mo gieđahallat riidduid gaskkal `mii livčče buoremus` ja máná  jiena.</p>
<p type="listitem">Viidásat analysat searvama oassálastinminsttaris, ja faktorat mat váikkuhit mánáid inkluderenvejolašvuođaide, joatkkašuvvet. Mii doaivut dát analysa boahtá ávkin  sihke viidásat dutkamii ja bargovugiide.</p>
<p type="listitem">Váldoprinsihpat ja rávvagat mánáidsuodjálusbálvalussii. Mis lea lagaš ovttasbargu báikkálaš eiseválddiiguin duohtandahkamis min bohtosiid, rievdaeames  bargovugiid ja praksisa. Váldoprinsihpat ja ollu rávvagat leat čilgejuvvon dán  raporttas (geahča vuolábealde).</p>
<p type="listitem">Bagádus ja hárjáhaddanneavvut ráhkaduvvojit geavaheaddjiide ovddidan dihte máná inkluderema mearridandusproseassaide.</p>
<p type="listitem">Girjjit ja artihkkalat. Čállojuvvojit mealgat artihkkalat mat gusket mánáid searvamii mearridansproseassaide, sihke akademálaš ja praktihkalaš áigečállagiidda.  Dasa lassin mii doaivut čállit girjji <span type="quote">“Mánát háleštit mávssolaš mearrádusaid birra”</span>.</p>
<p type="listitem">Jienabáddi mánáid jienaiguin. Mii leat bargamin mánáiguin ja nuoraiguin buvttadit jienabátti iskkadeamis, ja doaivvušeimmet dát buktá eambbosiidda  áddejumi dasa mo mánát jurddašit.</p>
<p type="listitem">Njuolga bargoneavvut. Mii ohcat doarjaga buvttadit ‘somás čuovvulan stohkosa’, ‘fáttá-govvakoarttaid’ ja ‘gearggat cealkka-koartta’ veahkkin buori bargovuohkái.</p>
<p type="listitem">Doaimmat iskkadeami vuođul</p>
<p type="listitem">Mii ain geahčadit dieđuid maid čohkkiimet olbmuin ja oahppat das</p>
<p type="listitem">Mii leat ráhkadan listtu evttohusaiguin sidjiide geat fuolahit mánáid</p>
<p type="listitem">Mii buvttadit hárjehaddanávdnasiid sidjiide geat barget mánáiguin</p>
<p type="listitem">Mii leat jođihan hárjehaddankurssa sosiálbargiide ja biebmodivššáriidda</p>
<p type="listitem">Mii leat hutkan doaimmaid maid ollesolbmot sáhttet geavahit mánáiguin ovttas</p>
<p type="listitem">Mii bargat muhtun mánáiguin ja nuoraiguin ovttas ráhkadit jietnabátti masa báddet maid mánát dadje iskkadeami áigge</p>
<p type="listitem">Mii čállit girjji ja muhtun artihkkaliid iskkadeamet birra     <span type="quote">“Somáš čuovvulanstohkosat”</span>  (gánddaš, 10)     <span type="quote">“Jurddaš ruovttoluotta iežat vuosttaš čuovvulančoahkkimiidda... Jos sosiálbargi bođešii ja  logašii ahte guokte vahkku geahčen galgá mis leat čuovvulančoahkkin, muhto mus lea dát  stoagus mii čilgešii buorebut, mo orušii dát du mielas”</span>?    <span type="quote">“Dat gal livčče buoret go dan maid dábálaččat barget, go dušše diktet mu čohkkát das  muhtin diimmubeale ja dušše ’bla  bla bla...’ Mun dušše gávastattan”</span>. (nieida,12)</p>
<p><em type="bold">Váldoprinsihpat </em>Dutkamet olis leat gávnnahan 12 njuolggadusa mat berrešedje leat vuođđun movttidahttit mánáid ja nuoraid geat leat fuolahusas, searvat proseassaide mat gusket mearrádusaide. </p>
<p><em type="bold">Beroštupmi </em></p>
<p>Mánát ja nuorat sávvet eanet vejolašvuođaid cealkit iežaset oainnuid ja sii sávvet ahte gullet sin. Mánáin lea álkit háleštit iežaset oainnuid birra go dan maid ollusat gáddet. Mánát ohppet go oassálastet: de eambbo sii servet, de stuorát lea vejolašvuohta ahte earát gullet sin.</p>
<p><em type="bold">Ráhkkaneapmi ja doarjja </em></p>
<p>Mánát ja nuorat dárbbášit ráhkkaneami, doarjaga ja movttidahttima buoremus lági mielde sáhttit searvat mearrádus proseassaide. Muhtun mánát eai leat hárjánan buktit ovdán iežaset oaivila, máŋga ollesolbmo eai leat hárjánan gullat mánáid ja muhtun fáttáid birra fas sáhttá leat erenoamaš lossat ja váttis hállat. Ollesolbmot fertejit fállat mánáide doarjjalaš beroštumi vai vedjet dadjat iežaset oaivila. Galggašii leat buorit vejolašvuođat oažžut advokahtaveahki.</p>
<p><em type="bold">Diehtu </em></p>
<p>Eanáš mánát ja nuorat dáhttot diehtit mo mánná. Sii dáhttot oažžut čielga ja rehálaš dieđuid movttidahttin vuogi mielde. Čilgehusat veahkehit mánáid áddet eambbo, sáhttet dadjat iežaset oaivila, nannejit sin rolla go mearrádusat galget dahkkot.</p>
<p><em type="bold">Válga oassálastimis </em></p>
<p>Mánáin ja nuorain leat iežaset dárbbut, beroštumit ja oaivilat. Sii berrešedje ieža beassat váljjet goas ja mo čoahkkimat dahje gulaskuddamat galget leat. Válga nanne vejolašvuođa duohta oassálastimii. Sis galggašii ovdamearkka dihte eanet dadjamuš čuovvulančoahkkimiin: dáhttot go oassálastit, geat vel galget oassálastit, gos čoahkkin galgá dollojuvvot ja mo áigut oassálastit.</p>
<p><em type="bold">Mánáid ja nuoraid beaiveortnet guovddážis </em></p>
<p>Mánát ja nuorat leat sosiála searvelahtut geain leat sierra vuoigatvuođat. Sis leat iežaset áigumušat. Beaivválaš mearrádusat, nugo gosa sii mannet, mákkár ustibat sis leat ja maid sii barget, sáhttet leat seammá dehálačča go guhkit áiggi mearrádusat boahtteáiggiset birra. <em type="bold">Aktiivvalaš gulahaddan </em>Máŋga máná ja nuora dán agis lohke ahte dáhtošedje aktiivvalaš gulahaddanvugiid (ovdamearkka dihte doaimmat, sárgun, čállin, láirá, eallinhistorjjá bargu) dan sadjái go dušše čohkkát ja háleštit – mii sáhttá leat láittas. Mánáid mielas lea somát searvat ságastallamiidda sosiálbargiin dahje čoahkkimiin jos geavahuvvojit doaimmat masa sáhttet searvat, ja jos olles proseassa livčče somát ja eambbo <em type="bold">fleksiivva. </em></p>
<p><em type="bold">Guoktenuppelohkái njuolggadusa mo diktit mánáid dadjat oaiviliiddiset </em></p>
<p type="listitem">Iskkadeamet bokte gávnnaimet dáid guoktenuppelogi ášši dehálažžan go mánáin  galggai leat eanet dadjamuš mearrádusaide</p>
<p type="listitem">Involvere mánáid áššiide – atte sidjiide vejolašvuođa buktit iežaset oaiviliiddiset</p>
<p type="listitem">Ráhkkanahte ja doarjja sin</p>
<p type="listitem">Atte dieđuid – muital mánáide mii dáhpáhuvvá ja mákkár válgaeavttut sis leat</p>
<p type="listitem">Divtte mánáid válljet mo dáhtošedje searvat</p>
<p type="listitem">Bija deattu dasa mii lea dehálaš mánnái</p>
<p type="listitem">Gulahatta doaimmalaččat – geavat hutkkálas doaimmaid</p>
<p type="listitem">Leage rehálaš – ii ábut jos it dáhto ahte galgá doaibmat</p>
<p type="listitem">Leage vuoiggalaš – lea dehálaš mánáide diehtit ahte leat vuoiggalaččat gieđahallon</p>
<p type="listitem">Daga áššiid nu dábálažžan go vejolaš – mánát dáhttot dábálaš eallima</p>
<p type="listitem">Doalat bearasčatnastagaid</p>
<p type="listitem">Bargga ovttas searvevuođas</p>
<p type="listitem">Leage flesibel</p>
<p type="listitem"><span type="quote">“Jos mánná jearaš, de galggašedje addit albma vástádusa ja eaige dušše dadjat, “in sáhte  dasa vástidit”</span>. (gánda, 14)      <span type="quote">“Eanášat eai leat oaidnán dan gažaldaga válddálašvuođa birra, muhto baicca gážaldaga  mearrádusváldima birra... Válddálašvuođas ii leat sáhka dušše oažžut iežat mielamiel –  dat lea sahka seaguhit mánáid prosessii”</span>. (sosiálbargi) <span type="quote">“Son (sosiálbargi) ii duođas beroš – goas mun deaivvadan iežan fulkkiiguin. Mun ohcalan  fulkkiidan hirbmosit”</span>.  <span type="quote">“Man dávjá deaivvat sin”</span>?   <span type="quote">“Dál lea 4 jagi áige”</span>. (gánddaš, 10)</p>
<p><em type="bold">Duohta geatnegasvuohta </em>Mánát ja nuorat gulahaddet buoremusat daiguin geainna leat huksen ovttasbarggu, gean dovdet ja geasa luhttet. Oassálastin mearrádus váldimii lea jođi ja ealli proseassa mii gáibida ahte joatká háhkat áiggi ja doarjaga mánáid ja nuoraid lagaš olbmuin. <em type="bold">Vuoiggalašvuohta </em>Mánát ja nuorat dáhttot gieđahallot vuoiggalaččat. Buohkat galggašedje gullot seammá ollu. Mánát ja nuorat seammá ruovttus galggašedje buohkat gieđahallot seammaláhkái. Galggášii addot buori čilgehusat dasa manne juoidá sáhttá dahkkot ja eará fas ii. <em type="bold">Dábálažžan dahkat </em>Mánát ja nuorat dáhttot eallit nu dábálaččat go vejolaš. Sii dáhttot seammá friddjavuoda ja seammá vásáhusaid go ustibiin lea. Sii eai dáhto seaguheami sosiálabarggiin menddo maŋŋit, dahje gieđahallot nu ahte olggoštuvvojit ustibiin(omd. politiijjaiskkadeami ovdal go besset ustibiid lusa). Máŋga máná, nuora ja divššára oaivvildit ahte galggašii addot eanet mearridanváldi bearrašiidda. <em type="bold">Doalahit bearašoktavuođaid </em>Máŋga máná dáhtošedje eambbo searvat mearrádusaide mat gusket dasa ahte goas besset deaivat oappaid ja vieljaid, vánhemiid, fulkkiid ja ustibiid. Go mánát fárrejit ođđa báikkiidde, de soitet dáhttut doalahit oktavuođa lagaš bearašiin ja ustibiiguin. <em type="bold">Oktasašvuohta </em>Mánáin lea buorit eavttut searvat mearrádusváldimii go lea buorre oktavuohta gaskkal máná divššáriid, vánhemiid ja sosiálbargiid. Oktasašvuohta ollesolbmuid gaskka dahká gulahallama vejolažžan, ovttasbarggu, juhkojuvvon mearrádusválddi ja čielga rájáid mánnái. <em type="bold">Fleksibilitehta </em>Mánáin ja nuorain lea dárbu gieđahallot eaŋkil olmmožin. Máŋgasis mánáin, nuorain, divššáriin ja muhtun sosiálbarggiin, cuoiggudedje ahte sii oidne sosiálavuogádaga muhtumin gággán ja byrokráhtalažžan. Jos sosiálabálvalus dáhtošii geatnegahttit iežaset mánáid ja nuoraid mearrádussearvamii, de ferte ollu rievdaduvvot nu ahte vuogádat šaddá eambbo fleksibel ja eanet bidjá máná guovddážii. </p>
<p><em type="bold">Mu buorremus sosiálbargi </em></p>
<p><em type="bold">Dutkama rávvagat </em>1. </p>
<p type="listitem">Ásahusain galggašii leat dihto vuohki mo sihkarastit ahte mánná gullo nu ollu go  vejolaš – ja sisdoallu berrešii leat:</p>
<p type="listitem">Mearriduvvon vuoigatvuohta válljet hálidit go searvat čoahkkimiidda vai eai</p>
<p type="listitem">Fuomášuhttit dadjamušvuoigatvuođa mearrádusaid ektui ja bohtosiid váikkuheapmái</p>
<p type="listitem">Fállat mánnái olbmo, gean ieš vállje, doarjjan ja hállamii su ovddas</p>
<p type="listitem">Politihkalaš geatnegasvuohta involveret máná ja sin divššáriid bálvalus geavaheami plánemii. 2.</p>
<p>Berre addojuvvot vejolašvuohta mánáide geat leat divššu vuolde deaivvadit earáiguin geat leat seammá dilis. 1. Berrejit leat ortnegat čielga molssašupmái eiseválddiin divššárii, go dat lea sávvamis. 2. Vuđolaš dárkkisteapmi berrešii dahkkot njuolggadusain máná vejolašvuođain ijastit ustibiiddis luhtte, oktan gáibádusain iskat leago ustiba luhtte oktage kriminalitehtas dubmehallon. 3. Muhtun mánnái gii leat bures ásaiduvvon guhkesáigásaš ásahussii, berrešedje eiseválddit árvvoštallat galget go unnidit dahje heivehit earálahkái daid formála čuovvulančoahkkimiid. (Soaitá maid leat dárbu čuovvulit biebmovánhemiid áddejumi ásahusa birra.) 4. Doaibmaolbmuin geain lea oddasvástádus plánet ja čuovvulit čoahkkimiid, berrejit movttidahttot dahkat čoahkkimiid eanet eahpeformálalažžan ja suohttasin mánáide. 5. Njuolga bargu mánáiguin ferte leat čielgasit mearriduvvon oassi sosiálbargi doaimmas, masa lea dilli, oahpahus ja rivttes neavvut. 6. Divššárat berrejit oažžut vejolašvuođa oahpahussii iešguđetgelagán beliin mánáid oasselastimis mearrádusain ja rájáidbidjamis. <span type="quote">“Mu mielas lea suohtas go sosiálbargi boahtá ja jearrá mánáin “lea go buot ortnegis?”</span> ja ahte sii besset háleštit iešnassi – dat lea buorre. Ii mihkege leat čihkkojuvvon gitta uvssaid duohken šat, ja nu gal leamaš menddo ollu... Lea buorre go mánát besset háleštit, leamaš menddo ollu mii lea dáhpáhuvvan gitta uvssaid duohkin”. (biebmodivššár)</p>
<p type="listitem">Dutkamuša ávžžuhusat</p>
<p type="listitem">Fertejit leat čielga njuolggadusat dasa mo mánáid sáhttá gullat, e. e.: o</p>
<p>Vuoigatvuohta searvat čoahkkimiidda vai ii o</p>
<p>Vuoigatvuohta gullot ja beassat hástalit bohtosiid jos it leat ovttaoaivilis o</p>
<p type="listitem">Vuoigatvuohta doarjagii dahje ášševuoddjái čoahkkimiin</p>
<p type="listitem">Mánát ja divššárat berrejit oažžut vejolašvuođa oassšlastit bálvalusaid plánemis.</p>
<p type="listitem">Berre leat vejolaš <span type="quote">“mánáide geat leat geahču vuolde”</span> deaivvadit.</p>
<p type="listitem">Divššáriin livčče galgan leat stuorát vejolašvuohta dahkat mearrádusaid.</p>
<p type="listitem">Njuolggadusat berrešedje rievdaduvvot nu ahte livččii álkit mánáide beassat ijastit ustibiiddiset luhtte.</p>
<p type="listitem">Čuovvuleapmi galggašii eanet fleksibel mánáid várás geat leat bissevaččat ásahuvvon.</p>
<p type="listitem">Berrešedje leat vuogit mo dahkat čoahkkimiid ráfáleabbon ja suohttaseabbon mánáide.</p>
<p type="listitem">Sosiálbarggiin berrešii leat eambo oahpahus ja doarjja mánáiguin bargat.</p>
<p type="listitem">Divššáriin berre leat oahpahus heivehuvvon bearášmearrádusaide ja njuolggadus ráhkadeapmái. <span type="quote">“Mii leat leamaš lihkolaččat geat easkka leat ožžon diekkár dieđu go”</span><span type="quote">”gávdnet čovddosa  ovttas.”  Sosiálbargi logai ”mun in hálit mearridit juoidá maid mii diehtit ii boađe doaibmat. Go  biebmovánhemat ja dat rivttes vánhemat dovddadit – dis lea nubbi nuppi  telefuvdnanummir – gávdnet čovdosa ovttas.” De jos mánná lohká “mus lea miella  deaivat eatni odne”</span><span type="quote">“mus lea miella  deaivat eatni odne”</span> de sáhtát riŋget ja dadjat <span type="quote">“du mánás lea miella oaidnit du odne, lea  go dus dilli deaivat su?”</span>, ja dat doaibmá ollu buoret dán láhkái”. (Biebmodivššár)</p>
<p type="listitem">Dutkamis duohtadillái    Go dát njuolggadusat ja rávvagat galget duohtan dahkkot, de lea dehálaš smiehttat maid  sáhtát ovddidit eaŋkil olbmon ja mánásuodjalusa ovddas gos barggat. Bidjat prinsihpaid  doibmii gáibida doaimmalašvuođa máŋga dásis</p>
<p type="listitem">Ráhkadahttit áigumušaid ja doaibmaplánaid mánásuodjalussii</p>
<p type="listitem">Strategiijjat bidjat sániid doibmii</p>
<p type="listitem">Hárjehaddanbagadus</p>
<p type="listitem">Oahpahus</p>
<p type="listitem">Ressurssat</p>
<p>Lea movttidahtti go buot čieža eiseválddit geat serve min iskkadeapmái, leat bidjan doaimmaid johtui ovddidan dihte mánáid vuoigatvuođaid dahje ášševuoddjebálvalusaid, dahje lea ovddidišgoahtán njuolggadusaid nannen dihte mánáid oassálastima. <span type="quote">“Lei go somá ráhkadit girjji”</span>? <span type="quote">“Dat lei álkit ja in dárbbášan hállat, go mun ráhkadin muitalusa govvagirjjiin. Mun liikojin dasa hirbmat bures, det lei munnje ávkin ja jos šáddá váivi, de sáhtán dušše geahčastit girjjis ja de loktan mokta.”</span>. (nieiddaš, 10) <span type="quote">“Sáhttet go sosiálbargit veahkehit du dadjat dan maid hálidat”</span>? <span type="quote">“Juo, muhtun láhkái – jos leat dovdan sin guhká”</span>. (nieiddaš, 9) <span type="quote">“Mun jáhkán ahte buoremusat liikojit vuoiggalašvuhtii”</span>. (biebmodivššár) <span type="quote">“Mu mielas galggašedje guldalit buohkaid seammá láhkái.”</span> (gánda, 12) <span type="quote">“Jos mánná ii ... Dat dušše vuoigŋá, borrá ja oađđá. Dat ii leat eallin”</span> (biebmodivššár) <span type="quote">“Galggášii guldaluvvot vaikko man boaris de leš... Mun in beroš agis, jos ležžet váttisvuođat de galggašit guldaluvvot vaikko mo de leš. Dat ii sáhte leat nu ahte jos leat 8 jagi de ii leat nu váralaš, amma ii”</span>? (nieida, 12) <span type="quote">“Nu go mun ballagoađán go galggan vuolgit gosa nu go in dovdda daid olbmuid... Mun dovden dego váldojin eret eatnistan ja in goassege šat galgan su oaidnit fas”</span>. (gánda, 11) <span type="quote">“Dat ledje máŋga ášši mat eai goassege dáhpáhuvvan – ovdamearkkadihte ahte mun dáhtton oaidnit vieljan ja oappán oktii mánus, nu ii šaddan goassige, mun deiven sutno oktii juohke guđát vahkku. Mun hálidivččen orrut divššáran luhtte, muhto dan gal in sáhte”</span>. (gánda, 14)</p>
</body></document>
