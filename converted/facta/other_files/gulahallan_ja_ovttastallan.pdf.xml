<document xml:lang="sme" id="no_id"><header><title>GULAHALLAN JA OVTTASTALLAN</title><genre code="facta"/><author><person firstname="" lastname="Nasjonal kompetansetjeneste for Aldring og helse" sex="unknown" born="" nationality=""/></author><year>2019</year><wordcount>965</wordcount><conversion_status type="standard"/><availability><license type="standard"/></availability><origFileName>https://aoh-prod.s3.amazonaws.com/documents/GULAHALLAN_JA_OVTTASTALLAN_Kommunikasjon_og_samv%C3%A6r_nordamisk_At1znFT.pdf</origFileName><parallel_text xml:lang="nob" location="kommunikasjon_og_samvaer.pdf"/><parallel_text xml:lang="sma" location="govlesadteme_jih_ektesne_aarrodh.pdf"/><parallel_text xml:lang="smj" location="guladallam_ja_saebrastallam.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">GULAHALLAN JA OVTTASTALLAN </em></p>
<p>FÁDDÁÁRKA</p>
<p>Demeansadávda dávjá mielddisbuktá stuorra rievdadusaid demeansabuohccái ja lagamuš oapmahaččaide. Maiddái ustibiidda ja eará oahppásiidda váikkuha unnit eanet. Lea lunddolaš moraštit ja dovdat eahpesihkarvuođa boahtteáiggi hárrái. Olusat sáhttet šlundut, suhttat ja vuorjašuvvat. Sáhttet čuožžilit sihke frustrašuvdna ja riiddut, ja dát čuohcá ovttasdoaibmamii. Okta reakšuvdna sáhttá leat geassádit eret ja garvit oktavuođa. Rabasvuođadássi demeanssa birra lea iešguđetlágan demeansabuhcciid ja sin bearrašiid gaskkas. Eatnašiidda lea diehtojuohkin lagaš birrasii ja oktavuohta lagaš birrasiin buorre. Doaimmat ja sosiála oktavuohta leat dehálaččat. Sáhttá illudahttit joatkit oahpes doaimmaiguin. Oapmahaččat, dearvvašvuođabargit ja earát sáhttet veahkehit dárbbašlaš vehkiin ja doarjagiin. Teknologiija ja veahkkeneavvut sáhttet maiddái dagahit oadjebasvuođa ja iešheanalašvuođa. <em type="bold">Dehálaš árgabeaivvis </em>Buohkat dárbbašit vásihit máhtestuvvama ja leat ávkin earáide. Lea lossat vásihit ahte olmmoš ii anit sosiála oktavuođain. Buorit bottut ja searvevuohta sáhttet nannet iešdovddu ja árvvu. </p>
<p>Demeansabuohccit eai masse buot máhtuid. Buohkaide lea buorre dovdat ahte olmmoš ain mearkkaša juoga earáide. Seammás lea buorre okto lihkostuvvat doaimmaiguin. Páraide ja bearrašiidda lea dávjá dehálaš ain bargat oktasaš doaimmaid árgabeaivvis nu guhkás go lea vejolaš. Dát sáhttá gáibidit lassi láhčima olbmuin birra. </p>
<p type="listitem">Mearkkašahtti gulahallan- ja  ovttastallanrievdadusat  Fuomášupmi– Konsentreret máŋga ášši birra  sáhttá leat váttis.    Oahppan ja muitu– Ođđa dieđut eai muitojuvvo  nugo ovdal. Sáhttá leat álkit dovdát go muitit. Go  muitá, de muitá dáhpáhusaid dahje namaid  muittuhusaid dahje eará veahki haga. Go galgá  dovdát, de geavahuvvojit detáljat birrasis  veahkehit muitit.  Giella– Váttisvuođat áddet, hállat ja gávdnat  rivttes sániid. Olmmoš dávjjimusat muitá álkit  eatnigiela go giela man lea oahppan maŋŋelis  eallimis.    Áiccut– Oaidnu, gullu, haksu ja máistináicu  sáhttá hedjonit.      Demeanssain šaddá dađistaga váddásat muitit ja  áddet maid earát dadjet, erenoamážit go olusat leat  das ja hállet oktanaga. Danne lea dehálaš váruhit  ahte eai šatta menddo olu jienat ja dáhpáhusat mat  sáhttet muosehuhttit dili. Dávjá lea dárbu  geardduhit dieđuid. Demeansabuohccái sáhttá leat  váttis vástidit váttes gažaldagaide, ákkastallat ja  ieš muitalit nu olu. Dalle sáhttá leat muittuid  mielde muitalit fearániid ja dáhpáhusaid buorre  gulahallanvuohki. Oapmahaččaide ja earáide lea  ávkkálaš smiehttat mo sii buoremusat sáhttet  gulahalat juogadettiin vásáhusaid, áddet ja  áddehallat.    Gulahallanrávvagat</p>
<p type="listitem">Geavat oanehis, álkes cealkagiid, garvve abstrákta doahpagiid ja čilgehusaid.</p>
<p type="listitem">Ale hástal muitomassima, ale jeara <span type="quote">«Muittát go …?»</span></p>
<p type="listitem">Ale jearat váttes gažaldagaid nugo <span type="quote">«Manne …?»</span> <span type="quote">«Mo …?»</span> ja <span type="quote">«Gii …?»</span>, mat gáibidit  ahte olmmoš muitá.</p>
<p type="listitem">Leage čielggas, hála álkes giela ja hála ovtta fáttá birra háválassii.</p>
<p type="listitem">Ale muital dárbbašmeahttun dieđuid.</p>
<p type="listitem">Veahket go gulahallan bisána, muhto ale hállagoađe ieš okto.</p>
<p type="listitem">Geavat čielga rumašgiela.</p>
<p type="listitem">Bija buori dili ovttastallamii ja váldde gulul.</p>
<p>Nannejuvvon iešdovdu</p>
<p>Vásihit buriid bottuid</p>
<p>Máhtestuvvat ja leat ávkin</p>
<p>Ovttastallat iežas lagamuččaiguin</p>
<p>Tema-ark: <em type="italic">Kommunikasjon og samvær </em></p>
<p>Språk: Nordsamisk</p>
<p><em type="bold">Referánssat/Girjjálašvuođaevttohusat: Aldring og helse </em>: <em type="italic">Utfordringer og muligheter – samvær med personer med demens </em>, (2013), <em type="italic">Jeg er minnene mine </em>(2017), Dvd-en <em type="italic">Kommunikasjon og holdninger </em>(2012) <em type="bold">Nasjonalforeningen for folkehelsen </em>: <em type="italic">Håndbok for pårørende </em>(2017) <em type="bold">Utviklingssenter for sykehjem og hjemmetjenester for den samiske befolkningen i Finnmark </em>: <em type="italic">Hva skal jeg gjøre i dag, tro? </em>(2013) Nasjonal kompetansetjeneste for Aldring og helse lea ráhkadan fáddáárkka Dearvvašvuođadirektoráhta gohččuma vuođul, ja dat lea oassi Demeansaplána 2020 oapmahašdoaibmabijuin. Čállán:Per Kristian Haugen, Kirsti Hotvedt, Reidun Ingebretsen. <em type="bold">Almmuhuvvon: 11.01.19 </em></p>
<p><em type="bold">Erenoamáš hástalusat gulahallamis </em>Muhtumin šaddet ságastallamat ja oktavuođadoallan erenoamáš váddásat go demeansabuohccis ja su oapmahaččain lea goabbatlágan áddejupmi duohtavuođas. Sáhttet leat iešguđet oainnut dasa mii lea daddjon ja dahkkon, dili árvvoštallan, ja mii vehkiid dárbbašuvvo. Go juoga vajálduvvo, de hárve ábuha čuoččuhit alddis riektan. Olu oapmahaččat váibet go seamma fáttát ja gažaldagat geardduhuvvojit. Erenoamáš hástalussan sáhttá leat go galgá váldit vuhtii vihkumiid ja sivahemiid (omd. boasttugovahallamat suoládeami ja oskkáldasmeahttunvuođa birra). Seamma gusto maiddái go demeansabuohcci čilge áššiid ja váldá vuhtii gean nu / juoga nu mii ii leat das (hallusinašuvnnat). Dákkár oktavuođain lea erenoamáš dehálaš ahte oapmahaččain lea soames geainna sáhttet háleštit ja ahte ožžot rávvagiid ja veahki dearvvašvuođa- ja fuollabálvalusas. <em type="bold">Oahpes áššiid ávkkástallan </em>Maiddái maŋŋá go olmmoš lea ožžon demeanssa, de eatnašat liikojit buđaldit oahpes áššiiguin. Oapmahaččaide ja earáide lea dávjá jierpmálaš váldit ovttaskas olbmo historjjá, kultuvrra ja giela vuolggasadjin. Oahpes sajit ja biergasat sáhttet boktit muittuid ja leat buorre vuolggasadjin ságastallamiidda ja searvevuhtii. Okta ráva sáhttá leat aktiivvalaččat váldit ovdan oahpes fearániid ja dáhpáhusaid, hállat lagaš fulkkiid ja eará dehálaš olbmuid birra. Ságastallamat das mat leat ja leat leamaš dehálaččat eallimis ovdal, sáhttet leat mielde duođašteamen ovttaskas olbmo historjjá ja árvvu. Lea dehálaš čájehit áddejumi ja gierdavašvuođa. Ii dárbbaš álo nu galle sáni dadjat ovdalgo vásiha oktiigullevašvuođa. Olbmuide geat leat čadnon lundui, elliide ja ealáhusárbevieruide, sáhttet dat leat buorre vuolggasadji ságastallamiidda ja doaimmaide. Dás sáhttet oapmahaččat ja earát leat mielde boktimin muittuid. Go giella hedjona, de lea vuogas smiehttat mo sáhtášii <em type="bold">stimuleret áiccuid </em>nu, ahte dat heivejit ovttaskas olbmui. </p>
<p>Geahččat govaid ja filmmaid oahpes báikkiin ja olbmuin. Ilosmuvvat luondduvásáhusain, liđiin ja ivnniin. Guldalit musihka, divttaid, lávlagiid ja luđiid sáhttá stimuleret lávlumii ja dánsumii ja hábmet searvevuođa ja ilu. Haksit ja máistit oahpes biepmu sáhttá addit dovdámuša ja duođašteami. Seamma gusto maiddái eará hájaide ja máisttuide mat dovdá. Dovdat lieggasa ja galbmasa, ávdnasiid, roavgguid ja áinnas liikeoktavuohta guoskkaheami bokte sáhttá boktit muittuid ja addit duođašteami. Lihkadeapmi boktá muittuid, ja ovddeš attáldagat sáhttet boahtit ovdan oahpes dilálašvuođain, nugo dáigesotkemis, láhttiid luvdemis, elliid dikšumis dahje dáidá dánsestit. Go láhčá dili iešguđet doaimmaide mat heivejit ovttaskas olbmui, de sáhttet oapmahaččat ja earát leat mielde ráhkadeamen vásáhusaid mat addet dovdámuša ja duođašteami. Dát sáhttá loktet iešdovddu. <em type="bold">Rabasvuohta </em>Rabasvuohta bearrašii, ustibiidda, kránnjáide ja oahppásiidda álkidahttá dan ahte oažžut áddejumi dillái. Maiddái bearaš ja fierpmádat dárbbaša máhtu demeanssa birra vai sáhttet veahkehit ja doarjut árgabeaivvis. Deaivvadit earáiguin geat leat sullasaš dilis, muitalit iežas vásáhusaid birra ja guldalit earáid vásáhusaid lea dehálaš olu oapmahaččaide. Sihke dearvvašvuođa- ja fuollabálvalusain ja eaktodáhtolaš servviin leat fálaldagat. Oapmahašskuvllat ja ságastallanjoavkkut leat ovdamearkkat forumaide gos oapmahaččat sáhttet oažžut buriid rávvagiid ja oahppat guhtet guoimmisteaset. Fálaldagain ja bálvalusain lea dehálaš váldit vuolggasaji ovttaskas olbmo duogážis, eallinvuogis ja árbevieruin. Máhtus olbmo historjjá ja kultuvrra birra lea stuorra árvu vái sáhttá fállat personguovdilaston fuola ja doaimmaid mat leat jierpmálaččat. </p>
</body></document>
