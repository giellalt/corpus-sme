<document xml:lang="sme" id="no_id"><header><title>DEMEANSSA BIRRA</title><genre code="facta"/><author><person firstname="" lastname="Nasjonal kompetansetjeneste for Aldring og helse" sex="unknown" born="" nationality=""/></author><year>2019</year><wordcount>840</wordcount><conversion_status type="standard"/><availability><license type="standard"/></availability><origFileName>https://aoh-prod.s3.amazonaws.com/documents/DEMEANSSA_BIRRA_Om_demens_nordsamisk_SibWcOY.pdf</origFileName><parallel_text xml:lang="nob" location="om_demens.pdf"/><parallel_text xml:lang="sma" location="demensen_bijre.pdf"/><parallel_text xml:lang="smj" location="demensa_birra.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">DEMEANSSA BIRRA </em></p>
<p>FÁDDÁÁRKA</p>
<p>Eanaš boares olbmot ožžot demeanssa, ja riska oažžut demeanssa lassána dađistaga go boarásmuvvá. Vaikko demeansa hárve šaddá ovdal penšuvdnaagi, de sáhttet maiddái nuorat olbmot vuollil 65 jagi oažžut demeanssa. Demeansa lea máŋggaid iešguđet dávddaid oktasašnamahus. Go lea demeansa, de leat nuppástuvvamat vuoigŋašiin. Vuoiŋŋašseallaid oktavuohta billašuvvá ja vuoiŋŋašseallat jápmet. Demeansa dábálaččat ovdána veahážiid mielde máŋggaid jagiid badjel. Leat stuorra erohusat olbmos olbmui man jođánit ja mo dávda ovdána. <em type="bold">Demeanssa vuosttaš dovdomearkkat Muitu </em>Demeanssa dábáleamos symptoma lea ahte muitu hedjona. Šaddá losit muitit dan mii dáhpáhuvai moatti tiimma dassái dahje moatti beaivvi áigi dassái. Olusat sáhttet almmatge muitit áššiid mat dáhpáhuvve máŋga jagi dassái. Orienteren Sáhttá leat váttis áddet áiggi ja diehtit gos olmmoš lea. Giella Demeansabuohccit eai álo oaččo ovdan dan maid háliidit dadjat. Olmmoš sáhttá rahčat áddet sániid ja dan maid earát dadjet. Beaivválaš barggut Demeansabuohcci ja oapmahaččat fuomášit ahte leat váddásat bargat beaivválaš bargguid nugo gieđahallat ruđa, bassaladdat ja málestit. Sáhttet čuožžilit váralaš dilálašvuođat, ovdamearkka dihtii go lea sáhka sihkkarvuođas ruovttus ja biilavuodjimis. <em type="bold">Láhttenvuohki </em>Láhttenvuohki ja luondu sáhttá rievdat ja sáhttet čuožžilit váttes dilálašvuođat eahpekritihkalaš láhttema geažil. Oktavuohta ja ovttastallan Rievdadusat sáhttet váikkuhit gulahallamii ja ovttastallamii. Demeansabuohcci perspektiiva ja áddejupmi rievdá dávdda áigge ja dat ovdána iešguđet láhkai iešguđet demeansadávddain. </p>
<p><em type="bold">Iešguđetlágan demeanssat </em></p>
<p>Alzheimera demeansa lea dábáleamos demeansadávda, ja dat ovdána dávjjimusat njozet máŋggaid jagiid badjel. Erenoamážit billašuvvet oasit mat leat dehálaččat muitui, árrat. Vaskuleara demeanssa sivvan leat hehttehusat varrajohtimis vuoiŋŋamaččaide dávjjimusat varrabunci dahje vuoiŋŋašvardima geažil. Demeansasymptomat rievddadit das man stuorrát vahágat leat ja gos vuoiŋŋamaččain dat leat. Frontotemporála demeanssa sivvan leat vahágat vuoiŋŋamaččaid ovdaosiin, ja daid dovdomearkkat leat rievdadusat láhttenvuogis ja luonddus. Muitu gal sáhttá leat oalle buorre. Dát lea dábáleamos demeansa olbmuin geat leat vuollil 50 jagi. Demeansa lewygáhppálagaiguin šaddá go vuoiŋŋašgarra ja čiekŋalat oasit vuoiŋŋamaččain vaháguvvet. Muitinváttisvuođaid lassin leat dánlágan demeanssa dovdomearkkat neahkameahttumiid oaidnin, gozuidvuohta rievddada ja oađđindábit muosehuhttojuvvojit. Dasa lassin sáhttet čuožžilit rumašlaš symptomat nugo stiivvisvuohta ja hilljánvuohta. Leat maiddái olu eará dilit mat sáhttet addit demeansalágan symptomaid, nu ahte vuđolaš guorahallan lea dehálaš ovdalgo doavttir bidjá pasientii demeansadiagnosa. Eai gávdno dálkasat mat sáhttet dálkkodit demeanssa, muhto gávdnojit dálkasat mat muhtumiidda sáhttet maŋidit symptomaovdáneami ja buoridit olbmo muhtun áigodahkii. Heivehuvvon biras, lihkadeapmi ja eará jierpmálaš doaimmat leat dehálaččat vai olmmoš sáhttá doaibmat buoremus lági mielde árgabeaivvis. <em type="bold">Doavttiriskkadeapmi ja guorahallan </em></p>
<p>Tema-ark: <em type="italic">Om demens </em></p>
<p>Språk: Nordsamisk</p>
<p><em type="bold">Referánssat/Girjjálašvuođaevttohusat: Aldring og helse </em>: Hva er demens? (2018), Demens – sykdommer, diagnostikk og behandling (2018), Tema-arkene <em type="italic">Rettigheter og tjenester </em>og <em type="italic">Vergemål – Legalfullmakt - Fremtidsfullmakt </em><em type="bold">Nasjonalforeningen for folkehelsen </em>: <em type="italic">Fakta om demens (2016) </em>og <em type="italic">Har du demens?(2016) </em><em type="bold">Helsedirektoratet: </em><em type="italic">Nasjonal faglig retningslinje om demens (2017) </em></p>
<p>Nasjonal kompetansetjeneste for Aldring og helse lea ráhkadan fáddáárkka Dearvvašvuođadirektoráhta gohččuma vuođul, ja dat lea oassi Demeansaplána 2020 oapmahašdoaibmabijuin. Čállán:Per Kristian Haugen, Kirsti Hotvedt, Reidun Ingebretsen. <em type="bold">Almmuhuvvon: 11.01.19 </em></p>
<p>Lea dehálaš doavttiriskkademiin go balaha demeanssa. Diagnosabidjan lea dehálaš danne go: 1. Olmmoš sáhttá gávdnat vejolaš eará sivaid muittohuvvamii, nugo deprešuvdna, šattolmasat, infekšuvnnat ja dálkasiid liigeváikkuhusat, maid sáhttá dálkkodit. 2. Muhtun demeansasymptomaid sáhttá dálkkodit, nugo hallusinašuvnnat, balu ja depressiiva symptomat. 3. Muhtun dálkasat sáhttet leat áigeguovdilat geahpedit muhtun demeansasymptomaid dahje eastadit ođđa vuoiŋŋaščaskkástagaid. 4. Šaddá álkit addit rivttes dieđuid demeansabuhcciide ja sin oapmahaččaide. 5. Demeansabuohccit ja sin oapmahaččat besset vissásit diehtit jus balahit demeanssa, ja dat sáhttá álkidahttit beaivválaš eallima plánema. 6. Šaddá álkit lagaš birrasii áddet dili, vai demeansabuohcci ja oapmahaččat sáhttet oažžut doarjaga bearrašis ja fierpmádagas ja heivehuvvon dearvvašvuođa- ja fuollabálvalusaid.</p>
<p>Dearvvašvuođadirektoráhtta lea ráhkadan nationála fágalaš njuolggadusaid demeanssa birra. Doppe ávžžuhuvvo earret eará ahte gielda berre ásahit ortnegiid vai sihkkarastá demeansabuhcciid guorahallama ja čuovvoleami, ja vai oapmahaččaide fállojuvvo čuovvoleapmi. Váldonjuolggadussan ávžžuhuvvo ahte pasieantta fástadoavttir ovttas gieldda eará dearvvašvuođa- ja fuollabálvalusa bargiiguin guorahallet jus pasieanttas balahit demeansa. Fágalaš njuolggadusaid vuođul berre spesialistadearvvašvuođabálvalusa guorahallat olbmuid jus balahuvvo demeansa, maiddái go lea sáhka váttes/eahpedábálaš/earálágan áššiin nugo kognitiiva massin, nuorat olbmot vuollil 65 jagi. Dát gusto maiddái go olbmo giella, oahppodássi ja/dahje kultuvra heađuštit guorahallama vuođđodearvvašvuođabálvalusas.</p>
<p>Guorahallamis leat sihke fysalaš iskkadeamit, varraiskosat ja govvaguorahallamat vuoiŋŋamaččain. Iskkadeamit sáhttet maiddái almmustahttit leat go eará sivat dáhpáhuvvi rievdadusaide. Dasa lassin kártejuvvojit maiddái muitu ja giella psykologalaš iskosiiguin ja doaibmamii árgabeaivvis. <em type="bold">Čuovvoleapmi go lea ožžon diagnosa </em>Doaktáris dat lea váldoovddasvástádus sihkkarastit guorahallama ja medisiinnalaš čuovvoleami. Dasa lassin sáhttá gielda organiseret oasi bálvalusain nugo fágaidrasttildeaddji joavkku/koordináhtora mii veahkeha doaktára guorahallat ja láhčá dili fállat čuovvoleami ruovttus maŋŋá go pasieanta lea ožžon demeansadiagnosa. Gieldda dearvvašvuođa- ja fuollabálvalusat galget leat ollislaččat ja koordinerejuvvon. Dearvvašvuođa- ja fuollabargit galget láhčit dili nu ahte demeansabuohcci individuála vuoigatvuođat, preferánssat ja dárbbut áimmahuššojuvvojit personguovdilastin fuola ja dálkkodeami/divššu bokte. Go olmmoš oažžu demeansadiagnosa ja danne dárbbaša bálvalusaid gielddas, de lea dehálaš ahte sihke pasieanta ja oapmahaččat dovdet moanaid vuoigatvuođaid. Dađistaga go dávda ovdána, de demeansabuohccit dárbbašit eanet ahte eanet veahki áimmahuššat iežaset áššiid, nugo nannet ekonomiija ja/dahje dahkat dehálaš mearrádusaid persovnnalaš dili hárrái. <em type="bold">Heivehuvvon dieđut </em>Olbmos lea vuoigatvuohta oažžut dárbbašlaš dieđuid mat leat heivehuvvon pasieantta kultur- ja gielladuogážii vai pasieanta ádde dieđuid sisdoalu. Sámegielat dearvvašvuođabargit dahje dulka sáhttet leat dárbbašlaš doaibmabijut ollašuhttit dán vuoigatvuođa pasieanttaide geain lea sámi kultur- ja gielladuogáš. Sámelága § 3-5 addá vuoigatvuođa oažžut bálvalusa sámegillii, jus dan háliida, báikkálaš ja guovlulaš almmolaš dearvvašvuođa- ja sosiálaásahusain sámegiela hálddašanguovllus. </p>
</body></document>
