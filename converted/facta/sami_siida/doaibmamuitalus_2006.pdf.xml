<document xml:lang="sme" id="no_id"><header><title/><genre code="facta"/><author><unknown/></author><year>2006</year><wordcount>521</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/doaibmamuitalus_2006.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Sámi Siida rs.</p>
<p xml:lang="deu">   <em type="bold">SÁMI SIIDDA DOAIBMAČILGEHUS 2006 </em></p>
<p><em type="bold">1. Oppalohkái </em></p>
<p>Sámi Siida lea joatkán Ohcejoga guovllu sámiid sosiálalaš, vuoigatvuođalaš,  kultuvralaš ja almmolaš ekonomálaš vuoigatvuođaid ovddidanbarggu nugo njuolggadusat geatnegahttet. Maiddái oktasašbargu rastá riikkaid rájá lea gullan searvvi bargui.</p>
<p><em type="bold">1.1. Lahttolohku </em></p>
<p>Searvvis leat badjelaš 200 lahtu ja guottitanlahtu.</p>
<p><em type="bold">1.2. Stivrra bargu </em></p>
<p>Sámi Siiddas ii leat doaimmahat, iige oktage bargi. Beaivválaš barggu fuolaha jođiheaddji ja stivra. Stivra lea ges dán áigodaga doallan logi stivračoahkkima, ja juohkán dieđu lahtuide ovtta diehtoreivve ja ruovttusiidduid bokte. Sámi Siidda ruoktosiiddut leatge searvvi deháleamos diehtojuohkingaskaoapmi maid gávdná www.samisiida.org nammasaš čujuhusas. Siidduid dikšumis lea stivra dahkan soahpamuša Raimo Länsmaniin, guhte dárbbu mielde ođasmahttá siidduid.</p>
<p><em type="bold">2. Luohttámušdoaimmat </em></p>
<p>Sámi Siida doalai jahkečoahkkima guovvamánu 18. beaivvi 2006 ja válljii stivrra ja eará luohttámušdoaimmaide ovddasteaddjiid. Čoahkkimii oassálaste 20 lahtu.</p>
<p><em type="bold">2.1 Stivra </em></p>
<p>Jouni S. Laiti, ságajođiheaddji Esko Aikio várreságajođiheaddji Torkel Rasmussen, lahttu ja čálli Birit Vuolab, lahttu Auli Järvensivu, lahttu</p>
<p>Veikko Holmberg, várrelahttu  Tauno Rasmus, várrelahttu  Maarit K. Länsman, várrelahttu  Niilo K. Länsman, várrelahttu  Marketta Vuolab, várrelahttu</p>
<p><em type="bold">2.2. Rehketdoalu dárkkisteaddji ja su várrelahtu  </em>Aslak Järvensivu, rehketdoalu dárkkisteaddji </p>
<p>Niilo Vuomajoki, várrelahttu</p>
<p><em type="bold">2.3. Ovddasteaddjit Suoma sámiid guovddášsearvvi  jahkečoahkkimii 2006 </em></p>
<p>Jahkečoahkkin válljii  stivrra ovddasteaddjin Suoma Sámiid Guovddášsearvvi jahkečoahkkimi ja Esko Aikio ja Torkel Rasmussen oassálasttiiga dasa.</p>
<p><em type="bold">2.4. Ovddasteaddji Sámiráđis </em></p>
<p>Paulina Feodoroff ovddasta Sámi Siidda Sámiráđis.</p>
<p xml:lang="smj"><em type="bold">2.5. Giellabargojoavkku  </em></p>
<p>Jahkečoahkkin válljii giellabargojovkui Ellen Ravna, Esko Aikio, Niilo Vuomajoki ja Veikko Holmberg. Stivra viiddidii joavkku ovttain lahtuin, Torkel Rasmussen, 18.9. 2006 rájes.</p>
<p><em type="bold">3. Lagideamit 3.1. Valástallan </em></p>
<p>Sámi Siida lea lágidan guokte valástallanbeaivvi mánáide giđđadálvvi ja čakčat. Goappašiid háviid ottasbarggus Sirpmá valástallanservviin ja oktii maid ovttas Kárášjoga valástallanservviin. Searvvi ovddasteaddjit leat váldán oasi Sámi meašttirčuoigamiidda ja heargegilvohallamiidda.</p>
<p>Sámi Siida doallá maid dolgespábbaspealuid Ohcejoga valástallansáles. Searvvis lea leamaš oktii vahkus várrejuvvon sálevuorru lávvardagaid d. 17.00-19.00.</p>
<p><em type="bold">3.2. Skábmadoalut </em></p>
<p>Skábmadoalut lágiduvvojedje skábmamánu 4. beaivvi Ohcejoga skuvlaguovddážis. Prográmmas lei dálvebivttasfilmma vuovttasčájalmas, ja neavttarat ožžo giitosiid ja filmmas gáhppalaga. Báikkálaš musihkkačeahpit čuojahedje ja juige. Trond Are Anti logaldallá buođđosániid birra, mánáide</p>
<p>čájehuvvui sámegielat mánáidfilmmaid, ja biergomállásat guossojuvvojedje. Doaluide oassálaste sullii</p>
<p>60 olbmo.</p>
<p><em type="bold">3.3. Álbmotbeaivedoalut </em></p>
<p>Sámi Siida lea lágidan álbmotbeaivedoaluid ovttas Sirpmá giliservviin ja dat leat vuoruid mielde ordnejuvvon Ohcejotnjálmmes ja Sirpmás. Jagis 2006 lei Sirbmá vuorru doaibmat doaluid  praktihkalaš lágideaddjin, ja 2007 lea ges Sámi Siida lágidan doaluid Ohcejotnjálmmis. Beaivái gulai kulturprográmma, beaivvi sárdni ja sámi mállásat. Doaluide oassálaste badjelaš čuohte olbmo.</p>
<p><em type="bold">3.4. Gárvofilmmat </em></p>
<p>Searvi lea rahkadahttán nuppi oanehis, 15 min guhkkošas filmma gárvodeami birra. Filmma lea dálvegárvvuid birra ja dan lea govven Inger Mari Aikio joavkkuinnis. Filbma lea oaivvilduvvon oahpahusfilbman, muhto dan lea muđuidge oalle suohtas oaidnit. Filmma vuosttaseahket lei Skábmadoaluin Ohcejogas skábmamánus 2006. Filbma čájehuvvo 2007 guovtti filbmafestiválas : Skábmagovain Anáris ja Tampere filbmadoaluin.</p>
<p><em type="bold">3.5 Sámegielat oahpahusa seminára </em></p>
<p>Sámi Siida dagai čakčat álgaga sámegielat oahpahusa seminára lágideamis Ohcejogas. Sámediggi lágidii dakkár seminára skábman Suomabeale Sámis earret eará Gáregasnjárggas.</p>
<p><em type="bold">4. Bálkkášumit </em></p>
<p>Sámi Siida lea juohkán stipeandda golmma nurrii geat leat čájehan earenoamáš beroštumi sámegiela oahppamii sihke skuvllas ja skuvlla olggobealde. Stipeandda oažžut leat: Logahaga oahppi Liisa Länsman ja 9. luohkálaččat Niillas Holmberg ja Iida Nuorgam.</p>
<p><em type="bold">5. Cealkámušat </em></p>
<p>Sámi Siida lea cealkán oaivila čealkámušaid bokte čuovvuvaš áššiin</p>
<p>4.1. Ohcejoga gáddeoasseoppalašlávva Ohcejoga gildii 4.2. Sámi konvenšuvdna Sámediggái ja Vuoigatvuođaministeriijai</p>
<p>Sámi Siida ro bealis</p>
<p>Jouni S. Laiti, ságajođiheaddji jagis 2006</p>
</body></document>