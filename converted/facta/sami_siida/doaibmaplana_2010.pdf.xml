<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <year>2010</year>
    <wordcount>1221</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.samisiida.org/govat/doc/doaibmaplana_2010.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="deu"><em type="bold">DOAIBMAPLÁNA 2010</em> </p>
    <p>
      <em type="bold">Sisdoallu </em>
    </p>
    <p><em type="italic">1. OPPALOHKÁI ............................................................................................................................3 1.1. Sámi Siida 50-jagi ávvudeapmi ................................................................................................................3 </em>1.2. Gollegiella bálkkašupmi ................................................... <em type="bold">Virhe. Kirjanmerkkiä ei ole määritetty.</em> <em type="italic">1.3. Sámeguovllu ovttasbargu .........................................................................................................................3 1.4. Servodaga ovddideapmi ...........................................................................................................................3 </em>1.5. Viidásut oahpahusa ožžodeapmi Ohcejohkii. ............... <em type="bold">Virhe. Kirjanmerkkiä ei ole määritetty.</em> <em type="italic">1.6. Sámegiela ja –kultuvrra ovddideapmi.....................................................................................................3 1.7. Diehtojuohkindoaimmat ..........................................................................................................................4 2. DOAIMMAT ...............................................................................................................................5 2.1. Valástallan ..................................................................................................................................................7 2.2. Oktasaš mátkkit .........................................................................................................................................5 2.3. Bándirieggát ...............................................................................................................................................7 2.4. Lávluneahkedat ..........................................................................................................................................5 2.5. Skápmadoalut ............................................................................................................................................5 2.6. I Deanuleagi mánáid ja nuoraid dáiddadáhpáhus .................................................................................7 2.7. Sámiid álbmotbeaivi ..................................................................................................................................5 2.8. Vánhenčoagganeapmi ...............................................................................................................................5 2.9. Giellaságastallamat ....................................................................................................................................5 2.10. Čállin-, govven- ja mediabádji .............................................................................................................6 2.11. Astoáigge teáhterdoaibma ...................................................................................................................6 </em></p>
    <p><em type="bold">3.</em> <em type="bold">SIERRA PROŠEAVTTAT .................................................. </em>Virhe. Kirjanmerkkiä ei ole määritetty. 3.1. Deanuleagi mánáid ja nuoraid valáštallan ja kulturskuvlla ................ <em type="bold">Virhe. Kirjanmerkkiä ei ole määritetty.</em> <em type="italic">3.2. Áviisaprošeakta ..........................................................................................................................................8 3.3. Ohcejoga historjjá ja báikenamat CD-Rom ..........................................................................................8 </em></p>
    <p xml:lang="vep">
      <em type="bold">1.  OPPALOHKÁI </em>
    </p>
    <p>Sámi  Siida  rs  lea  Ohcejoga  báikkálaš  sámesearvi.  Searvvi  njuolggadusaid  mielde  searvvi  ulbmiliidda  gullá Ohcejoga guovllu sámiid sosiálalaš, vuoigatvuođalaš,  kultuvralaš ja almmolaš ekonomálaš  vuoigatvuođaid ovddidanbarggu. Maiddái oktasašbargu rastá riikkaid rájá gullá searvvi bargui. Dáid ulbmiliid ollašuhttimii searvi ordne sierralagan doaluid ja deaivvademiid ja ordne doaimmaid mánáide ja nuoraide.<em type="bold"> </em></p>
    <p>Čearddalaš  iešdovddu  olis  searvi  ordne  álbmotbeaivvi  doaluid  ovttas  Sirpmá  giliservviin.  Jagis  2010  lea Sirbmá  gilisearvvi  vuorru  lágidit  álbmotbeaidoaluid  Sirbmás.  Jagis  2010  searvi  vuoruha  sámegiela ovddidandoaimmaid eandaliige nuoraid gaskkas.</p>
    <p><em type="italic">1.1. </em><em type="bold">Sámi Siida 50-jagi ávvudeapmi </em>Jagis 2009 golai 50 jagi das go sámenuoraid searvi ásahuvvui Anáris. Dát searvi lei Sámi Siidda álgosearvi ja nu sáhttáge Sámi Siida ávvudit 50-jagi. Jahki 2010 lea searvvi ávvujahki ja skábmamánus lágiduvvo 50-jagi ávvudoalut. Sulo Lemet Aikio čállán searvvi 40-jagi historjáčállosa ja dát beaiváduvvo 50-jagi čállosin.<em type="bold"> </em></p>
    <p><em type="italic">1.2. </em><em type="bold">Sámeguovllu ovttasbargu </em>Sámi  Siida  váldá  oasi  Suoma  sámiid  guovddášsearvvi  bargui  áktiivvalaččat.  Dát  sáhttá  dahkkot  omd. álgagiid dahkamiin  ja oassálastimiin čoahkkimiidda ja eará doaluide.<em type="bold"> </em></p>
    <p>Ohcejoga  sámesearvi  Sámi  Siida  lea  lahka  Sirpmá  valástallansearvvi,  Deanu  kulturskuvlla,  Issát  Saba guovddáža ja Sirpmá gilisearvvi. Dáidda ja vejolaš eará servviide ja servošiidda dollo jievddalaš oktavuohta ja fievrriduvvojit oktasaš doaimmat. Dán ovttasbarggu álkidahttima várás searvvis doibmet ruoktosiiddut ja Facebook  servoš  man  bokte  lea  álkkit  juohkit  dieđuid  dáhpáhusaid  ja  áigeguovdilis  áššiid  birra  ja  doallat oktavuođaid.</p>
    <p><em type="italic">1.3. </em><em type="bold">Servodaga ovddideapmi </em>Searvi joatká servodatáššiid ovddideami. Dát dahkko maiddái ovttas eará servviiguin ja berošteaddjiiguin. Searvi  čuovvu  jođus  leahkki  lávva-  ja  eará  servodatplánemii  guoski  gažaldagaid  aktiivalaččat  ja  geahččala váikkuhit dáidda. Ordnejuvvo dárbbu mielde oktasaš deaivvadeapmi lagaš guovllu servviiguin.  </p>
    <p><em type="italic">1.4. </em><em type="bold">Sámeskuvlla asaheapmi </em>Sámi Siida guorahallá vejolašvuođa cegget priváhta davvisámegielat sámeskuvllaid Ohcejoga gildii. </p>
    <p><em type="italic">1.5. </em><em type="bold">Sámegiela ja –kultuvrra ovddideapmi </em>Sámi  Siidii  mieđihuvvui  jagi  2008  Gollegiella  bálkkašupmi.  Giellabálkkašupmi  mieđihuvvo  ovttaskas olbmuide dahje servošiidda mat leat bidjan erenomaš ollu návccaid sámegiela seailluheapmái, ovddideapmái dahje  gárggiideapmái.  Sámi  Siida  juogadii  bálkkašumi  ubmisápmelaš  Henrik  Barrukkin.  Bálkkašupmi movttiidahttá searvvi bargat ain viidásabbot sámegiela ovdii. </p>
    <p>Searvi juohká sámegielat skuvlalaččaide stipeanttaid sin movttidahttiimii geavahit aktiivalaččat sámegiela ja váldit lasi oahpu.</p>
    <p>Searvvi buot doaimmat lágiduvvojit sámegillii. Erenomaš dáhpáhusas geavahuvvo maid suomagiella.</p>
    <p>Searvi bargá nannosebbot sámegiela ovddideapmin eandalitge mánáid ja nuoraid gaskkas. Searvvi mánáid- ja nuoraiddoaimma <span type="quote">“Deanuleagi mánáid ja nuoraid valáštallan ja kulturskuvlla”</span> ulbmilin lea movttiidahttit mánáid ja nuoraid geavahit sámegiela ja dovdat čeavláivuođa sámekultuvrras.</p>
    <p><em type="italic">1.6. </em><em type="bold">Diehtojuohkindoaimmat </em>Searvi  lea  rahkadahttán  ruoktosiidduid  internehttii  (www.samisiida.org)  jagis  2005.  Diibmá  ostojuvvui ruoktosiidduide  geavahančoavddus  nu  ahte  siidduid  sáhtášedje  eambbosat  beaivádit.  Diehtojuohkin  lea álkkimus ja beaktil interneahta bokte. Siidduin muitaluvvo searvvi doaimmaid birra ja sáhttá almmustahttit cealkámušaid,  beavdegirjjiid  ja  doaibmaplánaid.  Daid  bokte  sáhttá  maiddái  gulahallat  lahttuiguin  ja  eará servviiguin ja almmustahttit eará lagaš servviid almmuhusaid sin dahpahusaid birra. Ruoktosiidduid sáhttá geavahit  ávkin  servviid  gaskašas  gulahallama  buorideamis.  Siidduid  bokte  sáhttá  maid  alggahit  Ohcejoga sápmelaččaide guoski ođđasiid buvttadeami  ja vejolaččat web-áviisa almmustahttima.  </p>
    <p>Sámi  siida  lea  maid  čohkken  oktii  visot  Ohcejotnjálmmi  ja  Sirbmá  valáštallandoaimmaid,  ráhkadahtán almmuhusa  ja  juohkán  dan  viidát  Ohcejogas  ja  Sirbmás.  Searvi  joatká  dákkár  diehtojuohkindoaimmain maid jagis 2010.</p>
    <p xml:lang="nob">
      <em type="bold">2.  DOAIMMAT </em>
    </p>
    <p><em type="italic">2.1. </em><em type="bold">Oktasaš mátkkit </em>Sámi Siida lágida oktasaš mátkkiid searvvi lahttuide.<em type="bold"> </em></p>
    <p><em type="italic">2.2. </em><em type="bold">Lávlun- ja juoiganeahkedat </em>Sámi Siida lágida sámegielat lávluneahkediid. Ulbmiliin lea čohkket boares olbmuid,  bearrašiid, mánáid ja nuoraid  ovttas  lávlut  sámegielat  lávlagiid,  juoigat  ja  káfestallat.  Dán  oktavuođas  Sámi  Siida  čohkke sámegielat  lávlagiid  gihpagin.  Searvi  guorahallat  sámegielat  doarjjamateriála  lávluneahkediidda.  Oččodit maid Karaoke teavsttaid. </p>
    <p><em type="italic">2.3. </em><em type="bold">Skábmadoalut </em>Sámi siidda lea lágidan moanaid gerddiid skábmadoaluid man ulbmilin lea ovddidit sámi báikkálaš kultuvra, čohkket  olbmuid  návddašit  luođis,  musihkas  ja  dáidagis  sihke  virkosmahtit  olbmuid  skápmaáigge. Skábmadoaluin  lágiduvvo  nuoraide  bándileaira  ja  konsearta-  ja  diskoeahket.  Sábmadoaluide  gullá árbevirolaččat  sámi  mállásat  man  ovdal  lágiduvvo  bándileaira  loahpahankonsearta  besset  fas  joatkkit eahkeda.   </p>
    <p><em type="italic">2.4. </em><em type="bold">Sámiid álbmotbeaivi </em>Sámiid álbmotbeaivi 6.2.2010 ordnejuvvo Sirbmás. Sámi Siida lea juo álbmotbeaivvi ásaheami rájes ordnen ávvodoaluid  ja  dat  leat  sajáiduvvan  bures  maiddái  hámi  dáfos  guvlui.  Beaivái  gullet  kulturprográmma, ávvusáhka ja sámi mállásat.  </p>
    <p>Ohcejoga ja Sirpmá álbmotbeaidoalut leat šaddan Deanuleagi olbmuid lunddolaš deaivvadanbáikin. Searvi lea lágidan doaluid ovttas Sirpmá giliservviin ja vuoruid mielde ordnejuvvon Ohcejotnjálmmes ja Sirpmás.</p>
    <p><em type="italic">2.5. </em><em type="bold">Vánhenčoagganeapmi </em>Sámi  Siida  álggahii  ja  lei  mielde  lágideamen  guokte  váhnenčoagganeami  19.-20.2.2010  man  fáddán  lea giellaoahppu skuvllain ja beaiveruovttuin. Čoagganeapmái boahtá hállat gielladutki Tove Skutnabb-Kangas. Deaivvadeami ulbmilin livččii oažžut ovdan váhnemiid oainnut das mo giellaoahpahus beaiveruovttuin ja skuvllas doaibmá. Dasa lassin ságastallat mo dákkár giellaoahpahus galggašii leat.<em type="bold"> </em></p>
    <p><em type="italic">2.6. </em><em type="bold">Giellaságastallamat </em>Sámi Siida lágida ságastallaneahkediid sámegielagiidda ja daidda geat leat oahppamin sámegiela. Jurdda lea gaskaneamet  juogadit  dieđuid  ođđaáigásaš  ja  dološ  sániin,  dajaldagain  ja  doahpagiin  ja  dokumenteret ságastallamiid.  Vejolaš  fáttát  leat  luossabivdu,  bohcconamahusat,  dálkkenamahusat,  lottiid  ja  elliid namahusat, luottat ja jienat, dearvvašvuohta, báikki namat ja dálkkodeapmi jna.<em type="bold"> </em></p>
    <p><em type="italic">2.7. </em><em type="bold">Čállin-, govven- ja mediabádji </em>Jagis 2010 searvi lágida čállin-, govven ja mediabáji man ulbmilin lea ahte searvvi miellahtut sáhtášedje ieža čálligoahttit ođđasiid, reportášaid ja eará čállosiid Sámi Siidda ruoktosiidduide. </p>
    <p><em type="italic">2.8. </em><em type="bold">Astoáigge teáhterdoaibma </em>Searvi  álggaha  astoáigge  teáhterdoaimma  mii  lea  oaivvilduvvon  nuoraide  ja  ollesolbmuide.  Doaibma čađahuvvo jogo bargobádjin dahje vahkkosaš rieggán dan mielde mo orro vuohkkasut ollašuhttit. <em type="bold"> </em></p>
    <p xml:lang="fkv">
      <em type="bold">3.  DEANULEAGI MÁNÁID JA NUORAID VALÁŠTALLAN JA KULTURSKUVLLA </em>
    </p>
    <p>Go Sámi Siida ordne doaimmaid mánáide ja nuoraide de leat doaimmat davvisámegillii ja  doaimmaid birra galgá  diehtu  mannat  váhnemiidda.  Vánhemat  galget  addit  mánnái  lobi  searvat  doaimmaide  ja  fertejit ávžžuhit máná geavahit sámegiela Sámi Siidda  doaimmain.</p>
    <p><em type="italic">3.1. </em><em type="bold">Valástallan </em>Searvi lágida iešguđetgelágan sámegielat valástallandoaimma. </p>
    <p><em type="italic">3.2. </em><em type="bold">Bándirieggát </em>Sámi Siida álggahii dálvit 2007 nuoraid bándirieggá. Rieggá lea doaibman dan rájes ja viidon nu, ahte dálvit 2008 álggahuvvui guokte eará bándirieggá. Dál Sámi Siiddas leat golbma bándirieggá mat leat oaivvilduvvon ovdánan čuojaheddjiide, álggaheddjiide ja uhcit mánáide. </p>
    <p>Doaibma viiddiduvvo dárbbu ja vejolašvuođaid mielde.<em type="bold"> </em></p>
    <p><em type="italic">3.3. </em><em type="bold">I Deanuleagi mánáid ja nuoraid dáiddadáhpáhus </em>Ohcejoga skuvllamánát oasálastet juohke  jahkásaš sámenuoraid dáiddadáhpáhussii, mii lágiduvvo vuoruid mielde  sáskuvllain  Suoma  bealde.  Sámenuoraid  dáiddadáhpáhusas  lea  bohcciidan  jurdda  lágidit dáiddadáhpáhusa  Deanuleagi  mánáide  ja  nuoraide  nu,  ahte  das  livččii  fárus  Deanu,  Kárášjoga,  Unjárgga skuvllat  ja  Sirbmá  skuvllat  ja  Dáža  bealde  ja  Ohcejoga,  Njuorggáma  ja  Gáregasnjárgga  skuvllat  Suoma bealde.  Dáiddadáhpáhus  lágiduvvo  ovttas  kulturskuvllain  ja  Issát  Saba  guovddážin.  Ulbmilin  lea  oažžut mánáid ja nuoraid oahpásmuvvat rastá rájá. </p>
    <p><em type="italic">3.4. </em><em type="bold">Astoáigge teáhterdoaibma </em>Searvi  álggaha  astoáigge  teáhterdoaimma  mii  lea  oaivvilduvvon  nuoraide  ja  ollesolbmuide.  Doaibma čađahuvvo jogo bargobádjin dahje vahkkosaš rieggán dan mielde mo orro vuohkkasut ollašuhttit. <em type="bold"> </em></p>
    <p><em type="italic">3.5. </em><em type="bold">Mánáid- ja nuoraid duodje- ja dáiddadoaibma </em>Searvi álggaha duodje- ja dáiddadoaimma mánáide ja nuoraide. </p>
    <p><em type="italic">3.6. </em><em type="bold">Ealligovvabádji </em>Searvi lágida ealligovvabáji nuoraide gaskkal 12-18. </p>
    <p xml:lang="vep">
      <em type="bold">4.  EARÁ PROŠEAVTTAT </em>
    </p>
    <p><em type="italic">4.1. </em><em type="bold">Áviisaprošeakta </em>Sámi  Siida  álggaha  sámegielat  áviisaprošeavtta  man  ulbmilin  lea  ásahit  doaimmahusaid  Suomabeallái. Prošektii oččoda eará sámegielaid servviid fárrui ja Sámi Siida geahččala ovttasbargagoahtit dálá sámegielat áviissain Norgga bealde. Prošeakta galgá almmuhit ođđasiid ja áigeguovdilis čállosiid sihke bábiráviissas ja interneahtas. Prošeavtta doaibmabáiki lea Ohcejogas.<em type="bold"> </em></p>
    <p><em type="italic">4.2. </em><em type="bold">Ohcejoga historjjá ja báikenamat CD-Rom </em>Searvi álgá čohkket dieđuid Ohcejoga historjjás ja báikenamain. Searvi álgá jearahallat boares olbmuid geain vel leat dieđut báikenamain, sogain ja dološ eallimis. Dieđuid čohkken ferte álggahuvvot jođáneamos lági mielde vai dát dieđut eai jávkka boares olbmuid jápmima mielde. </p>
    <p>CD-Rom várás ohccojuvvo ruhtadeapmi Pohjoisimman Lapin Leader teemaruhtadeamis.</p>
    <p>Prošeavttas lea sierra prošeaktačilgehus.<em type="bold"> </em></p>
  </body>
</document>
