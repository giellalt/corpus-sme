<document xml:lang="sme" id="no_id"><header><title/><genre code="facta"/><author><unknown/></author><year>2010</year><wordcount>1277</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/doaibmaplana_2010.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="deu"><em type="bold">DOAIBMAPLÁNA 2010 </em></p>
<p>Sámi Siida rs</p>
<p>Doaibmaplána 2010 2 / 8</p>
<p><em type="bold">Sisdoallu 1. </em><em type="bold">OPPALOHKÁI ............................................................................................................................3 </em>1.1. </p>
<p>Sámi Siida 50-jagi ávvudeapmi ................................................................................................................3 1.2.</p>
<p xml:lang="fin">Gollegiella bálkkašupmi ................................................... <em type="bold">Virhe. Kirjanmerkkiä ei ole määritetty. </em>1.3. </p>
<p>Sámeguovllu ovttasbargu .........................................................................................................................3 1.4.</p>
<p>Servodaga ovddideapmi ...........................................................................................................................3 1.5.</p>
<p xml:lang="fin">Viidásut oahpahusa ožžodeapmi Ohcejohkii. ............... <em type="bold">Virhe. Kirjanmerkkiä ei ole määritetty. </em>1.6. </p>
<p>Sámegiela ja –kultuvrra ovddideapmi.....................................................................................................3 1.7.</p>
<p>Diehtojuohkindoaimmat ..........................................................................................................................4 <em type="bold">2. </em><em type="bold">DOAIMMAT ...............................................................................................................................5 </em>2.1. </p>
<p xml:lang="smj">Valástallan ..................................................................................................................................................7 2.2.</p>
<p>Oktasaš mátkkit .........................................................................................................................................5 2.3.</p>
<p xml:lang="smj">Bándirieggát ...............................................................................................................................................7 2.4.</p>
<p>Lávluneahkedat ..........................................................................................................................................5 2.5.</p>
<p>Skápmadoalut ............................................................................................................................................5 2.6.</p>
<p>I Deanuleagi mánáid ja nuoraid dáiddadáhpáhus .................................................................................7 2.7.</p>
<p>Sámiid álbmotbeaivi ..................................................................................................................................5 2.8.</p>
<p>Vánhenčoagganeapmi ...............................................................................................................................5 2.9.</p>
<p xml:lang="smj">Giellaságastallamat ....................................................................................................................................5 2.10.</p>
<p>Čállin-, govven- ja mediabádji .............................................................................................................6 2.11.</p>
<p xml:lang="fin">Astoáigge teáhterdoaibma ...................................................................................................................6 <em type="bold">3. </em><em type="bold">SIERRA PROŠEAVTTAT .................................................. </em>Virhe. Kirjanmerkkiä ei ole määritetty. 3.1. </p>
<p>Deanuleagi mánáid ja nuoraid valáštallan ja kulturskuvlla ................ <em type="bold">Virhe. Kirjanmerkkiä ei ole </em><em type="bold">määritetty. </em>3.2. </p>
<p>Áviisaprošeakta ..........................................................................................................................................8 3.3.</p>
<p>Ohcejoga historjjá ja báikenamat CD-Rom ..........................................................................................8</p>
<p>Sámi Siida rs</p>
<p>Doaibmaplána 2010 3 / 8 <em type="bold">1. </em><em type="bold">OPPALOHKÁI </em></p>
<p>Sámi Siida rs lea Ohcejoga báikkálaš sámesearvi. Searvvi njuolggadusaid mielde searvvi ulbmiliidda gullá</p>
<p>Ohcejoga guovllu sámiid sosiálalaš, vuoigatvuođalaš, kultuvralaš ja almmolaš ekonomálaš vuoigatvuođaid ovddidanbarggu. Maiddái oktasašbargu rastá riikkaid rájá gullá searvvi bargui. Dáid ulbmiliid ollašuhttimii searvi ordne sierralagan doaluid ja deaivvademiid ja ordne doaimmaid mánáide ja nuoraide.</p>
<p>Čearddalaš iešdovddu olis searvi ordne álbmotbeaivvi doaluid ovttas Sirpmá giliservviin. Jagis 2010 lea Sirbmá gilisearvvi vuorru lágidit álbmotbeaidoaluid Sirbmás. Jagis 2010 searvi vuoruha sámegiela ovddidandoaimmaid eandaliige nuoraid gaskkas. 1.1.</p>
<p><em type="bold">Sámi Siida 50-jagi ávvudeapmi </em></p>
<p>Jagis 2009 golai 50 jagi das go sámenuoraid searvi ásahuvvui Anáris. Dát searvi lei Sámi Siidda álgosearvi ja nu sáhttáge Sámi Siida ávvudit 50-jagi. Jahki 2010 lea searvvi ávvujahki ja skábmamánus lágiduvvo 50-jagi ávvudoalut. Sulo Lemet Aikio čállán searvvi 40-jagi historjáčállosa ja dát beaiváduvvo 50-jagi čállosin. 1.2.</p>
<p><em type="bold">Sámeguovllu ovttasbargu </em></p>
<p>Sámi Siida váldá oasi Suoma sámiid guovddášsearvvi bargui áktiivvalaččat. Dát sáhttá dahkkot omd. álgagiid dahkamiin ja oassálastimiin čoahkkimiidda ja eará doaluide.</p>
<p>Ohcejoga sámesearvi Sámi Siida lea lahka Sirpmá valástallansearvvi, Deanu kulturskuvlla, Issát Saba guovddáža ja Sirpmá gilisearvvi. Dáidda ja vejolaš eará servviide ja servošiidda dollo jievddalaš oktavuohta ja fievrriduvvojit oktasaš doaimmat. Dán ovttasbarggu álkidahttima várás searvvis doibmet ruoktosiiddut ja</p>
<p>Facebook servoš man bokte lea álkkit juohkit dieđuid dáhpáhusaid ja áigeguovdilis áššiid birra ja doallat oktavuođaid. 1.3.</p>
<p><em type="bold">Servodaga ovddideapmi </em></p>
<p>Searvi joatká servodatáššiid ovddideami. Dát dahkko maiddái ovttas eará servviiguin ja berošteaddjiiguin. Searvi čuovvu jođus leahkki lávva- ja eará servodatplánemii guoski gažaldagaid aktiivalaččat ja geahččala váikkuhit dáidda. Ordnejuvvo dárbbu mielde oktasaš deaivvadeapmi lagaš guovllu servviiguin. 1.4.</p>
<p><em type="bold">Sámeskuvlla asaheapmi </em></p>
<p>Sámi Siida guorahallá vejolašvuođa cegget priváhta davvisámegielat sámeskuvllaid Ohcejoga gildii. 1.5.</p>
<p><em type="bold">Sámegiela ja –kultuvrra ovddideapmi </em></p>
<p>Sámi Siidii mieđihuvvui jagi 2008 Gollegiella bálkkašupmi. Giellabálkkašupmi mieđihuvvo ovttaskas olbmuide dahje servošiidda mat leat bidjan erenomaš ollu návccaid sámegiela seailluheapmái, ovddideapmái</p>
<p>Sámi Siida rs</p>
<p>Doaibmaplána 2010 4 / 8 dahje gárggiideapmái. Sámi Siida juogadii bálkkašumi ubmisápmelaš Henrik Barrukkin. Bálkkašupmi movttiidahttá searvvi bargat ain viidásabbot sámegiela ovdii.</p>
<p>Searvi juohká sámegielat skuvlalaččaide stipeanttaid sin movttidahttiimii geavahit aktiivalaččat sámegiela ja váldit lasi oahpu.</p>
<p>Searvvi buot doaimmat lágiduvvojit sámegillii. Erenomaš dáhpáhusas geavahuvvo maid suomagiella.</p>
<p>Searvi bargá nannosebbot sámegiela ovddideapmin eandalitge mánáid ja nuoraid gaskkas. Searvvi mánáid- ja nuoraiddoaimma <span type="quote">“Deanuleagi mánáid ja nuoraid valáštallan ja kulturskuvlla”</span> ulbmilin lea movttiidahttit mánáid ja nuoraid geavahit sámegiela ja dovdat čeavláivuođa sámekultuvrras. 1.6.</p>
<p><em type="bold">Diehtojuohkindoaimmat </em></p>
<p>Searvi lea rahkadahttán ruoktosiidduid internehttii (www.samisiida.org) jagis 2005. Diibmá ostojuvvui ruoktosiidduide geavahančoavddus nu ahte siidduid sáhtášedje eambbosat beaivádit. Diehtojuohkin lea álkkimus ja beaktil interneahta bokte. Siidduin muitaluvvo searvvi doaimmaid birra ja sáhttá almmustahttit cealkámušaid, beavdegirjjiid ja doaibmaplánaid. Daid bokte sáhttá maiddái gulahallat lahttuiguin ja eará servviiguin ja almmustahttit eará lagaš servviid almmuhusaid sin dahpahusaid birra. Ruoktosiidduid sáhttá geavahit ávkin servviid gaskašas gulahallama buorideamis. Siidduid bokte sáhttá maid alggahit Ohcejoga sápmelaččaide guoski ođđasiid buvttadeami ja vejolaččat web-áviisa almmustahttima.</p>
<p>Sámi siida lea maid čohkken oktii visot Ohcejotnjálmmi ja Sirbmá valáštallandoaimmaid, ráhkadahtán almmuhusa ja juohkán dan viidát Ohcejogas ja Sirbmás. Searvi joatká dákkár diehtojuohkindoaimmain maid jagis 2010.</p>
<p>Sámi Siida rs</p>
<p>Doaibmaplána 2010 5 / 8 <em type="bold">2. DOAIMMAT </em>2.1. </p>
<p><em type="bold">Oktasaš mátkkit </em></p>
<p>Sámi Siida lágida oktasaš mátkkiid searvvi lahttuide. 2.2.</p>
<p><em type="bold">Lávlun- ja juoiganeahkedat </em></p>
<p>Sámi Siida lágida sámegielat lávluneahkediid. Ulbmiliin lea čohkket boares olbmuid, bearrašiid, mánáid ja nuoraid ovttas lávlut sámegielat lávlagiid, juoigat ja káfestallat. Dán oktavuođas Sámi Siida čohkke sámegielat lávlagiid gihpagin. Searvi guorahallat sámegielat doarjjamateriála lávluneahkediidda. Oččodit maid Karaoke teavsttaid. 2.3.</p>
<p><em type="bold">Skábmadoalut </em></p>
<p>Sámi siidda lea lágidan moanaid gerddiid skábmadoaluid man ulbmilin lea ovddidit sámi báikkálaš kultuvra, čohkket olbmuid návddašit luođis, musihkas ja dáidagis sihke virkosmahtit olbmuid skápmaáigge. Skábmadoaluin lágiduvvo nuoraide bándileaira ja konsearta- ja diskoeahket. Sábmadoaluide gullá árbevirolaččat sámi mállásat man ovdal lágiduvvo bándileaira loahpahankonsearta besset fas joatkkit eahkeda. 2.4.</p>
<p><em type="bold">Sámiid álbmotbeaivi </em></p>
<p>Sámiid álbmotbeaivi 6.2.2010 ordnejuvvo Sirbmás. Sámi Siida lea juo álbmotbeaivvi ásaheami rájes ordnen ávvodoaluid ja dat leat sajáiduvvan bures maiddái hámi dáfos guvlui. Beaivái gullet kulturprográmma, ávvusáhka ja sámi mállásat.</p>
<p>Ohcejoga ja Sirpmá álbmotbeaidoalut leat šaddan Deanuleagi olbmuid lunddolaš deaivvadanbáikin. Searvi lea lágidan doaluid ovttas Sirpmá giliservviin ja vuoruid mielde ordnejuvvon Ohcejotnjálmmes ja Sirpmás. 2.5.</p>
<p><em type="bold">Vánhenčoagganeapmi </em></p>
<p>Sámi Siida álggahii ja lei mielde lágideamen guokte váhnenčoagganeami 19.-20.2.2010 man fáddán lea giellaoahppu skuvllain ja beaiveruovttuin. Čoagganeapmái boahtá hállat gielladutki Tove Skutnabb-Kangas. Deaivvadeami ulbmilin livččii oažžut ovdan váhnemiid oainnut das mo giellaoahpahus beaiveruovttuin ja skuvllas doaibmá. Dasa lassin ságastallat mo dákkár giellaoahpahus galggašii leat. 2.6.</p>
<p xml:lang="smj"><em type="bold">Giellaságastallamat </em></p>
<p>Sámi Siida lágida ságastallaneahkediid sámegielagiidda ja daidda geat leat oahppamin sámegiela. Jurdda lea gaskaneamet juogadit dieđuid ođđaáigásaš ja dološ sániin, dajaldagain ja doahpagiin ja dokumenteret ságastallamiid. Vejolaš fáttát leat luossabivdu, bohcconamahusat, dálkkenamahusat, lottiid ja elliid namahusat, luottat ja jienat, dearvvašvuohta, báikki namat ja dálkkodeapmi jna.</p>
<p>Sámi Siida rs</p>
<p>Doaibmaplána 2010 6 / 8 2.7.</p>
<p><em type="bold">Čállin-, govven- ja mediabádji </em></p>
<p>Jagis 2010 searvi lágida čállin-, govven ja mediabáji man ulbmilin lea ahte searvvi miellahtut sáhtášedje ieža čálligoahttit ođđasiid, reportášaid ja eará čállosiid Sámi Siidda ruoktosiidduide. 2.8.</p>
<p><em type="bold">Astoáigge teáhterdoaibma </em></p>
<p>Searvi álggaha astoáigge teáhterdoaimma mii lea oaivvilduvvon nuoraide ja ollesolbmuide. Doaibma čađahuvvo jogo bargobádjin dahje vahkkosaš rieggán dan mielde mo orro vuohkkasut ollašuhttit.</p>
<p>Sámi Siida rs</p>
<p xml:lang="fkv">Doaibmaplána 2010 7 / 8 <em type="bold">3. </em><em type="bold">DEANULEAGI MÁNÁID JA NUORAID VALÁŠTALLAN JA KULTURSKUVLLA </em></p>
<p>Go Sámi Siida ordne doaimmaid mánáide ja nuoraide de leat doaimmat davvisámegillii ja doaimmaid birra galgá diehtu mannat váhnemiidda. Vánhemat galget addit mánnái lobi searvat doaimmaide ja fertejit ávžžuhit máná geavahit sámegiela Sámi Siidda doaimmain. 3.1.</p>
<p xml:lang="smj"><em type="bold">Valástallan </em></p>
<p>Searvi lágida iešguđetgelágan sámegielat valástallandoaimma. 3.2.</p>
<p xml:lang="smj"><em type="bold">Bándirieggát </em></p>
<p>Sámi Siida álggahii dálvit 2007 nuoraid bándirieggá. Rieggá lea doaibman dan rájes ja viidon nu, ahte dálvit 2008 álggahuvvui guokte eará bándirieggá. Dál Sámi Siiddas leat golbma bándirieggá mat leat oaivvilduvvon ovdánan čuojaheddjiide, álggaheddjiide ja uhcit mánáide.</p>
<p>Doaibma viiddiduvvo dárbbu ja vejolašvuođaid mielde. 3.3.</p>
<p><em type="bold">I Deanuleagi mánáid ja nuoraid dáiddadáhpáhus </em></p>
<p>Ohcejoga skuvllamánát oasálastet juohke jahkásaš sámenuoraid dáiddadáhpáhussii, mii lágiduvvo vuoruid mielde sáskuvllain Suoma bealde. Sámenuoraid dáiddadáhpáhusas lea bohcciidan jurdda lágidit dáiddadáhpáhusa Deanuleagi mánáide ja nuoraide nu, ahte das livččii fárus Deanu, Kárášjoga, Unjárgga skuvllat ja Sirbmá skuvllat ja Dáža bealde ja Ohcejoga, Njuorggáma ja Gáregasnjárgga skuvllat Suoma bealde. Dáiddadáhpáhus lágiduvvo ovttas kulturskuvllain ja Issát Saba guovddážin. Ulbmilin lea oažžut mánáid ja nuoraid oahpásmuvvat rastá rájá. 3.4.</p>
<p><em type="bold">Astoáigge teáhterdoaibma </em></p>
<p>Searvi álggaha astoáigge teáhterdoaimma mii lea oaivvilduvvon nuoraide ja ollesolbmuide. Doaibma čađahuvvo jogo bargobádjin dahje vahkkosaš rieggán dan mielde mo orro vuohkkasut ollašuhttit. 3.5.</p>
<p><em type="bold">Mánáid- ja nuoraid duodje- ja dáiddadoaibma </em></p>
<p>Searvi álggaha duodje- ja dáiddadoaimma mánáide ja nuoraide. 3.6.</p>
<p xml:lang="smj"><em type="bold">Ealligovvabádji </em></p>
<p>Searvi lágida ealligovvabáji nuoraide gaskkal 12-18.</p>
<p>Sámi Siida rs</p>
<p>Doaibmaplána 2010 8 / 8 <em type="bold">4. </em><em type="bold">EARÁ PROŠEAVTTAT </em>4.1. </p>
<p><em type="bold">Áviisaprošeakta </em></p>
<p>Sámi Siida álggaha sámegielat áviisaprošeavtta man ulbmilin lea ásahit doaimmahusaid Suomabeallái. Prošektii oččoda eará sámegielaid servviid fárrui ja Sámi Siida geahččala ovttasbargagoahtit dálá sámegielat áviissain Norgga bealde. Prošeakta galgá almmuhit ođđasiid ja áigeguovdilis čállosiid sihke bábiráviissas ja interneahtas. Prošeavtta doaibmabáiki lea Ohcejogas. 4.2.</p>
<p><em type="bold">Ohcejoga historjjá ja báikenamat CD-Rom </em></p>
<p>Searvi álgá čohkket dieđuid Ohcejoga historjjás ja báikenamain. Searvi álgá jearahallat boares olbmuid geain vel leat dieđut báikenamain, sogain ja dološ eallimis. Dieđuid čohkken ferte álggahuvvot jođáneamos lági mielde vai dát dieđut eai jávkka boares olbmuid jápmima mielde.</p>
<p>CD-Rom várás ohccojuvvo ruhtadeapmi Pohjoisimman Lapin Leader teemaruhtadeamis.</p>
<p>Prošeavttas lea sierra prošeaktačilgehus.</p>
</body></document>
