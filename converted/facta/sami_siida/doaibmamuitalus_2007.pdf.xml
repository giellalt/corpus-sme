<document xml:lang="sme" id="no_id"><header><title/><genre code="facta"/><author><unknown/></author><year>2007</year><wordcount>385</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/doaibmamuitalus_2007.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="nob"><em type="bold">DOAIBMAMUITALUS 2007 </em></p>
<p><em type="bold">Njuohgárgomátki </em></p>
<p>Searvi lágidii meahccemátki Njuohgárgo ovddeš miessemearkungárddi lusa geassemánu 15. - 17. beaivve. Doppe idjaduvvui guokte ija ovddeš bigálusgámppáin. Mátkis oahpásmuvvui guovllu lundui, historjái ja báikenamahusaide, guovllu geavaheapmái ja erenoamážit dondološ bálvvosbáikái ja guovllu boahtteáiggi áitagiidda (ee. ruvkedoaibma). Samuli Aikio doalai logaldallamiid Njuohgárgo bálvvosbáikki ja báikenamaid birra. Nils Länsman fas doalai logaldallamiid boazodoalus Njuohgárgos ovdal ja dál sihke bálvvosbáikkis, ja Pauliina Feodoroff ruvkedoaimmaid dagahan áitagiid birra. Mátkki oassálastit ceggejedje dološ ja njeidojuvvon bálvvosgeađggi ruovttoluotta. Esko Aikio ofelasttii guovllu loddemáilbmái. Oassálastit ledje 11.</p>
<p><em type="bold">Stivrabargu </em></p>
<p>Dábálaš jahkečoahkkin guovvamánu 24. beaivvi válljii ođđa ságadoallin Esko Aikio, várreságadoallin Eila Laiti, čállin Torkel Rasmussen ja eará stivralahttun Heidi Eriksen ja Birit Vuolab. Guktot ságadoallit ja čálli geassádedje stivrras ja nu lágiduvvuide badjelmearálaš jahkečoahkkin skábmamánu 11. beaivve, mii válljii ságadoallin Kati Eriksen, váreságadoallin Issát Sara ja dábálaš lahttun Veikko Holmberg. Dan maŋŋá stivra válljii Birit Vuolab čállin.</p>
<p>Jagis 2007 lea lágiduvvon guhtta stivračoahkkima.</p>
<p><em type="bold">Cealkámušat </em></p>
<p>Meahccehálddahus lea bivdán cealkámuša Čohkkángeađggi muitopláhta bidjamis, mii lea Buolbmátjávrri geainnu guoras Njuorggáma lahka. Searvi čálii cealkámuša mas miđiha muitopláhta bidjama jos beare teaksta boahtá sámegillii ja bajimussii sámegillii.</p>
<p><em type="bold">Sámedikki 2007 válggat </em></p>
<p>Sámi Siida geahččala lágidii válgačoahkkima ja bovdii evttokasaid jearahallandilálašvuhtii  Ohcejohkalaš evttokasain guđas serve válgačoahkkimii. Issát Sara ja Niilo Vuomajoki doaimmaiga ságastallin</p>
<p>čoahkkimis. Oasálastit ledje sullii 20.</p>
<p><em type="bold">Suoma Sámi Guo.vddášsearvi – SSG </em></p>
<p>Sámi Siida lea SSG:a lahttosearvi ja oasálastii SSG jahkečoahkkimii. Jahkečoahkkin lágiduvvui geassemánus Roavvenjárggas. Searvvi bealis jahkečoahkkimii oasálasttii Vieno Länsman.</p>
<p><em type="bold">Ruovttusiiddut </em></p>
<p>Sámi Siidda ruovttusiidduid gávdná http://www.samisiida.org . Min siidduide biddjojit Sámi Siidda cealkámušat ja dieđut doaimmaid birra. Govat Sámi Siidda lágidemiin gávdnojit maid. Siidduid ođasmahttá Raimo Länsman.</p>
<p><em type="bold">Guovtti nurrii stipeanda </em></p>
<p>Sámi Siida lea dán giđa juohkán stipeandda – 50 euro guovtti nurrii guđet leaba čájehan erenoamáš beroštumi sámegielas sihke skuvllas ja skuvlla olggobealde. Stipeandda oažžut leaba Ohcejotnjálmmi badjedási oahppi Petja Rasmus ja logahaga oahppi Aslak Holmberg.</p>
<p><em type="bold">Mánáid- ja nuoraiddoaimmat </em></p>
<p>Sámi Siida lea lágidan ovtta olggobeaivvi mánáide giđđat 2007. Čakčat searvi lea lágidan nuoraid musihkajoavkku hárjehállamiid. Joavkku lea láidestan Niilo Rasmus.</p>
<p><em type="bold">Valáštallandoaimmat </em></p>
<p>Sámi siiddas leamašan iežas dolgespábba hárjehállanvuorru Ohcejotnjálmmi skuvlla sáles. Searvi lea maid máksán Sámi siidda lahtuide vuojadanmávssu juohke vuossárgga jagi 2007 loahpas.</p>
<p><em type="bold">Álbmobeaidoalut </em></p>
<p>Sámi Siida lea lágidan álbmotbeaivedoaluid ovttas Sirpmá giliservviin ja dat leat vuoruid mielde ordnejuvvon Ohcejotnjálmmes ja Sirpmás. Jagis 2007 lei Ohcejoga vuorru doaibmat doaluid  praktihkalaš lágideaddjin. Beaivái gulai kulturprográmma, beaivvi sárdni ja sámi mállásat. Doaluide oassálaste badjelaš čuođe olbmo.</p>
</body></document>