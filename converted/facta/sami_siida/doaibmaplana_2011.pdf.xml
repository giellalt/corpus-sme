<document xml:lang="sme" id="no_id"><header><title/><genre code="facta"/><author><unknown/></author><year>2011</year><wordcount>1274</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/doaibmaplana_2011.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="deu"><em type="bold">DOAIBMAPLÁNA 2011                                               </em></p>
<p><em type="bold">Sisdoallu </em></p>
<p xml:lang="fra"><em type="italic"> OPPALOHKÁI ............................................................................................................................3 </em></p>
<p><em type="italic">1.1. Sámi Siida 50-jagi ávvogirji ....................................................................................................... 3 </em></p>
<p><em type="italic">1.2. Sámeguovllu ovttasbargu ......................................................................................................... 3 </em></p>
<p><em type="italic">1.3. Servodaga ovddideapmi ........................................................................................................... 4 </em></p>
<p><em type="italic">1.4. Sámeskuvlla asaheapmi ............................................................................................................ 4 </em></p>
<p><em type="italic">1.5. Sámegiela ja –kultuvrra ovddideapmi ....................................................................................... 4 </em></p>
<p><em type="italic">1.6. Diehtojuohkindoaimmat .......................................................................................................... 5 </em></p>
<p xml:lang="nob"><em type="italic">2. DOAIMMAT ...............................................................................................................................6 </em></p>
<p><em type="italic">2.1. Oktasaš mátkkit ....................................................................................................................... 6 </em></p>
<p><em type="italic">2.2. Lávlun- ja juoiganeahkedat ....................................................................................................... 6 </em></p>
<p><em type="italic">2.3. Skábmadoalut .......................................................................................................................... 6 </em></p>
<p><em type="italic">2.4. Sámiid álbmotbeaivi ................................................................................................................. 6 </em></p>
<p xml:lang="smj"><em type="italic">2.5. Giellaságastallamat ................................................................................................................... 6 </em></p>
<p><em type="italic">2.6. Čállin-, govven- ja mediabádji .................................................................................................. 7 </em></p>
<p><em type="italic">2.7. Astoáigge teáhterdoaibma ........................................................................................................ 7 </em></p>
<p xml:lang="fkv"><em type="italic"> DEANULEAGI MÁNÁID JA NUORAID VALÁŠTALLAN JA KULTURSKUVLLA .............7 </em></p>
<p xml:lang="smj"><em type="italic">3.1. Valástallan ................................................................................................................................ 7 </em></p>
<p xml:lang="smj"><em type="italic">3.2. Bándirieggát ............................................................................................................................. 7 </em></p>
<p><em type="italic">3.3. I Deanuleagi mánáid ja nuoraid dáiddadáhpáhus ...................................................................... 8 </em></p>
<p><em type="italic">3.4. Astoáigge teáhterdoaibma ........................................................................................................ 8 </em></p>
<p><em type="italic">3.5. Mánáid- ja nuoraid duodje- ja dáiddadoaibma .......................................................................... 8 </em></p>
<p xml:lang="smj"><em type="italic">3.6. Ealligovvabádji ......................................................................................................................... 8 </em></p>
<p xml:lang="vep"><em type="italic"> EARÁ PROŠEAVTTAT ..............................................................................................................9 </em></p>
<p><em type="italic">4.1. Áviisaprošeakta ........................................................................................................................ 9 </em></p>
<p>4.2. Ohcejoga historjjá ja báikenamat CD-Rom ............. <em type="bold">Virhe. Kirjanmerkkiä ei ole määritetty.</em> </p>
<p xml:lang="fra"><em type="italic">1. </em><em type="bold">OPPALOHKÁI</em><em type="italic"> </em></p>
<p>Sámi  Siida  rs  lea  Ohcejoga  báikkálaš  sámesearvi  ja  davvisámegielat  searvi. Searvvi  njuolggadusaid  mielde</p>
<p>searvvi  ulbmiliidda  gullá  Ohcejoga  guovllu  sámiid  sosiálalaš,  vuoigatvuođalaš,    kultuvralaš  ja  almmolaš</p>
<p>ekonomálaš  vuoigatvuođaid ovddidanbarggu. Maiddái oktasašbargu rastá riikkaid rájá gullá searvvi bargui.</p>
<p>Dáid ulbmiliid ollašuhttimii searvi ordne sierralagan doaluid ja deaivvademiid ja ordne doaimmaid mánáide</p>
<p>ja nuoraide.<em type="italic"> </em></p>
<p>Čearddalaš  iešdovddu  olis  searvi  ordne  álbmotbeaivvi  doaluid  ovttas  Sirpmá  giliservviin.  Jagis  2011  lea</p>
<p>Sámi  Siidda  vuorru  lágidit  álbmotbeaidoaluid  Ohcejogas.  Jagis  2011  searvi  vuoruha  sámegiela</p>
<p>ovddidandoaimmaid eandaliige mánáid ja nuoraid gaskkas.</p>
<p><em type="italic">1.1. Sámi Siida 50-jagi ávvogirji </em></p>
<p>Jagis 2009 golai 50 jagi das go sámenuoraid searvi ásahuvvui Anáris. Dát searvi lei Sámi Siidda álgosearvi ja</p>
<p>nu sáhttáge Sámi Siida ávvudit 50-jagi. Jahki 2010 lei searvvi ávvujahki ja skábmamánus lágiduvvojedje 50</p>
<p>jagi ávvudoalut.</p>
<p>Sulo Lemet Aikio lea čállán searvvi 40-jagi historjáčállosa, mii šaddá leat oassin ávvogirjjis. Ávvogirjji várás</p>
<p>ásahuvvo bargojoavku dahje refereansajoavku. Searvi ohcá ruđa ja koordináhtora guhte čohkke materiála ja</p>
<p>doaimmaha Sámi Siidda 50-jagi ávvogirjji.</p>
<p><em type="italic">1.2. Sámeguovllu ovttasbargu </em></p>
<p>Sámi  Siida  váldá  oasi  Suoma  Sámiid  Guovddášsearvvi  bargui  áktiivvalaččat.  Dát  sáhttá  dahkkot  omd.</p>
<p>álgagiid dahkamiin  ja oassálastimiin čoahkkimiidda ja eará doaluide.<em type="italic"> </em></p>
<p>Ohcejoga  sámesearvi  Sámi  Siida  lea  lahka  Sirpmá  valástallansearvvi,  Deanu  kulturskuvlla,  Kárášjoga</p>
<p>kulturskuvlla, Issát Saba guovddáža Vuonnabáđas ja Sirpmá gilisearvvi. Dáidda ja vejolaš eará servviide ja servošiidda dollo jeavddalaš oktavuohta ja fievrriduvvojit oktasaš doaimmat. Dán ovttasbarggu álkidahttima</p>
<p>várás searvvis doibmet ruoktosiiddut ja Facebook servoš man bokte lea álkkit juohkit dieđuid dáhpáhusaid</p>
<p>ja áigeguovdilis áššiid birra ja doallat oktavuođaid.</p>
<p><em type="italic">1.3. Servodaga ovddideapmi </em></p>
<p>Searvi joatká servodatáššiid ovddideami. Dát dahkko maiddái ovttas eará servviiguin ja berošteaddjiiguin.</p>
<p>Searvi  čuovvu  jođus  leahkki  lávva-  ja  eará  servodatplánemii  guoski  gažaldagaid  aktiivalaččat  ja  geahččala</p>
<p>váikkuhit dáidda. Ordnejuvvo dárbbu mielde oktasaš deaivvadeapmi lagaš guovllu servviiguin.  Sámi Siida</p>
<p>oassálastá  Ohcejoga  gieldda  máŋggaámmátlaš  oktasašbargui  ja  eará  ovttasbarggu  viggamušaide  mat</p>
<p>doibmet Sámi Siidda ulbmiliid mielde.</p>
<p><em type="italic">1.4. Sámeskuvlla asaheapmi </em></p>
<p>Sámi  Siida  joatká  čielgadeamis  geavatlaš  beliid  sámeskuvlla  ásaheamis,  ja  ohcá  Oahpahus-  ja</p>
<p>kulturministeriijas  oahpahuslobi  sámeskuvlla  álggaheapmái.  Sámi  Siida  sáhttá  okto  dahje  ovttas  eará</p>
<p>servviiguin  ohcat  dán  lobi  dahje  okto  dahje  ovttas  earáiguin  ásahit  doarjjasearvvi  dahje  vuođđudusa</p>
<p>sámeskuvlla doaimmaheami ja eará sámegiela ovddidandoaimmaid várás.</p>
<p><em type="italic">1.5. Sámegiela ja –kultuvrra ovddideapmi </em></p>
<p>Sámi  Siidii  mieđihuvvui  jagi  2008  Gollegiella  bálkkašupmi.  Giellabálkkašupmi  mieđihuvvo  ovttaskas</p>
<p>olbmuide dahje servošiidda mat leat bidjan erenomaš ollu návccaid sámegiela seailluheapmái, ovddideapmái</p>
<p>dahje  gárggiideapmái.  Sámi  Siida  juogadii  bálkkašumi  ubmisápmelaš  Henrik  Barrukkiin.  Bálkkašupmi</p>
<p>movttiidahttá searvvi bargat ain viidásabbot sámegiela ovdii.</p>
<p>Searvi juohká sámegielat skuvlalaččaide stipeanttaid sin movttidahttiimii geavahit aktiivalaččat sámegiela ja</p>
<p>váldit lasi oahpu.</p>
<p>Searvvi buot doaimmat lágiduvvojit sámegillii. Erenomaš dáhpáhusas geavahuvvo maid suomagiella dahje</p>
<p>eará  gielaid.  Searvi  bargá  nannosebbot  sámegiela  ovddideapmin  eandalitge  mánáid  ja  nuoraid  gaskkas.</p>
<p>Searvvi mánáid- ja nuoraiddoaimma <span type="quote">“Deanuleagi mánáid ja nuoraid valáštallan ja kulturskuvlla”</span> ulbmilin</p>
<p>lea movttiidahttit mánáid ja nuoraid geavahit sámegiela ja dovdat čeavláivuođa sámekultuvrras.</p>
<p><em type="italic">1.6. Diehtojuohkindoaimmat </em></p>
<p>Searvi  lea  ráhkadahttán  ruoktosiidduid  internehttii  (www.samisiida.org)  jagis  2005.  Ruovttusiidduide  lea</p>
<p>ostojuvvon  geavahančoavddus  nu  ahte  siidduid  sáhtášedje  eambbosat  beaivádit.  Diehtojuohkin  lea</p>
<p>álkkimus ja beaktil interneahta bokte. Siidduin muitaluvvo searvvi doaimmaid birra ja sáhttá almmustahttit</p>
<p>cealkámušaid,  beavdegirjjiid  ja  doaibmaplánaid.  Daid  bokte  sáhttá  maiddái  gulahallat  lahttuiguin  ja  eará</p>
<p>servviiguin ja almmustahttit eará lagaš servviid almmuhusaid sin dahpahusaid birra. Ruoktosiidduid sáhttá</p>
<p>geavahit  ávkin  servviid  gaskašas  gulahallama  buorideamis.  Siidduid  bokte  sáhttá  maid  alggahit  Ohcejoga</p>
<p>sápmelaččaide guoski ođđasiid buvttadeami  ja vejolaččat web-áviisa almmustahttima.</p>
<p>Sámi  Siida  lea  maid  čohkken  oktii  visot  Ohcejotnjálmmi  ja  Sirbmá  valáštallandoaimmaid,  ráhkadahttán</p>
<p>almmuhusa  ja  juohkán  dan  viidát  Ohcejogas  ja  Sirbmás.  Searvi  joatká  dákkár  diehtojuohkindoaimmain</p>
<p>maid jagis 2011.</p>
<p xml:lang="nob"><em type="bold">2.  DOAIMMAT </em></p>
<p><em type="italic">2.1. Oktasaš mátkkit </em></p>
<p>Sámi Siida lágida oktasaš mátkkiid searvvi lahtuide.<em type="italic"> </em></p>
<p><em type="italic">2.2. Lávlun- ja juoiganeahkedat </em></p>
<p>Sámi Siida lágida sámegielat lávluneahkediid. Ulbmiliin lea čohkket boares olbmuid, bearrašiid, mánáid ja</p>
<p>nuoraid  ovttas  lávlut  sámegielat  lávlagiid,  juoigat  ja  káfestallat.  Dán  oktavuođas  Sámi  Siida  čohkke</p>
<p>sámegielat  lávlagiid  gihpagin.  Searvi  guorahallat  sámegielat  doarjjamateriála  lávluneahkediidda.  Oččodit</p>
<p>maid Karaoke teavsttaid.</p>
<p><em type="italic">2.3. Skábmadoalut </em></p>
<p>Sámi Siida lea lágidan moanaid gerddiid skábmadoaluid man ulbmilin lea ovddidit sámi báikkálaš kultuvra,</p>
<p>čohkket  olbmuid  návddašit  luođis,  musihkas  ja  dáidagis  sihke  virkosmahttit  olbmuid  skápmaáigge.</p>
<p>Skábmadoaluide gullet árbevirolaččat sámi mállásat. Skábmadoaluid lágida 2011 olles vahku ja Sápmi Talent</p>
<p>Deatnu 2011 šaddá leat oassin Skábmadoaluin.</p>
<p><em type="italic">2.4. Sámiid álbmotbeaivi </em></p>
<p>Sámiid  álbmotbeaivi  6.2.2011  ordnejuvvo  Ohcejogas.  Sámi  Siida  lea  juo  álbmotbeaivvi  ásaheami  rájes</p>
<p>ordnen ávvodoaluid ja dat leat sajáiduvvan bures maiddái hámi dáfos guvlui. Beaivái gullet heargevuodjin ja</p>
<p>njoarostanoahppu, kulturprográmma, ávvusáhka ja sámi mállásat.</p>
<p>Ohcejoga ja Sirpmá álbmotbeaidoalut leat šaddan Deanuleagi olbmuid lunddolaš deaivvadanbáikin. Searvi</p>
<p>lea lágidan doaluid ovttas Sirpmá giliservviin ja vuoruid mielde ordnejuvvon Ohcejotnjálmmes ja Sirpmás.</p>
<p xml:lang="smj"><em type="italic">2.5. Giellaságastallamat </em></p>
<p>Sámi Siida lágida ságastallaneahkediid sámegielagiidda ja daidda geat leat oahppamin sámegiela. Jurdda lea gaskaneamet  juogadit  dieđuid  ođđaáigásaš  ja  dološ  sániin,  dajaldagain  ja  doahpagiin  ja  dokumenteret</p>
<p>ságastallamiid.  Vejolaš  fáttát  leat  luossabivdu,  bohcconamahusat,  dálkkenamahusat,  lottiid  ja  elliid</p>
<p>namahusat, luottat ja jienat, dearvvašvuohta, báikki namat ja dálkkodeapmi jna.<em type="italic"> </em></p>
<p><em type="italic">2.6. Čállin-, govven- ja mediabádji </em></p>
<p>Jagis 2011 searvi lágida čállin-, govven ja mediabáji man ulbmilin lea ahte searvvi miellahtut sáhtášedje ieža</p>
<p>čálligoahttit ođđasiid, reportášaid ja eará čállosiid Sámi Siidda ruoktosiidduide.</p>
<p><em type="italic">2.7. Astoáigge teáhterdoaibma </em></p>
<p>Searvi  álggaha  astoáigge  teáhterdoaimma  mii  lea  oaivvilduvvon  nuoraide  ja  ollesolbmuide.  Doaibma</p>
<p>čađahuvvo jogo bargobádjin dahje vahkkosaš rieggán dan mielde mo orro vuohkkasut ollašuhttit. <em type="italic"> </em></p>
<p xml:lang="fkv"><em type="italic">3. </em><em type="bold"> DEANULEAGI MÁNÁID JA NUORAID VALÁŠTALLAN JA KULTURSKUVLLA</em><em type="italic"> </em></p>
<p>Go Sámi Siida ordne doaimmaid mánáide ja nuoraide, de leat doaimmat davvisámegillii ja  doaimmaid birra</p>
<p>galgá  diehtu  mannat  váhnemiidda.  Vánhemat  galget  addit  mánnái  lobi  searvat  doaimmaide  ja  fertejit</p>
<p>ávžžuhit máná geavahit sámegiela Sámi Siidda  doaimmain.</p>
<p xml:lang="smj"><em type="italic">3.1. Valástallan </em></p>
<p>Searvi lágida iešguđetgelágan sámegielat valástallandoaimmaid.</p>
<p xml:lang="smj"><em type="italic">3.2. Bándirieggát </em></p>
<p>Sámi Siida álggahii dálvit 2007 nuoraid bándirieggá. Rieggát leat doaibman dan rájes ja viidon nu, ahte dálvit</p>
<p>2008 álggahuvvui guokte eará bándirieggá. Dál Sámi Siiddas leat vihtta bándirieggá mat leat oaivvilduvvon</p>
<p>ovdánan  čuojaheddjiide,  álggaheddjiide  ja  uhcit  mánáide.  Golbma  rieggá  leat  Ohcejotnjálmmis  ja  guokte</p>
<p>Gáregasnjárggas. Doaibma viiddiduvvo dárbbu ja vejolašvuođaid mielde.</p>
<p><em type="italic">3.3. I Deanuleagi mánáid ja nuoraid dáiddadáhpáhus </em></p>
<p>Sámenuoraid  dáiddadáhpáhusas  lei  bohcciidan  jurdda  lágidit  dáiddadáhpáhusa  Deanuleagi  mánáide  ja</p>
<p>nuoraide nu, ahte das livččii fárus Deanu, Kárášjoga, Unjárgga skuvllat ja Sirbmá skuvllat ja Dáža bealde ja</p>
<p>Ohcejoga, Njuorggáma ja Gáregasnjárgga skuvllat Suoma bealde.</p>
<p>Dáiddadáhpáhus  nammaduvvui  <span type="quote">“Sápmi  Talent  Deatnu”</span>  ja  lágiduvvo  vuosttaš  háve  2010.  Sápmi  Talent</p>
<p>Deatnu 2011 lágiduvvo skábman dainna ulbmiliin ahte ovddida sámi musihka ja dáidaga ja ahte  mánát ja</p>
<p>nuorat oahpásmuvvet rastá rájá.</p>
<p><em type="italic">3.4. Astoáigge teáhterdoaibma </em></p>
<p>Searvi  álggaha  astoáigge  teáhterdoaimma  mii  lea  oaivvilduvvon  nuoraide  ja  ollesolbmuide.  Doaibma</p>
<p>čađahuvvo jogo bargobádjin dahje vahkkosaš rieggán dan mielde mo orru vuohkkasut ollašuhttit. <em type="italic"> </em></p>
<p><em type="italic">3.5. Mánáid- ja nuoraid duodje- ja dáiddadoaibma </em></p>
<p>Searvi álggaha duodje- ja dáiddadoaimma mánáide ja nuoraide.</p>
<p xml:lang="smj"><em type="italic">3.6. Ealligovvabádji </em></p>
<p>Searvi lágida ealligovvabáji nuoraide gaskkal 12-18.</p>
<p xml:lang="vep"><em type="italic">4. </em><em type="bold">EARÁ PROŠEAVTTAT</em><em type="italic"> </em></p>
<p><em type="italic">4.1. Áviisaprošeakta </em></p>
<p>Sámi  Siida  álggaha  sámegielat  áviisaprošeavtta  man  ulbmilin  lea  ásahit  doaimmahusaid  Suomabeallái.</p>
<p>Prošektii oččoda eará sámegielaid servviid fárrui ja Sámi Siida geahččala ovttasbargagoahtit dálá sámegielat</p>
<p>áviissain Norgga bealde. Prošeakta galgá almmuhit ođđasiid ja áigeguovdilis čállosiid sihke bábiráviissas ja</p>
<p>interneahtas. Prošeavtta doaibmabáiki lea Ohcejogas.<em type="italic"> </em></p>
<p xml:lang="sma"><em type="italic">4.2. Báikenammaprošeakta </em></p>
<p>Searvi álgá čohkket dieđuid Ohcejoga historjjás ja báikenamain. Searvi álgá jearahallat boares olbmuid geain</p>
<p>vel leat dieđut báikenamain, sogain ja dološ eallimis. Dieđuid čohkken ferte álggahuvvot jođáneamos lági</p>
<p>mielde vai dát dieđut eai jávkka boares olbmuid jápmima mielde. Prošeavttas lea sierra prošeaktačilgehus ja</p>
<p>dan ollašuhttima várás ohccojuvvo ruhtadeapmi Pohjoisimman Lapin Leader fáddáruhtadeamis.<em type="italic"> </em></p>
</body></document>