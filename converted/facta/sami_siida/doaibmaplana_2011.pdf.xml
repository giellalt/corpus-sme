<document xml:lang="sme" id="no_id"><header><title/><genre code="facta"/><author><unknown/></author><year>2011</year><wordcount>1338</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/doaibmaplana_2011.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="deu"><em type="bold">DOAIBMAPLÁNA 2011 </em></p>
<p>Sámi Siida rs</p>
<p>Doaibmaplána 2011 2 / 9</p>
<p><em type="bold">Sisdoallu </em>1. <em type="bold">OPPALOHKÁI ............................................................................................................................3 </em>1.1. </p>
<p>Sámi Siida 50-jagi ávvogirji ....................................................................................................... 3 1.2.</p>
<p>Sámeguovllu ovttasbargu ......................................................................................................... 3 1.3.</p>
<p>Servodaga ovddideapmi ........................................................................................................... 4 1.4.</p>
<p>Sámeskuvlla asaheapmi ............................................................................................................ 4 1.5.</p>
<p>Sámegiela ja –kultuvrra ovddideapmi ....................................................................................... 4 1.6.</p>
<p>Diehtojuohkindoaimmat .......................................................................................................... 5 <em type="bold">2. </em><em type="bold">DOAIMMAT ...............................................................................................................................6 </em>2.1. </p>
<p>Oktasaš mátkkit ....................................................................................................................... 6 2.2.</p>
<p>Lávlun- ja juoiganeahkedat ....................................................................................................... 6 2.3.</p>
<p>Skábmadoalut .......................................................................................................................... 6 2.4.</p>
<p>Sámiid álbmotbeaivi ................................................................................................................. 6 2.5.</p>
<p xml:lang="smj">Giellaságastallamat ................................................................................................................... 6 2.6.</p>
<p>Čállin-, govven- ja mediabádji .................................................................................................. 7 2.7.</p>
<p xml:lang="fkv">Astoáigge teáhterdoaibma ........................................................................................................ 7 3. <em type="bold">DEANULEAGI MÁNÁID JA NUORAID VALÁŠTALLAN JA KULTURSKUVLLA .............7 </em>3.1. </p>
<p xml:lang="olo">Valástallan ................................................................................................................................ 7 3.2.</p>
<p xml:lang="smj">Bándirieggát ............................................................................................................................. 7 3.3.</p>
<p>I Deanuleagi mánáid ja nuoraid dáiddadáhpáhus ...................................................................... 8 3.4.</p>
<p>Astoáigge teáhterdoaibma ........................................................................................................ 8 3.5.</p>
<p>Mánáid- ja nuoraid duodje- ja dáiddadoaibma .......................................................................... 8 3.6.</p>
<p xml:lang="smj">Ealligovvabádji ......................................................................................................................... 8 4. <em type="bold">EARÁ PROŠEAVTTAT ..............................................................................................................9 </em>4.1. </p>
<p>Áviisaprošeakta ........................................................................................................................ 9 4.2.</p>
<p>Ohcejoga historjjá ja báikenamat CD-Rom ............. <em type="bold">Virhe. Kirjanmerkkiä ei ole määritetty. </em></p>
<p>Sámi Siida rs</p>
<p>Doaibmaplána 2011 3 / 9 <em type="bold">OPPALOHKÁI </em></p>
<p>Sámi Siida rs lea Ohcejoga báikkálaš sámesearvi ja davvisámegielat searvi. Searvvi njuolggadusaid mielde searvvi ulbmiliidda gullá Ohcejoga guovllu sámiid sosiálalaš, vuoigatvuođalaš, kultuvralaš ja almmolaš ekonomálaš vuoigatvuođaid ovddidanbarggu. Maiddái oktasašbargu rastá riikkaid rájá gullá searvvi bargui.</p>
<p>Dáid ulbmiliid ollašuhttimii searvi ordne sierralagan doaluid ja deaivvademiid ja ordne doaimmaid mánáide ja nuoraide.</p>
<p>Čearddalaš iešdovddu olis searvi ordne álbmotbeaivvi doaluid ovttas Sirpmá giliservviin. Jagis 2011 lea</p>
<p>Sámi Siidda vuorru lágidit álbmotbeaidoaluid Ohcejogas. Jagis 2011 searvi vuoruha sámegiela ovddidandoaimmaid eandaliige mánáid ja nuoraid gaskkas. 1.1.</p>
<p>Sámi Siida 50-jagi ávvogirji</p>
<p>Jagis 2009 golai 50 jagi das go sámenuoraid searvi ásahuvvui Anáris. Dát searvi lei Sámi Siidda álgosearvi ja nu sáhttáge Sámi Siida ávvudit 50-jagi. Jahki 2010 lei searvvi ávvujahki ja skábmamánus lágiduvvojedje 50-jagi ávvudoalut.</p>
<p>Sulo Lemet Aikio lea čállán searvvi 40-jagi historjáčállosa, mii šaddá leat oassin ávvogirjjis. Ávvogirjji várás ásahuvvo bargojoavku dahje refereansajoavku. Searvi ohcá ruđa ja koordináhtora guhte čohkke materiála ja doaimmaha Sámi Siidda 50-jagi ávvogirjji. 1.2.</p>
<p>Sámeguovllu ovttasbargu</p>
<p>Sámi Siida váldá oasi Suoma Sámiid Guovddášsearvvi bargui áktiivvalaččat. Dát sáhttá dahkkot omd. álgagiid dahkamiin ja oassálastimiin čoahkkimiidda ja eará doaluide.</p>
<p>Ohcejoga sámesearvi Sámi Siida lea lahka Sirpmá valástallansearvvi, Deanu kulturskuvlla, Kárášjoga kulturskuvlla, Issát Saba guovddáža Vuonnabáđas ja Sirpmá gilisearvvi. Dáidda ja vejolaš eará servviide ja</p>
<p>Sámi Siida rs</p>
<p>Doaibmaplána 2011 4 / 9 servošiidda dollo jeavddalaš oktavuohta ja fievrriduvvojit oktasaš doaimmat. Dán ovttasbarggu álkidahttima várás searvvis doibmet ruoktosiiddut ja Facebook servoš man bokte lea álkkit juohkit dieđuid dáhpáhusaid ja áigeguovdilis áššiid birra ja doallat oktavuođaid. 1.3.</p>
<p>Servodaga ovddideapmi</p>
<p>Searvi joatká servodatáššiid ovddideami. Dát dahkko maiddái ovttas eará servviiguin ja berošteaddjiiguin.</p>
<p>Searvi čuovvu jođus leahkki lávva- ja eará servodatplánemii guoski gažaldagaid aktiivalaččat ja geahččala váikkuhit dáidda. Ordnejuvvo dárbbu mielde oktasaš deaivvadeapmi lagaš guovllu servviiguin. Sámi Siida oassálastá Ohcejoga gieldda máŋggaámmátlaš oktasašbargui ja eará ovttasbarggu viggamušaide mat doibmet Sámi Siidda ulbmiliid mielde. 1.4.</p>
<p>Sámeskuvlla asaheapmi</p>
<p>Sámi Siida joatká čielgadeamis geavatlaš beliid sámeskuvlla ásaheamis, ja ohcá Oahpahus- ja kulturministeriijas oahpahuslobi sámeskuvlla álggaheapmái. Sámi Siida sáhttá okto dahje ovttas eará servviiguin ohcat dán lobi dahje okto dahje ovttas earáiguin ásahit doarjjasearvvi dahje vuođđudusa sámeskuvlla doaimmaheami ja eará sámegiela ovddidandoaimmaid várás. 1.5.</p>
<p>Sámegiela ja –kultuvrra ovddideapmi</p>
<p>Sámi Siidii mieđihuvvui jagi 2008 Gollegiella bálkkašupmi. Giellabálkkašupmi mieđihuvvo ovttaskas olbmuide dahje servošiidda mat leat bidjan erenomaš ollu návccaid sámegiela seailluheapmái, ovddideapmái dahje gárggiideapmái. Sámi Siida juogadii bálkkašumi ubmisápmelaš Henrik Barrukkiin. Bálkkašupmi movttiidahttá searvvi bargat ain viidásabbot sámegiela ovdii.</p>
<p>Searvi juohká sámegielat skuvlalaččaide stipeanttaid sin movttidahttiimii geavahit aktiivalaččat sámegiela ja váldit lasi oahpu.</p>
<p>Searvvi buot doaimmat lágiduvvojit sámegillii. Erenomaš dáhpáhusas geavahuvvo maid suomagiella dahje eará gielaid. Searvi bargá nannosebbot sámegiela ovddideapmin eandalitge mánáid ja nuoraid gaskkas.</p>
<p>Sámi Siida rs</p>
<p>Doaibmaplána 2011 5 / 9</p>
<p>Searvvi mánáid- ja nuoraiddoaimma <span type="quote">“Deanuleagi mánáid ja nuoraid valáštallan ja kulturskuvlla”</span> ulbmilin lea movttiidahttit mánáid ja nuoraid geavahit sámegiela ja dovdat čeavláivuođa sámekultuvrras. 1.6.</p>
<p>Diehtojuohkindoaimmat</p>
<p>Searvi lea ráhkadahttán ruoktosiidduid internehttii (www.samisiida.org) jagis 2005. Ruovttusiidduide lea ostojuvvon geavahančoavddus nu ahte siidduid sáhtášedje eambbosat beaivádit. Diehtojuohkin lea álkkimus ja beaktil interneahta bokte. Siidduin muitaluvvo searvvi doaimmaid birra ja sáhttá almmustahttit cealkámušaid, beavdegirjjiid ja doaibmaplánaid. Daid bokte sáhttá maiddái gulahallat lahttuiguin ja eará servviiguin ja almmustahttit eará lagaš servviid almmuhusaid sin dahpahusaid birra. Ruoktosiidduid sáhttá geavahit ávkin servviid gaskašas gulahallama buorideamis. Siidduid bokte sáhttá maid alggahit Ohcejoga sápmelaččaide guoski ođđasiid buvttadeami ja vejolaččat web-áviisa almmustahttima.</p>
<p>Sámi Siida lea maid čohkken oktii visot Ohcejotnjálmmi ja Sirbmá valáštallandoaimmaid, ráhkadahttán almmuhusa ja juohkán dan viidát Ohcejogas ja Sirbmás. Searvi joatká dákkár diehtojuohkindoaimmain maid jagis 2011.</p>
<p>Sámi Siida rs</p>
<p>Doaibmaplána 2011 6 / 9 <em type="bold">2. </em></p>
<p xml:lang="nob"><em type="bold">DOAIMMAT </em>2.1. </p>
<p>Oktasaš mátkkit</p>
<p>Sámi Siida lágida oktasaš mátkkiid searvvi lahtuide. 2.2.</p>
<p>Lávlun- ja juoiganeahkedat</p>
<p>Sámi Siida lágida sámegielat lávluneahkediid. Ulbmiliin lea čohkket boares olbmuid, bearrašiid, mánáid ja nuoraid ovttas lávlut sámegielat lávlagiid, juoigat ja káfestallat. Dán oktavuođas Sámi Siida čohkke sámegielat lávlagiid gihpagin. Searvi guorahallat sámegielat doarjjamateriála lávluneahkediidda. Oččodit maid Karaoke teavsttaid. 2.3.</p>
<p>Skábmadoalut</p>
<p>Sámi Siida lea lágidan moanaid gerddiid skábmadoaluid man ulbmilin lea ovddidit sámi báikkálaš kultuvra, čohkket olbmuid návddašit luođis, musihkas ja dáidagis sihke virkosmahttit olbmuid skápmaáigge. Skábmadoaluide gullet árbevirolaččat sámi mállásat. Skábmadoaluid lágida 2011 olles vahku ja Sápmi Talent</p>
<p>Deatnu 2011 šaddá leat oassin Skábmadoaluin. 2.4.</p>
<p>Sámiid álbmotbeaivi</p>
<p>Sámiid álbmotbeaivi 6.2.2011 ordnejuvvo Ohcejogas. Sámi Siida lea juo álbmotbeaivvi ásaheami rájes ordnen ávvodoaluid ja dat leat sajáiduvvan bures maiddái hámi dáfos guvlui. Beaivái gullet heargevuodjin ja njoarostanoahppu, kulturprográmma, ávvusáhka ja sámi mállásat.</p>
<p>Ohcejoga ja Sirpmá álbmotbeaidoalut leat šaddan Deanuleagi olbmuid lunddolaš deaivvadanbáikin. Searvi lea lágidan doaluid ovttas Sirpmá giliservviin ja vuoruid mielde ordnejuvvon Ohcejotnjálmmes ja Sirpmás. 2.5.</p>
<p xml:lang="smj">Giellaságastallamat</p>
<p>Sámi Siida lágida ságastallaneahkediid sámegielagiidda ja daidda geat leat oahppamin sámegiela. Jurdda lea</p>
<p>Sámi Siida rs</p>
<p>Doaibmaplána 2011 7 / 9 gaskaneamet juogadit dieđuid ođđaáigásaš ja dološ sániin, dajaldagain ja doahpagiin ja dokumenteret ságastallamiid. Vejolaš fáttát leat luossabivdu, bohcconamahusat, dálkkenamahusat, lottiid ja elliid namahusat, luottat ja jienat, dearvvašvuohta, báikki namat ja dálkkodeapmi jna. 2.6.</p>
<p>Čállin-, govven- ja mediabádji</p>
<p>Jagis 2011 searvi lágida čállin-, govven ja mediabáji man ulbmilin lea ahte searvvi miellahtut sáhtášedje ieža čálligoahttit ođđasiid, reportášaid ja eará čállosiid Sámi Siidda ruoktosiidduide. 2.7.</p>
<p>Astoáigge teáhterdoaibma</p>
<p>Searvi álggaha astoáigge teáhterdoaimma mii lea oaivvilduvvon nuoraide ja ollesolbmuide. Doaibma čađahuvvo jogo bargobádjin dahje vahkkosaš rieggán dan mielde mo orro vuohkkasut ollašuhttit. 3.</p>
<p xml:lang="fkv"><em type="bold">DEANULEAGI MÁNÁID JA NUORAID VALÁŠTALLAN JA KULTURSKUVLLA </em></p>
<p>Go Sámi Siida ordne doaimmaid mánáide ja nuoraide, de leat doaimmat davvisámegillii ja doaimmaid birra galgá diehtu mannat váhnemiidda. Vánhemat galget addit mánnái lobi searvat doaimmaide ja fertejit ávžžuhit máná geavahit sámegiela Sámi Siidda doaimmain. 3.1.</p>
<p xml:lang="olo">Valástallan</p>
<p>Searvi lágida iešguđetgelágan sámegielat valástallandoaimmaid. 3.2.</p>
<p xml:lang="smj">Bándirieggát</p>
<p>Sámi Siida álggahii dálvit 2007 nuoraid bándirieggá. Rieggát leat doaibman dan rájes ja viidon nu, ahte dálvit 2008 álggahuvvui guokte eará bándirieggá. Dál Sámi Siiddas leat vihtta bándirieggá mat leat oaivvilduvvon ovdánan čuojaheddjiide, álggaheddjiide ja uhcit mánáide. Golbma rieggá leat Ohcejotnjálmmis ja guokte</p>
<p>Sámi Siida rs</p>
<p>Doaibmaplána 2011 8 / 9</p>
<p>Gáregasnjárggas. Doaibma viiddiduvvo dárbbu ja vejolašvuođaid mielde. 3.3.</p>
<p>I Deanuleagi mánáid ja nuoraid dáiddadáhpáhus</p>
<p>Sámenuoraid dáiddadáhpáhusas lei bohcciidan jurdda lágidit dáiddadáhpáhusa Deanuleagi mánáide ja nuoraide nu, ahte das livččii fárus Deanu, Kárášjoga, Unjárgga skuvllat ja Sirbmá skuvllat ja Dáža bealde ja</p>
<p>Ohcejoga, Njuorggáma ja Gáregasnjárgga skuvllat Suoma bealde.</p>
<p>Dáiddadáhpáhus nammaduvvui <span type="quote">“Sápmi Talent Deatnu”</span> ja lágiduvvo vuosttaš háve 2010. Sápmi Talent</p>
<p>Deatnu 2011 lágiduvvo skábman dainna ulbmiliin ahte ovddida sámi musihka ja dáidaga ja ahte mánát ja nuorat oahpásmuvvet rastá rájá. 3.4.</p>
<p>Astoáigge teáhterdoaibma</p>
<p>Searvi álggaha astoáigge teáhterdoaimma mii lea oaivvilduvvon nuoraide ja ollesolbmuide. Doaibma čađahuvvo jogo bargobádjin dahje vahkkosaš rieggán dan mielde mo orru vuohkkasut ollašuhttit. 3.5.</p>
<p>Mánáid- ja nuoraid duodje- ja dáiddadoaibma</p>
<p>Searvi álggaha duodje- ja dáiddadoaimma mánáide ja nuoraide. 3.6.</p>
<p xml:lang="smj">Ealligovvabádji</p>
<p>Searvi lágida ealligovvabáji nuoraide gaskkal 12-18.</p>
<p>Sámi Siida rs</p>
<p>Doaibmaplána 2011 9 / 9 <em type="bold">EARÁ PROŠEAVTTAT </em>4.1. </p>
<p>Áviisaprošeakta</p>
<p>Sámi Siida álggaha sámegielat áviisaprošeavtta man ulbmilin lea ásahit doaimmahusaid Suomabeallái.</p>
<p>Prošektii oččoda eará sámegielaid servviid fárrui ja Sámi Siida geahččala ovttasbargagoahtit dálá sámegielat áviissain Norgga bealde. Prošeakta galgá almmuhit ođđasiid ja áigeguovdilis čállosiid sihke bábiráviissas ja interneahtas. Prošeavtta doaibmabáiki lea Ohcejogas. 4.2.</p>
<p xml:lang="sma">Báikenammaprošeakta</p>
<p>Searvi álgá čohkket dieđuid Ohcejoga historjjás ja báikenamain. Searvi álgá jearahallat boares olbmuid geain vel leat dieđut báikenamain, sogain ja dološ eallimis. Dieđuid čohkken ferte álggahuvvot jođáneamos lági mielde vai dát dieđut eai jávkka boares olbmuid jápmima mielde. Prošeavttas lea sierra prošeaktačilgehus ja dan ollašuhttima várás ohccojuvvo ruhtadeapmi Pohjoisimman Lapin Leader fáddáruhtadeamis.</p>
</body></document>
