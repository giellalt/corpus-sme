<document xml:lang="sme" id="no_id"><header><title/><genre code="facta"/><author><unknown/></author><year>2010</year><wordcount>2182</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/doaibmamuitalus_2010.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="nob"><em type="bold">DOAIBMAMUITALUS 2010 </em></p>
<p xml:lang="vep"><em type="bold">  OBBALAČČAT </em></p>
<p><em type="bold"> 1.1   Jahkečoahkkin </em></p>
<p>Jahkečoahkkin  lágiduvvui  cuoŋománu  24.  beaivvi  Gáregasnjárggas  Gilisearvvi  Sáivvu  stobus.  Oasseváldit ledje 16.</p>
<p>Jahkečoahkkin válljii searvvi ságadoallin  Torkel Rasmussen,  várreságadoallin Káre Kitti, stivralahttun  NiiloKalevi  Länsman,  ,  Siskko  Lansman  ja  Heidi  Kitti  ja  várrelahttun    Maarit  K.  Pieski,  Juha  Pohjanraitto,  Heidi Eriksen, Jouni Esa Nousuniemi  ja Erika Satta.</p>
<p>Muđuid  jahkečoahkkinoasseváldit  gieđahalle  dábálaš  jahkečoahkkináššiid  ja  jahkečoahkkincealkámuša Sámeskuvlla  ja  beaiveruovttuid  dilis.  Čoahkkima  maŋŋá  searvi  guossohii  buot  oasseváldiide  biergomáli  ja bullákáfiid.</p>
<p><em type="bold"> 1.2   Stivrabargu </em></p>
<p>Stivra lea 2010 jahkečoahkkima rájes doallan 5 stivračoahkkima: 8.5., 18.9. ja 17.11. 2010 ja 15.1., 19.3. ja 28.3 2011.</p>
<p><em type="bold"> 1.3   Stipeanddat </em></p>
<p>Sámi  Siidda  stivra  mearridii  juohkkit  golbma  100  €  sturrosaš  stipeanda  nuoraid  guđet  leat  čájehan erenoamáš  beroštumi  sámegielas  sihke  skuvllas  ja  skuvlla  olggobealde.  Stipeanddaid  ožžo  guokte gáregasnjárggalaš ovččát luohkkálačča Noora Pieski ja Matias West ja logahaga studeanta Anni Koivisto.</p>
<p><em type="bold"> 1.4   Suoma Sámiid Guovddášsearvi – SSG </em></p>
<p>Suoma  Sámi  Guovddášsearvi  lea  Suoma  beale  sámiid  servviid  váldoorganisašuvdna  ja čieža  searvvi  leat</p>
<p>Guovddášsearvvi  lahttun:  Sámi  Siida,  Sámi  Soster,  Johtti  Sápmelaččaid,  Suoma  Sámenuorat,  Suoma</p>
<p>Boazosámit, Roavvenjárgga Sámiid Searvi Mii ja Saa´mi Nue´tt.</p>
<p>Sámi Siidda stivra válljii čuovvovaš ovddasteddjiid SSG jahkečoahkkimii: Torkel Rasmussen, Marja Sofe Aikio</p>
<p>ja  Vieno  Länsman.  Sii  oassálaste  SSG  jahkečoahkkimii  mii  dollojuvvui  Roavvenjárggas  skábmamánu  20.</p>
<p>beaivvi 2010.</p>
<p>Esko  Aikio  luobai  SSG:a  jođiheaddjin  ja  jahkečoahkkin  válljii  Jouni  Lukkari  Boazosámit-searvvis</p>
<p>sátnejođiheaddjin.  Sámi Siidda stivralahttu ja várrelahttu leaba Ara Aikio ja  Anne-Kirste Aikio.</p>
<p>SSG stivra. Roađuid siste várreláhtut:</p>
<p xml:lang="smn">Ságadoallin Jouni Lukkari (Minna Mäkitalo) Suoma Boazosámit</p>
<p>Várreságadoalli Janne Näkkäläjärvi (Samuel Valkeapää) Johtti Sápmelaččat</p>
<p xml:lang="smn">Anne Nuorgam (Outi Paadar) Mii Searvi</p>
<p>Ara Aikio (Ánne Kirsti Aikio) Sámi Siida</p>
<p xml:lang="smn">Vieno Länsman (Leena Aikio) Sámi Soster</p>
<p><em type="bold"> 1.5   Áviisaprošeakta </em></p>
<p>Sámi Siiddas lea moadde jagi dássái soahpan Saa´mi Nue´tt servviin ja Ávvirin ohcat ruđa ovdaprošektii man ulbmilin  lea    sámegielat  áviisa  prošeavtta  álggaheapmi  Suoma  bealde.  Dát  prošeakta  ii  leat  ovdánan  jagi 2010.</p>
<p>Sámi  Siidda  jođiheaddji  lea  ges  searvan  bargojovkui  mii  guorahallá  vejolašvuođaid  ásahit  sámegielaid preanta-  ja/dahje  neahttamedia.  Bargojoavkku  lahtut  eai  leat  čoahkkanan,  muhto  doallan  oktavuođa šleađgapoastta ja Skype  bokte. Bargojoavkku lahtut leat  sihke searvvi ovddasteaddjit ja ovttaskas  olbmot geain lea beroštupmi áššis ja áššedovdamuš medias. Seammás leat lahtuin iešguđetge ulbmilat prošeavttas. Muhtimat  atnet  sámegiela  mediaovddideami  dehálaččabun,  earát  dehálaččabun  njulget  b</p>
<p>Sámi  Siida  lea  áviisaprošeavtta  oktavuođas  ovddidan  oainnu  ahte  sámegielat  mediaášši  lea  sihke resursagažaldat ja prinsihpalaš gažaldat. Jos Lapin Kansa fidne ruđa sámegielat fálaldaga ordnemii, de eai báze resurssat friddja sámegielat čálamediai. Dasa lassin galggašedje sápmelaččat ieža doaimmahit iežaset sorjjasmeahttun mediafálaldagaid.</p>
<p xml:lang="sma"><em type="bold">1.6   Báikenammaprošeakta </em></p>
<p>Sámi Searvi álgá čohkket dieđuid Ohcejoga historjjás ja báikenamain. Searvi álgá jearahallat boares olbmuid geain vel leat dieđut báikenamain, sogain ja dološ eallimis. Dát dieđut čohkkejuvvojit CD-Romii.</p>
<p>CD-Rom várás lea ohcan ruhtadeami Pohjoisimman Lapin Leader teemaruhtadeamis ja ovddeš sátnejođiheaddji lea ráđđádallan ruhtadeami birra Leaderin. Stivra lea nammadan prošeavtta várás stivrenjoavkku man lahttun leat Kati Eriksen, Nillá Tapiola, Petteri Valle ja Kaarina Vuolab-Lohi.</p>
<p><em type="bold">1.7   Ruhtadeaddjit </em></p>
<p>Sámi Siida oaččui ruhtadeami jahkái 2010 čuovvovaččat:</p>
<p type="listitem"> Suoma kulturruhtarádjosis Deanuleagi mánáid ja nuoraid valáštallan ja kulturskuvla prošektii</p>
<p>80 000 € jagiide 2009-2010</p>
<p type="listitem"> Sámiráđis Sámi Talent Deatnu 2010 dáhpáhussii 2500 €</p>
<p type="listitem">  Sámedikkis Skábmadoaluide ja 50-jagi ávvudeapmái 2000 €</p>
<p type="listitem">  ELY guovddážis sámegielat eahketbeairieggáide lohkanjahkái 2010-2011: 3500 €</p>
<p type="listitem"> Sámedikkis doaibmadoarjja 5000 €</p>
<p type="listitem"> Oahpahusministerijjas Sámegiela nuoraidkultuvrra ovddideapmái 9000 €</p>
<p type="listitem"> Kulturkontakt Nord:as Sápmi Talent Deatnu 2010 dáhpáhussii 15000 €.</p>
<p xml:lang="nob"><em type="bold">2.  DOAIMMAT</em> </p>
<p><em type="bold"> 2.1   Álbmotbeaidoalut </em></p>
<p>Sámi  Siida  lea  lágidan  álbmotbeaivedoaluid  ovttas  Sirpmá  giliservviin  ja  dat  leat  vuoruid  mielde ordnejuvvon  Ohcejotnjálmmes  ja  Sirpmás.  Jagis  2010  lei  Sirpmá  vuorru  doaibmat  doaluid    praktihkalaš lágideaddjin. Beaivái gulai kulturprográmma, beaivvi sárdni ja sámi mállásat. Doaluide oassálaste badjelaš čuođevihttalot olbmo.</p>
<p><em type="bold"> 2.2   Bearralvági riddomátki </em></p>
<p>Searvi  lágidii  mátkki  Rággonjárgii/Bearralváhkái  6.-8.07.2010.  Dohko  manadettiin  mii  finaimet Čuovgatoartnas  Čivllas.  Eanáš  áigge  oruimet  Guolleveajis  gos  min  verddes  Yngve  Johansenis  lea  boares stohpu.  Yngve  muitalii  iežas  báikenammaprošeavtta  birra,  son  lea  ráhkadan  multimediačájáhusa  DVD:as báikkenamain maid ieš lea čohkken. Son čájehii maid guovllu kulturmuittuid midjiide ja muitalii feara maid guovllu  sámi  historjjás.  Mii  beasaimet  maid  fitnat  oahppamin  luossafierpmi  mearas  ja  bivdit  mearraguoli fatnasis. Logi mat olbmo ledje fárus ja mii oruimet guokte ija tealttáin Yngve giettis.</p>
<p><em type="bold"> 2.3   Skábmadoalut </em></p>
<p>Sámi  Siida  lágidii  Skábmadoaluid  5.-14.11.  2010.  Skábmadoaluid  oassin  lágiduvvui  5.-7.11.  2010  Sápmi Talent Deatnu 2010 masa serve 80 nuora Ohcejogas, Anáris, Kárášjogas, Deanus ja Guovdageainnus. Sámi Siidda lahtuguovttos Hilda Länsman ja Ovlla Järvensivu vuittiiga gilvvu.</p>
<p>Sámi  Siidda  50-jagi  ávvudeapmi  lágiduvvui  ovttas <em type="italic">Áhčiid  beaivvi</em>  konsearttain  14.11.  2010.  Das  muitalii Luobbal-Sámmola  Sámmol/Samuel  Aikio  searvvi  vuođđudeamis  mas  ieš  lei  leamaš  fárus.  Čájehuvvojedje maid govat searvvi álggaheamis ja historjjás. Konsearttas čuojahedje Ruodja, Skálvi ja Moivvas.  Konsearttas geigejuvvui  gudnebálkkašupmi  Rája-Jon  Márehii    árbeborramuša  málešteamis  máŋggalágan  doaluin. Konsearta  maŋŋá  ledje  gumpposmállásat.  Konseartas  ledje  sullii  130  olbmo  ja  sullii  seamma  veardde boradeamen. </p>
<p><em type="bold">Eará dáhpáhusat Skábmadoaluid oktavuođas ledje: </em></p>
<p><em type="bold">AMOC&amp;RUŽŽE konsearta</em> ja konseartta maŋŋá mánáid ja nuoraid DISCO.<em type="bold"> </em></p>
<p><em type="bold">Lávlun- ja stoahkanboddu</em> mánáide ja olles bearrašiidda, Gáregasnjárggas, Beaiveruoktu Gollerássi </p>
<p><em type="bold">Lávluneahket</em> Ohcejoga rabasbálvalanguovddážis, ovttas searvegottiin, Janne Aikio čuojahii. </p>
<p><em type="bold">Konsearta</em> Niillas Holmberg &amp; Roope Mäenpää: Ohcejotnjálmmi skuvllas. </p>
<p><em type="bold">Musihka- ja stoahkanboddu</em> mánáide ja olles bearrašiidda, Ohcejotnjálmmi skuvlla sáles </p>
<p><em type="bold">Skábmadánssat</em>: Jiella + Hildá Länsman ja olu eará, Pub Rastigaisa </p>
<p><em type="bold">Láibun</em> olles bearrášiidda: Ohcejotnjálmmi skuvllas, ovttas SámiSosteriin </p>
<p><em type="bold">Ealligovat</em>: Unná Junnát, Utsjoen Beckhamit, Wimme-dokumeanta, Gosa šaddet áddján , Ohcejotnjálmmi </p>
<p>skuvlla sáles</p>
<p><em type="bold"> 2.4   Logaldallan máŋggagielatvuođas </em></p>
<p>Searvi  bovdii  Tove  Skutnabb-Kangas  logaldallain  mánáid  máŋggagielatvuođas  beaiveruovttus  ja  skuvllas. Logaldallama lágideaddjin searvi bivddii Ohcejoga gieldda Ovttas! Prošeavtta. Searvi doaimmai áššedovdin dáhpáhusa lágideamis.</p>
<p><em type="bold">2.5 Sámeskuvlla ásaheapmi </em></p>
<p>Sámi  Siidda  jahkečoahkkin  miessemánus  2010  mearridii  guorahallagoahtit  vejolašvuođaid  ásahit sámeskuvlla  Ohcejoga  gildii.  Stivra  ásahii  dán  guorahallanbarggu  várás  bargojoavkku  mas  leat  fárus  Niilo Kalevi Länsman, Pirjo Länsman-Kiimalainen, Merja Pieski, Maarit Pieski ja Torkel Rasmussen.</p>
<p>Bargojoavku  lea  bovdejuvvon  guovtti  stivračoahkkimii  mas  sámeskuvla  lea  leamaš  áššin.  Bargojoavkku lahtut leat guorahallan ruđalaš, lágalaš ja geavatlaš beliid dákkár skuvlla ásaheamis. Dán barggus lea Esko Aikio leamaš fágalaš veahkki. Mii leat maid gulaskuddan áššis Suoma Oktasaš Skuvllaid Lihtuin ja Oahpahus- ja  Kulturministeriija virgeolbmuiguin.    Boađus  dán  barggus  lea  ahte stivra  atná vejolažžan  sihke  dan  ahte searvi  ásaha  oktasaš  sámeskuvlla  Gáregasnjárgii  ja  Ohcejotnjálbmái  dahje  ahte  Ohcejoga  gielda  ovddida iežas suomagielat skuvllaid sámegielat oahpahusa sámeskuvlan.</p>
<p>Leat guokte organiserenvuogi oktasaš skuvllaid doaimmaheamis. Sáhttá leat doarjjasearvi dahje vuođđudus mii  ohcá  oahpahuslobi  ja  ovddasvástida  skuvlla  doaimmaheamis.  Sámi  Siida  lea  čielggadan  dáid organiserenvuogi ja atná vejolažžan ásahit vuođđudusa okto dahje ovttas eará Sámi Servviiguin dahje eará servviiguin geain leat seammá vuođđoulbmilat go Sámi Siiddas.</p>
<p><em type="bold">Váhnenčoahkkimat </em></p>
<p>Sámi  Siida  lágidii  guokte  váhnenčoahkkima  miessemánu  loahpas,  nubbi  Ohcejotnjálmmis  ja  nubbi Gáregasnjárggas.  Čoahkkimiin  jugiimet  dieđu  sámeskuvlla  guorahallama  birra  ja  gulaskuttaimet váhnemiiguin makkár oainnut sis leat dákkár skuvlla ásaheamis. Ledje uhccán olbmot váhnenčoahkkimiin, muhto stivralahtut leat gulaskuddan eanaš skuvlaahkásaš ja vuollelskuvlaahkásaš mánáid váhnemiin geaid mánát  leat  sámegielat  beaiveruovttus  dahje  sámegiela  oahpahusas  ja  eará  váhnemiin  geat  sáhtášedje bidjat  mánáid  sámegielat  skuvlii.  Boađus  das  lea  ahte  eanaš  váhnemat  oidnet  čielga  dárbbu  ásahit sámegielat skuvlla, dahje buoridit sámegiela dili dálá suomagielat skuvllain.</p>
<p><em type="bold">Ráđđádallamat </em></p>
<p>Lága vuođđooahpahusa birra 21.8.1998/628 kap 3 § 7 mielde galgá ráđđádallat gielddain dakkár oktasaš skuvlla ásaheamis. Sámi Siida dáhtui ráđđádallamiid reivves Ohcejoga gildii 28.9. 2010 ja guokte ráđđádallančoahkkima leat čađahuvvon: skábmamánu 8. beaivvi 2010 ja guovvamánu 15. beaivvi 2011. Čoahkkimiin leat čállojuvvon muitomerkemat. Sámi Siidda beales leat</p>
<p>Gielddaovddasteaddjit, Antti Katekeetta ja Esko Härkönen čilgiiga maŋimuš ráđđádallančoahkkimis ahte sudnos guovttá ii leat fápmudus addit čadni cealkámuša gieldda bealis, ja ávžžuheigga Sámi Siidda jearrat virggálaš cealkámuša gielddaráđđehusas. Sohppojuvvui, ahte Sámi Siida lágida čálalaš cealkámušbivdaga gielddaráđđehussii.  Sámi Siida lea 14.3. 2011 dáhtton dákkár cealkámuša Ohcejoga gielddaráđđehusas, ja mii vuordit vástádusa dasa.</p>
<p><em type="bold">Sámi Siida lea Ohcejoga gildii čilgen iežas vuordámušaid albmá sámeskuvlii leat čuovvovaččat:  </em></p>
<p>1. Skuvla lea sirrejuvvon fysalaččat, hálddahuslaččat ja ekonomalaččat suomagielat oahpahusas. Dán</p>
<p>sáhttá dahkat dálá skuvlaráhkkanusaid siskkobealde dahje olggobealde.</p>
<p>2. Sámeskuvllas leat sámegielat rektor, veahkkejođiheaddjit, oahpaheaddjit, hálddahusbargit ja eará</p>
<p>bargit.</p>
<p>3. Sámeskuvllas leat sierra bargoplánat, váhnenčoahkkimat, fáddábeaivvit ja sámegielat iđitrahpamat.</p>
<p>Dattetge veahkkejođiheaddji sáhttá soahpat suomagielat skuvlla veahkkejođiheaddjiin doallat</p>
<p>oktasaš doaimmaid dallego leat oktasaš beroštumit.</p>
<p>4. Sámeskuvllas lea sierra identitehta ja sierra namma (vaikko vel nammagilvvus mearriduvvon). Galgá</p>
<p>oidnot ahte lea sámi skuvla.</p>
<p>5. Sámeskuvllas leat ealáskahttindoaimmat mánáide geat eai máhte skuvlii álggedettiin sámegiela</p>
<p>dahje geain lea heajos sámegiel máhttu skuvlii álggedettiin. Ealáskahttindoaimmat leat maiddái</p>
<p>skuvlaahkásaš mánáid várás geat háliidit sirdašuvvat Ohcejoga suomagielat skuvllain dahje fárrejit</p>
<p>Ohcejohkii skuvlaahkásažžan. (Maŋŋá go leat álgán skuvlii.)</p>
<p>6. Sámeskuvllas leat dohkálaš oahpaheaddjit buot ahkeluohkáin ja ávdnasiin. Dat mearkkaša ahte</p>
<p>skuvlla ordnejeaddji ferte rekruteret oahpaheaddjiid albmáláhkai, fáluhit virggiid, máksit lasi bálkká</p>
<p>lassebarggu ovddas ja geassebálkká mearreáigevirggis doaibmi oahpaheaddjiide.</p>
<p>7. Skuvlla ordnejeaddji ovddida sámeoahpahusa oahppoplánaid, ja viiddida ovttasbarggu Norgga</p>
<p>beale skuvllaiguin. Oassi das leat heivehallamat nu ahte oahppoplánat leat dohkálaččat sihke</p>
<p>Suomas ja Norggas. Dušše dan láhkai sámeskuvla sáhttá ovttasbargat beaivválaččat Norgga beale</p>
<p>skuvllaiguin ja váldit vuostá Norgga beale oahppiid dábálaš, (fásta) oahppin.</p>
<p>8. Skuvla ordnejeaddji ovddidišgoahtá sápmelaš pedagogihka ja bajásgeassinvuogi oahpahusa</p>
<p>vuođđun.</p>
<p>Sámi Siida lea maid čilgen Ohcejoga gildii ahte mo mii bargat oktasaš sámeskuvlaáššiin ovddosguvlui lea</p>
<p>gitta das maid Ohcejoga gielddaráđđáhus vástida min cealkámušbivdagii. Mii sáhttit duhtat dasa ahte</p>
<p>Ohcejoga gielda ásaha sámeskuvlla jos gieldda sámeskuvla deavdá min vuordámušaid albmá sámeskuvlii.</p>
<p>Jos gielda ii háliit ieš ásahit dákkár skuvlla, de mii sáhttit soahpat dákkár priváhta skuvlla ásaheamis ja dasa</p>
<p>laktasan áššiin dego oktasaš oahppiidsáhtosteamis, skuvladearvvasvuođabálvalusaid oastimis ja</p>
<p>skuvlalanjaid láigoheamis, ja daid bálvalusaid ruđalaš buhtadusas. Jos gielda ii hálit daid áššiinge soahpat,</p>
<p>de Sámi Siida sáhttá ohcat stáhtaráđis lobi vuođđudit oktasaš skuvlla gielddain dahkkon soahpamuša haga.</p>
<p>Sámi Siida lea maid beroštuvvan oassálastit sámeskuvlla ovddideapmái jos Ohcejoga gielda ieš háliida</p>
<p>ovddidit sámeskuvlla. Ovdamearkka dihte Sámi Siida sáhttá searvat bargojovkui sámeskuvlla ovddideami</p>
<p>váras jos das leat čielga mearreáiggit ja muttut nu ahte ovddideapmi sáhttá álggahuvvot juo dán skuvlajagi.</p>
<p>Ohcejoga gieldaráđđehus lea čoahkkimis 11.04.2011 gieđahallan Sámi Siidda cealkámušbivdaga ja hilgon</p>
<p>eanaš gažaldagaid. Gieldaráđđehus oaivvilda ahte dálá skuvllat leat doarvái buorit, muhto sáhttá bovdet</p>
<p>Sámi Siidda fárrui hábmet ođđa gielddalaš oahppoplánaid sámegielat oahpahusa várás go Suoma ođđa</p>
<p>riikkaviidosaš oahppoplánat doaibmagohtet.</p>
<p xml:lang="deu"><em type="bold">   DIEHTOJUOHKIN </em></p>
<p><em type="bold"> 3.1   Ruovttusiiddut </em></p>
<p>Sámi  Siidda  ruovttusiidduid  gávdná  http://www.samisiida.org.  Min  siidduide  biddjojit  Sámi  Siidda cealkámušat  ja  dieđut  doaimmaid  birra.  Govat  Sámi  Siidda  lágidemiin  gávdnojit  maid.  Lahtut  leat  bures boahtin čállit dieđuid ja ođđasiid min siidduide.</p>
<p><em type="bold"> 3.2   Eará diehtojuohkin  </em></p>
<p>Sámi  Siida  lea  almmuhan  doaimmaid  sihke  almmolaš  almmuhanbáikkiin  ja  Inarilainen  aviisas.  Searvi  lea maid  čohkken  Ohcejoga  ja  Sirpmá valástallan  ja  kulturdoaimmaid maid  lea  dasto  juohkán  buot  skuvla-  ja beaiveruovttumánáide sihke Ohcejogas ja Sirpmás ja almmuhan almmuhantávvaliin.</p>
<p>Sámeskuvlla áššis buollái stuorra mediaberoštupmi sihke ovdal jahkečoahkkima 2010 ja maŋŋá. Sihke YLE Sámeradio,  NRK  Sámi  Radio,  Ávvir,  Lapin  Kansa  ja  YLE  Lapinradio  leat  ieža  čuvvon  ášši  velá davviriikkaidviidosaš sámegiel TV-ođđasiin. Jođiheaddji lea maid čállán lohkkiidreivviid ja preassadieđáhusa áššis.</p>
<p>Maiddái  Sápmi  Talent  Deatnu  2010  gilvvus  beahkkái  medias,  nu  maid  Mearragáddemátkkis  ja Skábmadoaluin. Erenoamáš fuopmášupmi oaččui maid Sámi Siidda bánda <span type="quote" xml:lang="smj">“Ruodja”</span> go Kárášjogas searvvai Nuoraid Kulturčalmmusteapmái ja beasai viidáset Finnmárkku fylkka rátkamiidda.</p>
<p xml:lang="fkv"><em type="bold">   DEANULEAGI MÁNÁID JA NUORAID VALÁSTALLAN JA KULTURSKUVLA </em></p>
<p>Sámi  Siidda  nuoraid  prošeakta  <span type="quote">“Deanuleagi  mánáid  ja  nuoraid  valáštallan  ja  kulturskuvlla”</span>  šaddái  oassin Suoma kulturruhtarádjosa <span type="quote" xml:lang="isl">”Myrsky”</span> (stoarbma) nuoraidprošeavtta. Valáštallan ja kulturskuvlla ulbmilin lea mánáid  ja  nuoraid  sámegiela  ja  sápmelaš  identitehta  nanosmahttin,  sámegiela  geavaheami  nannen  ja sámekultuvra  dovdamuša  ovddideami.  Valáštallan  ja  kulturskuvlla  olis  Sámi  Siida  háliida  fállat  buorre mánná- ja nuorravuođa vásáhusaid Deanuleagi mánáide ja nuoraide, vai ollesolbmo ahkái boađedettiin sii fas háliidit fállat iežaset mánáide daid seamma vásáhusaid iežas ruovttubáikkis. Prošeavtta doarjjui Myrsky lassin maid Sámiráđđi ja Sámedikki.</p>
<p><em type="italic">Deanuleagi mánáid ja nuoraid valastallan ja kulturskuvlla</em> prošeavtta  Myrsky oassi bisttii 2010 lohppii. Das </p>
<p>lea sierra raporta čállojuvvon. Dás namuhuvvojit muhtin oasit.</p>
<p xml:lang="isl"><em type="bold"> 4.1   Bándariekkát </em></p>
<p>Oktan dehálaš doaibman valáštallan- ja kulturskuvllas leamašan nuoraid bándadoaibma. Sámi Siida álggahii dálvit  2007  vuosttas  nuoraid  bándirieggá.  Rieggá  lea  doaibman  dan  rájes  ja  viidon  nu,  ahte  dálvit  2008 álggahuvvui  guokte  eará  bándirieggá,  ja  2010  guokte  ođđa.  Dál  Sámi  Siiddas  leat  vihtta  bándiriekká Ohcejotnjálmmis ja Gáregasnjárggas.</p>
<p xml:lang="smj"><em type="bold"> 4.2   Vuojadanvuorut </em></p>
<p>Searvi lágidii  Ohcejotnjálmmi vuojadansáles  sámegielat  vuojadanvuoru vuossárggaid mánáide  ja nuoraide sihke    iežas  láhttuide.  Vuojadanvuorru  lea  šaddán  eanemus  bivnnut  vuojadanbeaivin  vuojadansáles  ja vuojadeamen  fitnet  gitta Deanu  šalddi  rájes.  Vuojadeaddjit  leamašan  sullii  20-50  juohke  háve.  Sámi  Siida lea  maid  ruđalaččat  dorjon  Gáregasnjárgalaš  mánáid  ja  nuoraid  ja  searvvi  iežas  lahtuid  nu  ahte  sáhttet fitnat Kárášjoga vuojadansáles.</p>
<p xml:lang="smj"><em type="bold"> 4.3   Valástallan  </em></p>
<p>Bearrašiidda  oaivvilduvvon  valástallan  dollojuvvui  juohke  nuppi  vahkku  gaskavahkuid.  Searvvis  leamašan juohke duorastaga mánáid dolgespáppa</p>
<p>Okta lahttu lea oassálastán Sámi valástallanlihtu dálvegilvvuide ja guokte geassegilvvuide.</p>
<p><em type="bold">4.4. Animašuvdnafilbmabádji </em></p>
<p>Animašuvdnafilbmabádji  lágiduvvui  Sirpmás  ja  Ohcejogas  skábmamánus  10-16  jahkásaš  mánáide  ja nuoraide. Tarja Lansman lágidii filbmabáji ja Nils Áilu Utsi lei oahpaheaddjin.</p>
<p><em type="bold">4.5. Nuoraid sámegiela geavaheapmi – guorahallan </em></p>
<p>Riitta Taipale lea guorahallan sámegielat nuoraid sámegiela geavaheami ja guorahallamis lea čállon raporta. Raporttas boahtá ovdan ahte eanaš nuorat geavahit sámegiela uhccán iežaset ovttaahkásaččaiguin, bearrašis geavahit dávjá sámegiela dušše ovttain olbmuin, skuvllas geavahit sámegiela dušše luohkkálanjas go oahpahus lea sámegillii. Buot astoáigedoaimmat leat suomagillii, earretgo Sámi Siidda doaimmat ja Norgga beale lágiduvvon doaimmat.</p>
<p>Eanaš nuorat hállet dušše suomagiela skihpáriiguin astoáiggis, oappáiguin ja vieljaiguin, ja skuvllas diimmuidgaskkas ja skuvlamátkkis. Eanaš nuorat leat dattetge oassálastán Sámi Siidda doaimmaide ja geavahan sámegiela váldogiellan daid doaimmain. Muhto guorahallamis ii boađe ovdan ahte nuorat geavahit sámegiela eanebut dál go ovdal eará doaimmain ja giellašiljuin.</p>
<p>Nuorat háliidit goit eanet sámegielat dáhpáhusaid ja doaimmaid. Muhtimat leat evttohan mo sáhttá lasihit sámegiela geavaheami ja dát evttohusat leat: Eanet nuoraide oaivvilduvvon doaimmat ja dáhpáhusat, áinnas davviriikkalaš fálaldagat gos galgá sámástit, mediafálaldat dego TV-prográmmat, gieldit suomagiela hállama skuvllas ja oahpahit doarvái sámegielat oahpaheaddjiid ja ásahit sámegielat skuvlla.</p>
</body></document>