<document xml:lang="sme" id="no_id"><header><title/><genre code="facta"/><author><unknown/></author><year>2011</year><wordcount>504</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/doaibmamuitalus_2011.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="nob"><em type="bold">DOAIBMAMUITALUS 2011 </em></p>
<p xml:lang="vep"><em type="bold">  OBBALAČČAT </em></p>
<p><em type="bold"> 1.1  Jahkečoahkkin </em>Jahkečoahkkin lágiduvvui miessemánu 22. beaivve Ohcejogas Goržán stobus. Oasseváldit ledje 12.   </p>
<p>Jahkečoahkkin válljii searvvi ságadoallin Birit Vuolab, várreságadoallin Vieno Länsman, stivralahttun Niilo, Kalevi Länsman, Kaaren Kitti ja Satu Nieminen ja várrelahttun  Esko Aikio, Ara Aikio, Maarit K. Pieski, Niillas J Holmberg ja Torkel Rasmussen.</p>
<p>Rehketdoallin lea doaibman Marja-Riitta Lukkari ja Čállin Merja Pieski jagi 2011 lohppii.</p>
<p>Muđuid jahkečoahkkinoasseváldit gieđahalle dábálaš jahkečoahkkináššiid. Čoahkkima maŋŋá searvi guossohii buot oasseváldiide mállása, gáfe ja nisoláibbi.</p>
<p><em type="bold"> 1.2   Stivrabargu </em>Stivra lea  čoahkkanan jagi 2011 áigis  6 háve. </p>
<p><em type="bold">1.3  Suoma Sámiid Guovddášsearvi – SSG </em>Sámi Siidda  ovddasteaddjit leat váldán oasi SSG jahkečoahkkimii mii dollojuvvui Roavvenjárggas skábmamánu 3.-4.. beaivvi 2011.  </p>
<p><em type="bold">1.4 Servodaga ovddideapmi </em>Ságadoalli lea váldán oasi Ohcejoga eará servviid čoahkkimiidda ja maiddái gieldda ja guolástangotti čoahkkimiidda. Ságadoalli lea maid válljejuvvon máŋgga searvvi stivrra lahttun dahje várrelahttun, nu ahte lea maid hállan- ja guldalan-vuoigatvuohta.  </p>
<p><em type="bold">1.5 Sámegiela ja –kultuvrra ovddideapmi </em>Searvi lea geahččalan ovddidit sámegiela geavahusa buot searvvi doaimmaid oktavuođas.  Torkel Rasmussen oassálasttii ja muitalii Sámi Siidda gielladoaimmaid birra ja makkár vuordámušat leat ealáskahttinprográmmii Anáris 29.08. 2011. </p>
<p>Sámi Siidda lea mieđihan stipeanddaid nuoraide, geat leat čájehan erenoamáš beroštumi sámegilii sihke skuvllas ja skuvlla olggobealde. Stipeanddaid ožžo j. 2011 Gáregasnjárgga skuvllas Laura Pieski ja Christer Rasmus ja Ohcejoga skuvllas Hilda Länsman ja Sunna Länsman.</p>
<p><em type="bold">1.7  Mieđiduvvon veahkkeruđat  </em></p>
<p>Sámediggi: Sámi Talent Deatnu 2011 dáhpáhussii 3500 €, mearreruhta nuppástahttui 30.11.2011 Ohcejoga bándarieggá  CD-skierru čohkkemii.                                    Sámediggi: Skábmadoaluide 3000 €                                                                          Sámediggi: Doaibmadoarjja 5000 €</p>
<p>Sámiráđi: Sámi Talent Deatnu 2011 dáhpáhussii 3000 €, mearreruhta lea nuppástahtton 7.11.2011 Báikenammaprošeavtta geavahussii                                                                EBI-guovddáš: Sámegielat eahketbeaiverieggáide lohkanjahkái 2011-2012: 4000 € Oahpahusministeriija: Sámegiela nuoraidkultuvrra ovddideapmái 11000 €</p>
<p>Oktiibuot: 30 500 €</p>
<p xml:lang="vep">2</p>
<p xml:lang="nob"><em type="bold"> DOAIMMAT</em> </p>
<p><em type="bold"> 2.1   Álbmotbeaidoalut </em>Sámi Siida  lágidit álbmotbeaivedoaluid 6.2.2011 Ohcejotnjálmmi skuvllas. Beaivái gulai kulturprográmma, beaivvi sárdni ja sámi mállásat. Doaluide oassálaste  measta beannot čuođi olbmo. </p>
<p><em type="bold"> 2.3   Skábmadoalut </em>Sámi Siida lágidii Skábmadoaluid 9.-13.11. 2011. Gaskavahku leai Ima Aikio- Arianaick <span type="quote">“Ima hutkosat, konsearta ja divttat”</span> fárus maid lávlut ja musihkkárat Niillas Holmberg, Hildá Länsman, Roope Mäenpää ja Miro Mantere. Duorastaga ledje  Áilegas-dálu  rahpanmárkanat ja lávvardaga čájehii Sámi Siida/Torkel Rasmussen filmmaid mánáide.   Sotnabeaivve ledje oaivedoalut, gos čájehuvvojedje moadde videofilbma ja Toivo Lukkari máinnastii ja dán maŋŋá ledje gumpposmállásat. Dáhpáhusas ledje  badjelaš čiehčalogi oassálaste. </p>
<p><em type="bold">2.4 Sámedikki válgadilálašvuohta </em>Searvvi lágidii Sámedikki áirrasevttohasaide válgadilálašvuođa Ohcejogas čakčamánus. Olbmot besse gullat evttohasaid oainnuin ja jearadit, mo sii áigot ovddidit dán guovllu áššiid.<em type="bold"> </em></p>
<p xml:lang="deu"><em type="bold">  DIEHTOJUOHKIN </em></p>
<p><em type="bold"> 3.1   Ruovttusiiddut </em>Sámi Siidda ruovttusiidduid gávdná http://www.samisiida.org. Siidduid dikšun lea heittot dilis.  </p>
<p><em type="bold"> 3.2   Eará diehtojuohkin  </em>Sámi Siida lea almmuhan doaimmaid sihke almmolaš almmuhanbáikkiin ja Inarilainenáviissas.  </p>
<p xml:lang="vep"><em type="bold">  NUORAIDDOAIMMAT </em></p>
<p><em type="bold">4.1  Bándarieggát </em>Oktan dehálaš doaibman lea leamaš nuoraid bándadoaibma. Bándarieggát lea doaibman Ohcejogas ja Gáregasnjárggas. Bándadoaibma bisánii miessemánus sihke Gáregasnjárggas ja Ohcejotnjálmmis go mearreruđat nohke. </p>
<p><em type="bold"> 4.2   Vuojadanvuorut </em>Searvi lea lágidan Ohcejotnjálmmi vuojadansáles sámegielat vuojadanvuoru vuossárggaid mánáide ja nuoraide sihke  iežas lahtuide. Vuojadeaddjit leamašan sullii 20-50 juohke háve.  </p>
<p xml:lang="vep">3</p>
<p xml:lang="deu"><em type="bold"> EÁRA DOAIMMAT</em> </p>
<p xml:lang="sma"><em type="bold">5.1  Báikenammaprošeakta</em> </p>
<p>Sámi Searvi álgá čohkket dieđuid Ohcejoga historjjás ja báikenamain. Searvi álgá jearahallat boares olbmuid geain vel leat dieđut báikenamain, sogain ja dološ eallimis. Dát dieđut čohkkejuvvojit  internet- siidduide ja CD-Romii.  Pohjoisimman Lapin Leader juolludii ruhtadeami 13.12.2011 prošeavtta várás. Prošeakta biddjo johtui j. 2012 álggus.</p>
<p xml:lang="vep">4</p>
</body></document>