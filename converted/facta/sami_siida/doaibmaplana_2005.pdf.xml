<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <year>2005</year>
    <wordcount>399</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.samisiida.org/govat/doc/doaibmaplana_2005.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sami Siida<em type="bold"> </em>99980 Ohcejohka    <em type="italic">Dohkkehuvvon jahkečoahkkimis 8.4.2005.</em> </p>
    <p>Sámi Siidda doaibmaplána 2005</p>
    <p><em type="bold">Oppalaččat </em>Sámi Siida joatká Ohcejoga guovllu sámiid sosiálalaš, vuoigatvuođalaš,  kultuvralaš ja almmolaš ekonomálaš  vuoigatvuođaid  ovddidanbarggu nugo njuolggadusat geatnegahttet. Maiddái oktasašbargu rastá riikkaid rájá gullá searvvi bargui. Searvi addá cealkámušaid áiggeguovdilis áššiin ja joatká servviid oktasašbarggu ovddidemiin. Muđui dáid ulbmiliid ollašuhttimii searvi lea fidnen ruhtadeami máŋgga projektii. Maiddái  diehtojuohkima buorideapmi gullá dán jagi bargui.  Čearddalaš iešdovddu olis searvi ordne álbmotbeaivvi doaluid ovttas Sirpmá giliservviin. Jahkečoahkkima dohkkehan doaibmaplána  áigumušaid  ollašuhttin doibmet vuostas sajis searvvi stivra, čálli ja ruhtadoalli.   Searvvi doaimmaid lea váttis juohkit čielga joavkkuide. Máŋggat doaimmat laktasit oktii, muhto dattege áigumušat  leat doaibmaplánas juhkkon juoga bajilčállaga vuollái.  </p>
    <p><em type="bold">1. Sámeguovllu ovttasbarggu fierpmádat </em>Searvi lea lahttun Suoma sámi valástallanlihtus (oan. SVL-FI)  ja  Suoma sámiid guovddášsearvvis. SVL-FI stivrras  Sámi Siiddas lea ovddasteaddji ja ulbmilin  lea čađahišgoahtit sámi valástallan vugiid, mat čujuhit  árbevirolaš stoahkamiidda.  Sámi Siida váldá oasi Suoma sámiid guovddášsearvvi bargui  omd.  álgagiid dahkamiin  ja  oassálastimiin čoahkkimiidda ja eará doaluide. Ohcejoga sámesearvi Sámi Siida  lea lahka Badje-Deanu Siidda, Deatnogátti sámesearvvi,  Deanu sámiid searvvi ja Sirpmá gilisearvvi. Dáidda ja vejolaš eará servviide  dollo jievddalaš oktavuohta ja fievrriduvvojit oktasaš doaimmat.  Sámiid álbmotbeaivi 6.2.2006 ordnejuvvo ovttas Sirpmá giliservviin.  Sámi Siida lea juo álbmotbeaivvi ásaheami rájes ordnen ávvodoaluid ja dat leat sajáiduvvan bures maiddái hámi dáfos guvlui. Beaivái lávejit gullat kulturprográmma ja sámi mállásat.  </p>
    <p><em type="bold">2. Čilgenbargu ovttasbarggu fierpmádagas </em>Searvi lea fidnen ruhtadeami sameguovllu ovttasbarggu fierpmádaga čilgenbargui. Dađe bahábut searvi ii bastán čađahit prošeavtta jagis 2004. Searvi ozai ja fidnii Sámedikki kulturlávdegottis lobi čađahit prošeavtta jagis 2005. </p>
    <p><em type="bold">3. Meahccetuvra Vuogojávrái </em>Geasset 2005 lágiduvvo meahccetuvra moattilogi olbmui. Ulbmilin lea fitnat Vuogojávrri guovllus ja oahpásmuvvat báikkiide, guovllu meahccái,  báikenamaide ja historjái sihke filbmet reaissu.  Sámediggi lea juolludan 1000 € projektii.  </p>
    <p><em type="bold">4. Boares govva projekta </em>Ulbmilin lea čohkket boares govaid ja čájehit daid Ohcejogas ja Sirpmás. Barggu várás bálkáhuvvo bargi, gii čohkke govaid. Govvavuorká árvaluvvo Sámemusea háldui. Ruhtadárbu  oktiibuot 4500 €,  Sámiráđđi lea juolludan 1000 €  </p>
    <p><em type="bold">5. Video sámebiktasiid geavaheamis </em>Ulbmilin lea ráhkadit video sámebiktasiid geavaheamis ovttas skuvlaoahppiiguin. Čuozahatjoavku lea nuorat ja mielde bovdejuvvojit áššedovdit. Sámediggi lea  juolludan 2000 €. </p>
    <p><em type="bold">6. Hálddahus ja  diehtojuohkin  </em>Stivrra čoahkkana dárbbu mielde. Njuolggadusaid mielde jahkečoahkkin dollo oktii jagis. Searvi ordne háleštallamiid, deaivvademiid ja oassálastá muđui servvodatdoaimmaide ja čoahkkimiidda. </p>
    <p>Searvvi doibmii gullá maid oktasašbargu eará servviiguin ja eará servvodatdoaibmiiguin. Searvi buorida diehtojuohkima nu ahte Same-net geavahuvvo beaktilabbot. Maiddái searvebláđđi lea plánain goit boahttevuođas.  Dán doibmii lea ohccojuvvon 4000 € doarjja Sámedikkis  ja fidnejuvvon 3000 €.</p>
  </body>
</document>
