<document xml:lang="sme" id="no_id"><header><title/><genre code="facta"/><author><person firstname="Riitta" lastname="Taipale" sex="f" born="" nationality=""/></author><year>2012</year><wordcount>6677</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/selvityssaamenet.pdf</origFileName><parallel_text xml:lang="fin" location="selvityssuominet.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Ohcejoga sámegielat nuoraid giella geavaheapmi</p>
<p xml:lang="fin"><em type="bold">Riitta Taipale </em></p>
<p><em type="bold">Sámi Siida rs </em></p>
<p>Ohcejoga sámegielat nuoraid giella geavaheapmi</p>
<p xml:lang="fin"><em type="bold">Riitta Taipale </em></p>
<p>Olggosaddi: Sámi Siida rs, Ovttas!-fidnu, Ohcejohka 2012 Ruhtadeaddjit: Oahpahusministeriija, Suoma kulturruhtafoandda Myrsky-fidnu, Ovttas!-fidnu (Sámeleana gielddaidlihttu/Lapin liitto, Davvi kalohtta ráđđi, INTERREG IVA Davimus Sápmi, Ohcejoga gielda, Norgga Sámediggi, Ođasmahttin-, hálddahus- ja girkodepartemeanta, Deanu gielda ja Deanu giella gáddi) Govat ja hábmen: Studio Borga, Ohcejohka. Govat leat Sámi Siida rs nuoraid doaimmain ja dáhpáhusain 2008–2010 www.samisiida.org Waasa Graphics 2012</p>
<p><em type="bold">Sámi Siida rs </em><em type="bold">3 </em></p>
<p><em type="bold">Ovdasátni </em></p>
<p>Sámegiela dilli lea buorránan máŋgga ášši dáfus Ohcejogas. Sámegiella lea almmolaš giellan Ohcejoga gielddas, gildii leat ásahan guokte sámegielat beaiveruovttu ja sámegiella geavahuvvo oahpahusgiellan Ohcejoga vuođđoskuvllain. Sámegielat mánáid lohku lea lassánan ja eanet ahte eanet mánát bohtet sámegielat beaiveruovttuide ja skuvlaluohkáide.</p>
<p>Dán buori ovdáneamis fuolakeahttá leat vásihan, ahte Ohcejoga sámegielat nuorat geavahit sámegiela unnán. Háliideimmet oažžut dárkilit dieđuid nuoraid gielladilis ja gullat nuorain alddis mo sámegiela dili sáhtášii nannet ja lasihit sámegiela geavaheami sin gaskkas. Čielggadusa ollašuhtii FL Riitta Taipale jearahallamiin sámegielat nuoraid sin giellageavaheamis. Jeara hallamiin leat ožžon olu mávssolaš dieđuid, maid vuođul áigut váikkuhit politihkalaš mearrideaddjiide ja ovddidit nuoraid astoáigge fálaldagaid.</p>
<p>Dán čielggadusa almmustahttet sámesearvi Sámi Siida rs ja Ohcejoga ja Norgga Deanu gielddaid Ovttas! Sámi giella- skuvla- ja mánáidgárde ovddideapmi Deanuleagis -prošeakta. Sámi Siida rs lea maŋimuš jagiid doaim mainis deattuhan mánáid ja nuoraid. Ovttas!-fidnu ulbmilin lea lasihit Ohcejoga ja Deanu mánáid ja nuoraid sámegiela geavahusa rájá badjel manni ovttasbargguiguin.</p>
<p>Sámi Siida rs ja Ovttas!-fidnu bealis sávvat, ahte čielggadusas lea ávki maid eará servodatberošteaddjiide, virgeolbmuide ja sierra dási politihkkáriidda, geaid ovddasvástosuorgái gullet sámenuoraid eallindiliid ja sámegiela nannen ja ovddideapmi. Lea sávahahtti, ahte maid nuorat ieža movttiidit nannet ja ovddidit eallindiliset ja giellaset.</p>
<p>Čielggadusa várás Sámi Siida oaččui ruhtadeami Oahpahusministeriijas 4000 euro ja geavahii Suoma kulturruhtafoandda báikkálaš Myrsky-fidnui boahtán doarjjaruđa. Ovttas!-fidnu ruhtadit Sámeleana gielddaidlihttu/Lapin liitto,</p>
<p>Davvi kalohtta ráđđi, INTERREG IVA Davimus Sápmi, Ohcejoga gielda, Norgga Sámediggi, Ođasmahttin-, hálddahus- ja girkodepartemeanta, Deanu gielda ja Deanu giellagáddi. Mii giitit ruhtadeaddjiid doarjagis.</p>
<p>Sámi Siida ja Ovttas!-fidnu <em type="bold">4 </em></p>
<p><em type="bold">Čoahkkáigeassu </em></p>
<p>Raporta gieđahallá 13–17 jahkásaš sámegielat ohcejotnuora giellageavaheami bearrašis, skuvllas, astoáiggis, mediageavaheamis ja lohkamis/čállimis. Eanaš nuorat geavahit suomagiela eanet go sámegiela eanaš giellašiljuin árgabeaivvi eallimis. Sii hállet suomagiela oappáiguin, vieljaiguin ja skihpáriiguin. Skuvllas ge lea dušše sámegielat oahpahusa luohkkálatnja sámegielat šillju, muđui hállet dušše suomagiela dahje eanemustá suomagiela skuvl las. Astoáiggis leat eanaš fálaldagat dušše suomagillii ja sii hállet beare suomagiela doppe. Dušše Sámi Siidda nuoraiddoaimmain ja Norgga beale lágidemiin geavahit sámegiela. Nuoraide eai leat sámegielat mediafálaldagat ja sii lohket girjjálašvuođa masá dušše suomagillii.</p>
<p>Raporttas boahtá maid ovdan mo nuorat háliidivčče buoridit sámegiela dili nuoraid gaskkas ja sii evttohit doaibmabijuid mat livčče sin miela mielde ja buoridivčče sámegiela. Sii háliidit buohkat sámegielat mánáid ja eanaš oassi lea juo mearridan ieža hállat sámegiela mánáide.</p>
<p><em type="bold">Guorahallama dutki </em>FM Riita Taipale (1945) lea suopmelaš dutki guhte lea oahppan sámegiela ja barggu bokte oahpásmuvvan sámekultuvrii. Son lea bargan oahpaheaddjin sihke Ruoŧas ja Suomas earret eará Ohcejogas. Son lea maid bargan dulka- ja jorgaleaddjioahpu oahpaheaddjin Sámi allaskuvllas Guovdageainnus Norgga bealde ja Sámi oahpahusguovddážis Anáris. <em type="bold">5 </em></p>
<p><em type="bold">Sisdoallu </em></p>
<p>Ovdasátni 3</p>
<p>Čoahkkáigeassu 4</p>
<p>Dutkamuša duogáš 7</p>
<p>Manne nuoraid giella lea dehálaš 7</p>
<p>Dutkamuša metoda 8</p>
<p>Ohcejoga gielladilli 10</p>
<p>Nuoraid gielladuogáš 15</p>
<p>Giellaválljemat skuvllas 20</p>
<p>Giellaválljemat friddjaáiggis ja astoáige doaimmain 24</p>
<p>Giellaválljemat Norgga beale sáme nuorai guin 28</p>
<p>Gielat ja media 29</p>
<p>Iežas čállin ja girjjálašvuohta 31</p>
<p>Mo lasihit nuoraid sámegiela geavaheami? 33</p>
<p>Doaimmat mat buoridivčče sámegiela dili 34</p>
<p>Iežaset mánáid sámegiella 36</p>
<p>Bohtosat 38</p>
<p>Loahppasánit 39</p>
<p>Gáldut 40</p>
<p>Govvosat 40 <em type="bold">6 </em><em type="bold">7 </em></p>
<p><em type="bold">Dutkamuša duogáš </em></p>
<p>Sámi Siida lea jagi 2010 nuoraiddoaimmaid oktavuođas háliidan guorahallat sámegiela geavaheami Ohcejoga nuoraid gaskkas ja váldit čielgása das mat áššit eastadit sámegiela ovdáneami nuoraidkultuvrra giellan. Eará dutka mušain lea boahtán ovdan ahte sámegielat nuorat Ohcejoga gielddas geavahit sáme giela uhccán ja uhcibut go eará guovlluid sámegielat nuorat (Alaraudanjoki ja Joensuu 2002, Aikio ja Lindgren 1973, Partanen 1994, Rasmussen 2005 ja Rasmussen 2009). Sámi Siida fuopmášahttá ges jahke dieđá husas ahte:</p>
<p>Go ovdamearkka dihte Kárášjoga nuoraid Norgga bealde geavahit sáme giela gaskaneaset lunddolaččat ja buot oktavuođain, de Suoma beale nuo rat geavahit dábálaččat suomagiela gaskaneaset (Sámi Siidda 2009: 2).</p>
<p>Sámi Siidda áigumuš leamašan váldit čielgása mii lea sivvan dasa ahte sámegielat nuorat millosepmosit hállet suomagiela gaskaneaset, ja guorahallat man láhkai searvvi nuoraiddoaimmat leat váikkuhan nuoraid giellageavaheami. Sámi Siida áigu geavahit dáid dieđuid iežas nuoraiddoaimmaid ovddideamis. (Sámi Siida 2009 ja 2010).</p>
<p><em type="bold">Manne nuoraid giella lea dehálaš </em></p>
<p>Vehádaga giela seailluheamis atnet dutkit dehálaš áššin ahte váhnemat hál-let vehádatgiela mánáide ruovttus. Adnojuvvo maid dehálažžan ahte leat ásahusat dego beaiveruovttut ja skuvllat gos mánát ja nuorat besset geavahit ja ovddidit iežaset giela ovttas nuppiid hálliiguin. Eará kritihkalaš áigodat lea go mánát jovdet nuoraidahkái ja lávkegohtet ollesolbmo máilbmái. Jos guovttegielat olbmot dán agis válljejit hállat eanetlohkoálbmoga giela baicce go vehádaga giela, de dat adnojuvvo heittogin vehádatgiela ceavzinnávccaide. Dalle giellamolsun eanetlohkogillii sáhttá leat álggahuvvon. Dutkamat leat maid čájehan ahte giellavierut mat leat sajáiduvvan mánná- ja nuorra vuođas, leat váttis nuppástuvvat. (Hyltenstam, Stroud ja Svonni 1999; UNESCO 2003)</p>
<p>Sáhttá dán maŋimuš ášši čilget álkit ná: Jos nuorat leat hárjánan sámástit gaskaneaset, de sii vedjet joatkit maid sámásteames ollesolmmošin. Lea giela seai lu mis sáhka. Jos sámegielat nuorat leat hárjánan hállat suoma gielat guhtet guim miideasetguin, de dat álkit jotket suomasteames ollesolmmošin maid. De <em type="bold">8 </em>čuovvovaš kritihkalaš áigodat lea go dát nuorat ieža šaddet váhnemin. Goappá giela válljejit sii hállat mánáide? Dán áššái váikkuhit olu bealit. Okta lea váh-nema giellamáhttu, giela stáhtus ja vejolaš vuođa fidnet doarjaga giellaásahusain. Jos dálá nuorat váhnemin eai veaje dahje eai vállje sámástit mánáide, de sámegiela hálliid mearri geahppana ja giella sáhttá jávkat. Dakkár giellamassin sáhttá čuovvovaččat váikkuhit sin mánáid iešdovddu ja geahnuhuhttit sin sápmelaš identitehta. </p>
<p><em type="bold">Dutkamuša metoda </em></p>
<p>Raportta vuođđu lea gažaldatguorahallan mii lea hábmejuvvon bajábeale nama huvvon eavttuid mielde. Jearahallamiid várás leat ráhkaduvvon rávvagat nu ahte informánttat ožžot seammá gažaldagaid.</p>
<p><em type="bold">Informánttaid válljen </em>Dán dutkamuša jearahallanoassi čađahuvvui skábman 2010. Informántan leat leamaš 11 nuora. Dain ledje vihtta nieidda ja guhtta gándda. Sii ásset miehta Ohcejoga gieldda. Guhtta gullet Gáregasnjárgga skuvlabiirii ja vihtta Ohce joga ja Njuorggáma skuvlabiirii. Sii ledje 13–17 jagi dalle go jearahallo juvvo jedje. Buot informánttat máhttet sámástit. Ekonomalaš rámmat leat mearridan informánttaid meari ja olles dutkama viidodaga. </p>
<p><em type="bold">Jearahallamat </em></p>
<p>Lei dárbu vuos guorahallat informánttaid gielalaš duogáža dego goas ja geas sii ledje oahppan sámástit. Dasto lea jearran informánttain muhtin eará gažaldagaid sin gielladuogáža birra dego maid gielaid sii hállet bearaš lahtui guin, lagamus fulkkiiguin: áhkuiguin ja ádjáiguin, etniin ja áhčiin, oappáiguin ja vieljaiguin ja vilbeliiguin ja oarpmeliiguin.</p>
<p>Giellaválljemiid skuvllas lea dutkan dáinna lágiin ahte lea gulaskuddan maid gielaid nuorat hállet sámegielat oahpahusas, suomagielat oahpahusas, diimmuidgaskkas, skuvlamátkkis ja sámegielat oahpaheaddjiiguin luohkká lanja olggo bealde.</p>
<p>Giellaválljen astoáiggis ja astoáigedoaimmain bođii ovdan go nuorat muitaledje maid sii barge astoáiggis ja makkár lágiduvvon astoáigedoaimmaide sii <em type="bold">9 </em>serve. Raporttas doaimmat leat sirrejuvvon nu ahte boahtá ovdan maid gielaid sii hálle Sámi Siidda doaimmain, eará doaimmain Suoma bealde ja dallego sii ledje ovttas Norgga ja Ruoŧa beale nuoraiguin. </p>
<p>Nuoraid mediageavaheapmi lea guorahallon nu ahte boahtá ovdan maid gielat mediaid sii geavahedje ja sii leat vástidan maid gielaid sii ieža lohke ja čálle iešguđetge oktavuođain.</p>
<p>Loahpas leat nuorat ieža evttohan doaibmabijuid maid dihte sámegiella seillo šii ja sii leat evttohan doaibmabijuid mat livčče beroštahtti ja seammás lasihivčče nuoraid sámegiela geavaheami. Sii leat maid vástidan gažal dahkii háliidivččego sii ahte sin mánát ohppet sámegiela, ja jos sii háliidit dan mo galggašedje mánát oahppat sámegiela ja manne? <em type="bold">10 </em></p>
<p><em type="bold">Ohcejoga gielladilli </em></p>
<p>Ohcejohka lea Suoma davimus gielda ja áidna gielda gos sápmelaččat leat eanetlogus. Das beroškeahttá eai leat sámegielagat eanetlogus, ja eatnigiela hálliid lohku lea Ohcejoga gielddas geahpanan 1985 rájes. Dat dáidá čájehit ahte giellamolsun lei dáhpáhuvvamin. 2000-logus lea geas sámegielagiid lohku leamaš stáđis juoga mii sáhttá mearkkašit ahte giella molsun lea bisánan. (Suoma statistihkaguovddáš 2010)</p>
<p>Lea vejolaš árvvoštallat muhtin vehádatgiela dili dihto mihtuid mielde. Ollu dutkit leat dan dahkan (Aikio ja Lindgren 1973, Hyltenstam, Straud ja Svonni 1999, Partanen 1994 ja Rasmussen 2005). Dalle gehččet ovdamearkka dihte makkár suodjalus gielas lea riikka lágas, leago vehádatgiella almmolaš giellan dihto guovllus, leago veahádagas mediafálaldagat iežas gillii, leatgo báikegottis ásahusat mat ovddidit vehádaga giela vai dušše eanetlohko álbmoga giela, ja man ollu nuorra hállit leat gielas vuoras olbmuid ektui.</p>
<p>Dás mii áigut giddet fuomášumi dasa mii lea erenoamáš Ohcejoga gielladilis ja guođđit áššiid mat leat oktasaččat buot davvisámegielagiidda dego mediafálaldat ja sápmelaččaid sajádaga Suoma servodagas.</p>
<p>Ohcejoga gielddas lea sámegiella almmolaš giellan Suoma lága mielde (15.12.2003/1086). Ohcejohka lea guovttegielat suoma-/sámegielat gielda, ja olbmuin lea vuoigatvuohta oažžut almmolaš bálvalusaid sihke suoma- ja sámegillii. Beaivedikšunlága ja oahpahuslága mielde lea vuoigatvuohta oažžut beaive dikšunfálaldaga ja vuođđooahpahusa sámegillii. <em type="bold">11 </em></p>
<p><em type="bold">Ohcejoga álbmot ja gielat </em>Ohcejoga olmmošlohku lea 1296 (31.12. 2010). Dain leat badjel 800 sápme lačča ja 611 ledje registreren sámegiela eatnigiellan (2009). </p>
<p><em type="bold">Govus 1. </em>Ohcejoga álbmoga registrerejuvvon eatnigiella 10-jagi gaskkas. </p>
<p xml:lang="smj">Suoma Sámi56 53 72 84 98 128 132 49 10 85 48 44 51 78 114 99 70 49 0 20 40 60 80 100 120 140 0–9-j. 10–19-j. 20–29-j. 30–39-j. 40–49-j. 50–59-j. 60–69-j. 70–79-j. badjel 80-j.</p>
<p>Suomagielagiid ja sámegielagiid juohkin 2008. 10–69 jahkásaččain leat suoma gielagat eanetlogus. Gáldu: Suoma stahtistihkkaguovddáš.80–90 % mánáin ja nuorain leat dattetge sápmelaččat (Rasmussen 2009), muhto giellamolsuma dihte leat 53 proseantta nuorain ahkejoavkkus 10–19 jagi registreren suomagiela eatnigiellan. Ahkejoavkkus 20–21 jagi leat 62 % registreren suomagiela eatnigiellan. Lea dattetge okta mearka das ahte giellamolsun lea bisánan. 0–9 jahkásaš mánáide lea váile 40 pro seantta regis tre ren suomagiela eatnigiellan. Maiddái ahkejoavkkuin 30–69 jagi leat suoma giela-gat eanetlogus ja easka ahkejoavkkuin badjel 70 jagi leat fas sáme gielagat eanet logus. (Suoma statistihkkaguovddáža logut 31.12.2008) <em type="bold">12 </em></p>
<p><em type="bold">Ohcejoga beaiveruovttut </em>Ohcejogas leat sámegielat beaiveruovttut sihke Gáregasnjárggas ja Ohcejotnjálmmis, ja 2010 loahpas álggahuvvui giellabeassedoaibma suomagielat mánáide dán guovtti báikkis. Ohcejotnjálmmis ja Njuorggámis leat suomagielat beaiveruovttut, muhto Gáregasnjárggas lea sámegielat beaiveruoktu áidna beaiveruovttufálaldat, ja beaiveruovttus leat maid suomagielat mánát geat ožžot divššu sámegillii. </p>
<p><em type="bold">Govus 2. </em>Beaiveruovttut ja mánáidlohku. </p>
<p><em type="bold">Beaiveruoktu </em></p>
<p><em type="bold">Mánáidlohku </em></p>
<p><em type="bold">Mearkkašumit </em></p>
<p>Gáregasnjárgga sáme gielat beaiveruoktu</p>
<p xml:lang="smn">Sullii 15</p>
<p>Ohcejotnjálmmi sáme-gielat beaiveruoktu</p>
<p xml:lang="smn">Sullii 25</p>
<p>Daid lassin leat beaive-ruovttus 5 máná Norgga beale Sirpmá gilážis</p>
<p xml:lang="vep">Ohcejotnjálmmi suomagie-lat beaiveruoktu</p>
<p xml:lang="smn">Sullii 15</p>
<p>Njuorggáma bearaš beaive-ruoktu (suoma gielat)</p>
<p>Vuollel 10</p>
<p>Daid lassin 1 mánná lea</p>
<p>Norgga beale Deanušaldi sámegielat mánáid gárddis</p>
<p>Ohcejoga beaiveruovttuid giellageavaheapmi ja mánáidlogut. Gáldu: Inkinen 2011.</p>
<p><em type="bold">Ohcejoga skuvllat </em>Ohcejogas leat golbma vuođđoskuvlla: Njuorggámis, Ohcejotnjálmmis ja Gáregas njárggas. Buot golmma skuvllas lea oahpahus suoma- ja sámegillii sirrejuv von luohkáin. Vuolledásis buot oahpahus lea sámegillii, muhto badjedásis lea oassi sámegielat oahppiid oahpahusas suomagillii. Suomagielat luohkáin sáhttet válljet sámegiela oahppoávnnasin, muhto oahppit eai oaččo oahpahusa sámegillii. Suomagiella lea dattetge váldogiellan ovda mearkka dihte hálddahusas ja oktasaš dáhpáhusain. Guovtti skuvllas veahkkejođiheaddjit eai máhte gulahallat mánáiguin ja oahpaheaddjiiguin sámegillii. </p>
<p>Sápmelaš logahagas ges lea eanaš oahpahus suomagillii maiddái sámegielat oahppiide, iige rektor máhte sámegiela. <em type="bold">13 </em></p>
<p><em type="bold">Govus 3. </em>Ohcejoga skuvllaid oahppiidlohku ja oahpahusgiella. </p>
<p><em type="bold">Skuvla </em></p>
<p><em type="bold">Sámegiella </em><em type="bold">oahpahus giellan </em></p>
<p><em type="bold">Suomagiella </em><em type="bold">oahpahus giellan </em></p>
<p><em type="bold">Mearkkašumit </em></p>
<p xml:lang="smj">Gáregasnjárga3511</p>
<p>Ohcejotnjálbmi3026</p>
<p>Vuolledási 2–6 luohkáin lea okta saš oahpa hus</p>
<p>Sirp má skuvllain 2 beaivvi vahkus.</p>
<p>Sápmelaš logahat12</p>
<p>Dušše sámegiella eatnigiellan oah pa-huvvo sáme gillii</p>
<p>Njuorggán210</p>
<p>Ohcejoga skuvllaid oahppiidlogut sirrejuvvon oahpahusgiela mielde.</p>
<p>Gáldu: Skuvllaid bargoplánat. <em type="bold">14 </em></p>
<p><em type="bold">Eará giellaovddideaddjit </em>Ohcejogas eai leat eará ásahusat mat barget sámegiela ovddidemiin dego giella guovddážat, dutkanásahusat, teáhter dahje filbma-, girje- ja áviisalágá dusat. Dattetge lea bargomárkan mas sámegiella adnojuvvo ánsun dahje sáme giela máhttu gáibiduvvo virgáibidjamis. Dakkár bargobáikkit leat Ohcejoga gielddas, YLE Sámi Radio báikkálaš doaimmahus, Sámiráđis, Sáme dikki giella ossodagas ja eará almmolaš bargosajiin. Gielddas ásset maid giellajorgalead djit, dulkkat, friddja dáiddárat ja duojárat geat geavahit sámegiela bargogiellan ja leat priváhta bargobáikkit dego gávppiin, boazodoalus ja eará luonddu ealáhusain gos sámegiella geavahuvvo váldogiellan dahje bálddalasgiellan. </p>
<p><em type="bold">Bohtosat oanehaččat </em>Go olggobeale eavttuid mielde árvvoštallá dili, de orru leamen nu ahte sáme -gielas sáhttá leat buorre sajádat Ohcejoga gielddas. Lagabui bealli álbmogis hállet sámegiela eatnigiellan, ja sámegielat mánáid mearri lassána. Muhtin dehálaš ásahusat leat maid sajis dego sámegielat beaiveruovttut guovt ti báikkis, ja oahpahus sámegillii golmma vuođđoskuvllas. Gielddas lea sámegielat bargomárkan ja dainna lea sámegiela máhttu ovdu go nuorat lávke jit ollesolbmo máilbmái ja ohcagohtet barggu. </p>
<p>Dát áššit eai dattetge muital maidege Ohcejoga álbmoga, sihke suopme lač čaid ja sápmelaččaid guottuid birra sámegiela hárrái. Iige muital maidege duohta giellageavaheami birra. Danne sáhttá eará govva boahtit ovdan go geah čada ášši siskkabealde ja dego dán guorahallamis dahká, jearahallá nuo raid mo sii geavahit sámegiela iešguđetge giellašiljuin Ohcejoga gielddas. <em type="bold">15 </em></p>
<p><em type="bold">Nuoraid gielladuogáš </em></p>
<p>Dutki lea hállan dušše nuoraiguin geat máhttet sámástit. Dattetge eai leat buohkat sámegiela eatnigiela hállit. Guhtta nuora ledje oahppan sámegiela vuosttaš giellan ruovttus, muhto eai buohkat áidna ruovttugiellan. Okta lei hállagoahtán vuos suomagiela, muhto juo moattejahkásažžan hállagoahtán sámegiela maid. Guokte nuora leaba njealjejahkásažžan oahppan sámegiela beaiveruovttus. Dáinna lágiin ovcci nuora ledje oahppan sámegiela ovdal go álge skuvlii. Guokte nuora leigga hállagoahtán sámegiela skuvlaálgima maŋŋá 6–7- ja 7–9-jahkásažžan</p>
<p><em type="bold">Govus 4. </em>Goas leat hállagoahtán sámegiela. </p>
<p>Álggu rájes6</p>
<p>Eatnigiellan ruovttus</p>
<p>Ovdal skuvlla álgima32–4-jahkásažžan</p>
<p>Skuvlaagis26–9-jahkásažžan</p>
<p>Govvosis boahtá ovdan goas nuorat leat sámástišgoahtán. Ahte leat 2–4 jahká sažžan sámástišgoahtán ii mearkkaš ahte ruovttus ii leat oktage hállán sámegiela sidjiide.</p>
<p>Eanaš nuorat leat dattetge oahppan sámegiela ruovttus. Ovcci nuora leat vástidan ahte leat oahppan sámegiela ruovttus ja dain golmmas leat muita lan ahte ohppet dušše áhčiinis sámegiela. Guokte nuora geas eaba leat oahp pan sámegiela ruovttus. Dát guovttos leaba ge vástidan ahte soai leaba sáme giela oahppan skuvllas ja álgán geavahit sámegiela easkka skuvlaálgima maŋŋá.</p>
<p><em type="bold">Bearrašis geavahuvvon gielat </em>Maid gielaid bearrašis geavahuvvojit leat dieđusge dehálaš ášši mánáid giellaoččodeamis ja adnojuvvo buorrin mađe eanet veahádatgiella geava huv vo. Dás lea váldán čielgasa maid gielaid nuorat hállet oappáiguin ja vieljaiguin, váhnemiiguin ja áhkuiguin ja ádjáiguin. <em type="bold">16 </em></p>
<p><em type="bold">Giella oappáiguin ja vieljaiguin </em>Buot mánáin leat oappát ja vieljat – uhcimusat okta. Maiddái oappát ja vieljat máhttet sámegiela. Dattetge váldogiella lea suomagiella oappáid ja vieljaid háleštallamis. </p>
<p><em type="bold">Govus 5. </em>Giella oappáiguin ja vieljaiguin.0 1 2 3 4 5 6 7 8 </p>
<p xml:lang="smj">Álo sámegiella</p>
<p>Eanaš suomagiella</p>
<p xml:lang="smj">Álo suomagiella</p>
<p>Govvosis čájehuvvo maid gielaid nuorat hállet oappáiguin ja vieljaiguin. Okta nuorra hállá álo sámegiela, golmmas hállet eanaš suomagiela, muhto sámegiela maid. Čiežas eaba sámás goassege oappáiguin ja vieljaiguin.</p>
<p>Čieža nuora hállet álo suomagiela oappáiguin ja vieljaiguin. Golbma nuora hál le muhtimin sámegiela oappáiguin ja vieljaiguin, muhto eanemusat suomagiela. Okta nuorra lea vástidan ahte son hállá álo sámegiela oappáiguin ja vieljaiguin. <em type="bold">17 </em></p>
<p><em type="bold">Giella váhnemiiguin </em>Nuoraid giellageavaheapmi váhnemiiguin ruovttus molsašuddá sakka ruovt tus ruktui. Guokte nuora eaba hála sámegiela álggage váhnemiiguin. Okta nuorra hállá álo sámegiela sihke áhčiinis ja etniinis. Daid gaskkas leat buotlágan variánttat. Golbma nuorra hállet álo áhčiinis sámegiela ja etniinis suomagiela. Okta hállá áhčiinis álo sámegiela ja etniinis sihke sáme- ja suoma giela. Njeallje nuora hállet sámegiela ovttain dahje guktuid váhnemiin, muhto suomagiella lea dattetge váldogiellan máná ja váhnemiid gaskkas. </p>
<p><em type="bold">Govus 6. </em>Giella váhnemiiguin.0 1 2 3 4 5 6 </p>
<p xml:lang="smj">Álo sámegiella</p>
<p>Eanaš suomagiella</p>
<p xml:lang="smj">Álo suomagiella</p>
<p>Govvosis čájehuvvo maid gielaid nuorat hállet ruovttus váhnemiiguin. Vihtta hálle álo sámegiela ovttain dahje guktuid váhnemiiguin. Njealjis hállet eanaš suomagiela, muhto sámegiela maid. Guovttis eaba sámás goassege váhnemiiguin.</p>
<p>Viđa nuoras lea gusto sámegiella váldogiellan ovttain váhnemiin dahje guk-tuid váhnemiin. Njealjis geavahit sámegiela uhccán ruovttus ja guovttis eaba geavat sámegiela ruovttus álggage. <em type="bold">18 </em></p>
<p><em type="bold">Giella áhkuiguin ja ádjáiguin </em>Nuorat geavahit sámegiela eanebut áhku-guoktáin go váhnemiiguin ja mealgat eanebut go iežaset oappáiguin ja vieljaiguin. Dan dáfus áhkut ja ádját orrot leamen dehálaš resurssat nuoraid sámegiela oččodeamis. Daid dieđuid ovdanbuktimis ferte dattetge váldit vuhtii ahte buot nuorain eai leat áhkut ja ádját šat eallimin, ja muhtin áhkut ja ádját eai leat sámegiela hállit dannego nubbi váhnen dávjá ii leat sápmelaš. </p>
<p><em type="bold">Govus 7. </em>Giella áhkuiguin ja ádjáiguin.0 1 2 3 4 5 6 7 8 </p>
<p>Sámegiella váldogiellan</p>
<p>Eai sámás</p>
<p>Govvosis čájehuvvo maid gielaid nuorat hállet áhkuiguin ja ádjáiguin. Čieža nuoras lea sámegiella áidna hállangiellan dahje váldogiellan uhcimusat ovttain áhkuin dahje ádjáin.</p>
<p>Njeallje nuora eai sámás áhkuiguin ja ádjáiguin.</p>
<p>Njeallje nuora eai hála sámegiela ádjáiguin ja áhkuiguin. Čieža nuora hállet ges sámegiela ovttain dahje eanet áhkuin ja ádjáin. Sii leat maid muitalan ahte sámegiella lea áidna dahje váldo hállangiella daiguin. Maiddái guokte nuora geat eaba sámás ruovttus hállaba sámegiela uhcimustá ovttain áhkuin dahje ádjáin.</p>
<p>Mearkkašan veara lea maid ahte okta nuorra guhte muđui álo vástida suomagillii go olbmot sámástit sutnje, álo sámásta buot áhkuiguin ja ádjáiguin. <em type="bold">19 </em></p>
<p><em type="bold">Maid gielaid hállet fulkkiiguin? </em></p>
<p>Vuordimis lea ahte nuorain leat sámegielat fuolkkit ja lea miellagiddevaš dieh-tit maid gielaid sii válljejit hállat go deaivvadit fulkkiiguin. Dás mii leat deattuhan lagamus fulkkiid: eatni ja áhči oappáid ja vieljaid (egiid, čeziid, ednuid, siesáid, muoŧáid ja goskkiid) ja oarpmeliid ja vilbeliid. Maiddái dás ferte váldit vuhtii ahte buot fuolkkit eai dáidde máhttit sámegiela juogo giellamolsuma dihte dahje dannego okta váhnen ii leat sápmelaš.</p>
<p><em type="bold">Govus 8. </em>Giella fulkkiiguin.0 1 2 3 4 5 6 7 8 9 </p>
<p xml:lang="smj">Álo sámegiella</p>
<p>Ii goassege sámegiella</p>
<p>Govvosis čájehuvvo nuoraid sámegiela geavaheapmi fulkkiiguin. Gávcci nuora sámástit álo uhcimusat ovttain fulkkiin. Golmmas eai sámás goassege fulkkiiguin.</p>
<p>Buorre beallái nuoraid giellageavaheamis gullá ahte buot nuorat earret okta geavahit sámegiela muhtin fulkkiiguin. Dattetge lea dat govva girjái. Muhtin nuorat geavahit sámegiela uhccán fulkkiiguin, muhtimat orrot hállamin sámegiela buot fulkkiiguin geat máhttet. Daid gaskkas geat uhccán sámástit fulkkiiguin leat muhtin nuorat geat hállet sámegiela dušše Norgga beale fulkkiiguin, muhtin nuorra guhte hállá álo suomagiela fulkkiide vaikko eanaš fuolkkit sámástit sutnje, ja muhtin nuorra guhte hállá eanaš suomagiela ja veaháš sámegiela áhči oappáiguin, muđui suomagiela buohkaiguin. Dát nuorat orrot válljemin hállat suomagiela álo go lea vejolaš ja válljejit sámástit dušše dalle go sis vurdojuvvo dahje dallego lea bággu. Dákkár giellavierut eai leat buorit sámegiela seailumis. Muhtin nuorat hállet ges álo sámegiela áhči beale fulkkiiguin ja álo suomagiela eatnibeale fulkkiiguin. Sámegiella lea dalle áidna geava huvvon giella sihke áhči ja iežas buolvva fulkkiiguin, juoga mii čájeha giellavieruid mat leat buorit sámegiela seailumis. <em type="bold">20 </em></p>
<p><em type="bold">Giellaválljemat skuvllas </em></p>
<p>Nuorat leat čilgen maid gielaid sii geavahit skuvllas iešguđetge oktavuođain dego luohkkálanjas go oahpahus lea sámegillii ja go oahpahus lea suomagillii, diimmuidgaskkas, skuvlamátkkis ja sámegielat oahpaheaddjiiguin olggo beale luohkkálanjas.</p>
<p><em type="bold">Govus 9. </em>Sámegiella skuvllas giellašiljuid mielde. </p>
<p><em type="bold">Giellašiellju </em></p>
<p xml:lang="smj"><em type="bold">Váldogiella </em></p>
<p><em type="bold">Mearkkašupmi </em></p>
<p>Sámegielat oahpahus</p>
<p>Sámi</p>
<p>Suomagielat oahpahus</p>
<p>Suoma</p>
<p>Diimmuidgaskkas</p>
<p>Suoma</p>
<p>Ovcci nuora hállet dušše suomagiela.</p>
<p>Skuvlamátkkis</p>
<p>Suoma</p>
<p>Ovtta nuoras lea sámegiel-la váldogiellan. Earáin lea dušše suomagiella dahje suomagiella ja veaháš sámegiella.</p>
<p>Sámegielat oahpa-headdjiiguin</p>
<p>Sámi/Suoma</p>
<p>Čieža nuora hállet dušše dahje eanaš sámegiela oahpaheaddjiiguin, njeal-lje nuora hállet dušše suomagiela dahje eanaš suomagiela.</p>
<p>Govvosis čájehuvvo maid gielaid nuorat geavahit skuvllas iešguđetge giellašiljuin:</p>
<p>Sámegielat oahpahusas, suomagielat oahpahusas, diimmuid gaskkas, skuvla mátkkis ja sámegielat oahpaheaddjiiguin luohkkálanja.</p>
<p>Govva mii dás boahtá skuvlla giellageavaheamis lea čielggas. Eanaš nuorat geavahit sámegiela dušše sámegielat oahpahusa diimmuin, ja sii hállet eanaš oasis dahje dušše suomagiela sámegielat oahpahusa luohkkálanja olggobealde. Buot daid giellašiljuin mat leat luohkkálanja olggobealde lea suomagiella eanemusat geavahuvvon giella. <em type="bold">21 </em></p>
<p><em type="bold">Diimmuidgaskkas ja skuvlamátkkis </em>Diimmuidgaskkas hállet ovcci nuora dušše suomagiela. Okta geavaha sámegiela sullii seammá olu go suomagiela ja okta geavaha sámegiela veaháš. Nuorat johtet skuvlii bussiin, táksiin dahje jos ásse lahka vácci. Maiddái dán giellašiljus lea suomagiella váldogiellan. </p>
<p><em type="bold">Govus 10. </em>Giella diimmuidgaskkas skuvllas.0 1 2 3 4 5 6 7 8 9 10 </p>
<p xml:lang="smj">Sáme- ja suomagiella</p>
<p>Eanaš suomagiella</p>
<p>Dušše suomagiella</p>
<p>Govvosis čájehuvvo maid gielaid nuorat geavahit diimmuidgaskkas skuvllas.</p>
<p><em type="bold">Govus 11. </em>Giella skuvlamátkkiin.0 1 2 3 4 5 6 7 8 9 10 </p>
<p>Eanaš sámegiella</p>
<p xml:lang="smj">Sáme- ja suomagiella</p>
<p>Dušše suomagiella</p>
<p>Govvosis čájehuvvo maid gielaid nuorat geavahit go johtet skuvlla ja ruovttu gaskkas.</p>
<p>Skuvlamátkkis hállet buohkat earret guokte nuora, dušše suomagiela. Okta hállá sihke suoma ja sámegiela ja okta hállá meastá beare sámegiela. Okta ii leat vástidan. <em type="bold">22 </em></p>
<p><em type="bold">Sámegielat oahpaheaddjiiguin </em>Nuorain lea jerrojuvvon maid gielaid sii hállet sámegielat oahpaheaddjiiguin sihke sámegielat oahpahusa luohkkálanjas ja luohkkálanja olggobealde. Luohkká lanjas buohkat hállet sámegiela dáid oahpaheaddjiiguin. </p>
<p>Go deaivvadit oahpaheaddjiiguin eará báikkiin skuvllas, boradansáles, skuvlašiljus, oahpaheaddjiidlanjas, feaskáris ja váccahagas, de geahppána sámegiela geavaheapmi. Nuorat hállet eanet sámegiela sámegielat oahpaheaddjiiguin go iežaset ahkásaččaiguin, muhto maiddái dán giellašiljus geavahit suomagiela vaikko hállet ollesolbmuin guđet máhttet sámegiela.</p>
<p><em type="bold">Govus 12. </em>Giella sámegielat oahpaheaddjiiguin luohkkálanja olggobealde.0 1 2 3 4 5 6 </p>
<p xml:lang="smj">Álo sámegiella</p>
<p>Eanaš sámegiella</p>
<p>Eanaš suomagiella</p>
<p xml:lang="smj">Álo suomagiella</p>
<p>Govvosis čájehuvvo nuoraid giellageavaheapmi sámegielat oahpaheaddjiiguin luohkká-lanja olggobealde. Guovttis sámásteaba álo daiguin, viđas hállet eanaš sámegiela, okta hállá eanaš suomagiela ja golmmas eai sámás goassege oahpaheaddjiiguin.</p>
<p>Guokte nuora hállaba dušše sámegiela luohkkálanja olggobealde sámegielat oahpaheaddjiiguin. Vihtta nuora hállet eanemusat sámegiela daid oahpaheaddjiiguin, muhto suomagiela maid, okta nuorra hállá eanemusat suomagiela, muhto sámegiela maid ja golbma nuora eai hála goassege sáme giela sáme gielat oahpaheaddjiiguin. <em type="bold">23 </em></p>
<p><em type="bold">Bohtosat oanehaččat </em>Nuoraid giellageavaheami vuođul sáhttá árvalit ahte sámegielat šiljut nuoraide leat skuvllas dušše sámegielat oahpahusa luohkkálatnja ja sámegielat oahpa headdjit. Eará giellašiljut, gos ovttastallet ovddimusat eará nuoraiguin dego diimmuidgaskkain ja skuvlamátkkiin, leat masá buot nuoraide buhtes suomagielat šiljut gos hállet dušše dahje eanemusat suomagiela. <em type="bold">24 </em></p>
<p><em type="bold">Giellaválljemat friddjaáiggis ja astoáige </em><em type="bold">doaimmain </em></p>
<p>Astoáigefálaldagat ja iešguđetge dáhpáhusat leat dieđusge dehálaš doaimmat nuoraid eallimis. Nuorat leat jearahallamiin muitalan maid sii barget astoáiggis ja daid dieđuid vuođul čilgen giellageavaheami iešguđetge doaim main. Dutki lea maid jearahallan dihto doaimmaid birra sihkkarastit ahte dat muitet visot. Son lea maid diđoštallan erenoamážit Sámi Siidda doaim maid jos nuorat eai leat daid namuhan.</p>
<p><em type="bold">Doaimmalaš nuorat </em>Nuorat leatge fárus sihke valástallan-, musihkka- ja eará dáiddadoaimmain. Muhtimat leat maid fárus searvegotti nuoraidbargguin ja VPK:s. Máŋgasat aktiviserejit iežaset lágitkeahtes doaimmaiguin. Sii čuiget, luistejit, sihkkelastet, riidejit ja barget dihtoriiguin. Muhtimat leat maid fárus boazobargguin ja guovttis leaba leamaš fárus sámegielat giellaleairras. </p>
<p><em type="bold">Giellageavaheapmi astoáigedoaimmain </em>Govva mii boahtá ovdán nuoraid astoáigedoaimmain lea čielggas. Eanaš nuorat leat masá beare fárus suomagielat astoáigedoaimmain ja hállet beare suoma giela doppe vaikko daid doaimmain leat fárus maiddái eará sámegielat nuorat. </p>
<p>Muhtin čielga spiehkastagat leat dattetge dán govas. Guokte nuora oassálastiba masá beare Sámi Siidda doaimmaide mat leat sámegillii ja Norgga beale astoáigefálaldagaide. Norgga bealde soai geavaheaba ovddimusat sámegiela ja muhtimin dárogiela.</p>
<p><em type="bold">Sámi Siidda nuoraiddoaimmat </em>Ovcci nuorat leat leamaš fárus Sámi Siidda nuoraiddoaimmain, guovttis eai leat. Muhtin nuorra ii lohkan iežas dovdamin Sámi Siidda nuoraiddoaimmaid, muhto jearahallamis bođii dattetge ovdan ahte son lea leamaš fárus ovtta doaim mas – Sápmi Talent Deatnu 2010. Eará nuorat dovdet oasi Sámi Siidda nuoraiddoaimmain dahje eanaš doaimmaid. <em type="bold">25 </em></p>
<p><em type="bold">Govus 13. </em>Nuoraid giellageavaheapmi Sámi Siidda nuoraiddoaimmain.0 1 2 3 4 5 6 7 </p>
<p xml:lang="smj">Duššesámegiella</p>
<p xml:lang="smj">Sáme- ja suomagiella</p>
<p>Eanaš suomagiella</p>
<p xml:lang="smj">Duššesuomagiella</p>
<p>Ii leat oassálastán</p>
<p>Govvosis boahtá ovdan man ollu nuorat hállet sámegiela Sámi Siidda doaimmain.</p>
<p>Sámi Siidda doaimmain muitalit buot nuorat earret okta ahte sii geavahit sáme giela doppe. Guđas lohket ahte sii geavahit dušše sámegiela Sámi Siidda doaimmain. Muhtin eará nuorra lea geavahan sullii seammá ollu sáme giela ja suomagiela, okta nuorra veaháš sámegiela ja okta nuorra ii leat sámástan Sámi Siidda doaimmain.</p>
<p><em type="bold">Sámegiela geavaheapmi lassánan </em>Dehálaš gažaldat dán dutkamušas lea leamaš váldit čielgasa lassána go nuoraid giellageavaheapmi Sámi Siidda doaimmain. Vástádus dasa lea ahte eanaš nuorat (9) leat oassálastán Sámi Siidda nuoraiddoaimmaide ja buohkat earret okta leat geavahan sámegiela eanet Sámi Siidda doaimmain go eará astoáigedoaimmain. Guhtta nuora leat dušše hállan sámegiela dáid doaim main. Muhtin nuorat geavahit maiddái suomagiela sámegielat nuoraid doaimmain. Okta lea geavahan sullii seammá ollu sáme- ja suomagiela ja guokte nuora geavaheaba suomagiellan váldogiellan doppe. </p>
<p>Sii geat eanemusat geavahit sámegiela astoáigedoaimmain, leat goitge sii geat oassálastet dušše dahje ovddimusat Sámi Siidda ja Norgga beale asto áigedoaimmaide. <em type="bold">26 </em></p>
<p><em type="bold">Dáhpáhusat </em>Sihke Ohcejogas ja gránnjágielddain lágiduvvojit kulturdáhpáhusat sámegillii dego teáhterčájálmasat, konsearttat ja iešguđetge festiválat: Kárášjogas beassášfestivála, Beaivváš Sámi Teáhter, Skiippagura festivála, Skábmagovat ja Ijahis Idja. Dát dáhpáhusat leat dávjá deaivvadanbáikin máŋgga gieldda sámegielagiidda, ja sámegiella geavahuvvo sihke lávdegiellan ja gulahallan giellan. Ovcci nuora leat oassálastán dákkár dáhpáhusaide. Muhtimat leat máŋgii oassá lastán dákkár doaimmaide, earát muitet dušše ovtta dáhpáhusa. </p>
<p><em type="bold">Nuorat árvvoštallet iežaset giellageavaheami </em>Nuorat leat ieža árvvoštallan giellageavaheami astoáiggis ja njealjis dadjet ahte sii hállet dušše suomagiela, ja čieža sihke suoma- ja sámegiela. </p>
<p><em type="bold">Govus 14. </em>Nuorat iežas árvvoštallan astoáiggi giellageavaheamis.0 0,5 1 1,5 2 2,5 3 3,5 4 4,5 </p>
<p>Eanaš sámegiella</p>
<p>Eanaš suomagiella</p>
<p xml:lang="smj">Álo suomagiella</p>
<p>Váttis dulkot</p>
<p>Govvosis boahtá ovdan maid gielaid nuorat ieža lohket iežaset geavahit astoáiggis.</p>
<p>Vástádusa mat leat váttis dulkot leat čilgejuvvon vuolábealde.</p>
<p>Golbma nuora oaivvildit iežaset geavahit sámegiela eanemusat astoáiggis. Dat nuorat oassálaste maid áŋgireappot sámegielat astoáigedoaimmaide ja hállet eanet sámegiela iežaset oappáiguin ja vieljaiguin go eará nuorat. Guokte nuora geavaheaba sámegiela astoáiggis, muhto suomagiela eanemustá. Njeallje nuora hállet álo suomagiela astoáiggis. Guokte nuora vástádusa lea váttis dulkot. Nubbi dain nuorain čájeha buori giellavieruid, mat nannejit sámegiela <em type="bold">27 </em>seailuma, muhto ii leat vejolaš diehtit goappá giela son hállá eanemustá astoáiggistis. </p>
<p>Hálan suomagiela suomagielagiiguin ja sámegiela sámegielagiiguin.</p>
<p>Nubbi nuorra ges eai leat giellavierut mat bures ovddidit sámegiela seailuma. Son hállá skihpáriiguin suomagiela vaikko máhttet sámegiela. Ollesolbmuiguin hállá sámegiela ovdamearkka dihte iežas áhčiin. Muhto son deattuha ahte muhtin Sámi Siidda nuoraiddoaimmas son hállá sámegiela. <em type="bold">28 </em></p>
<p><em type="bold">Giellaválljemat Norgga beale sáme nuorai guin </em></p>
<p>Nuorat leat čilgen makkár oktavuohta sis lea sámenuoraiguin Norgga ja Ruoŧa bealde, ja makkár gielaid sii geavahit jos ovttastallet nuppi riikka sámenuoraiguin.</p>
<p><em type="bold">Govus 15. </em>Oktavuohta Norgga beale sámenuoraiguin.0 1 2 3 4 5 6 </p>
<p>Sámegillii</p>
<p>Sámegillii ja eará gillii</p>
<p>Ii leat oktavuohta</p>
<p>Govvosis čájehuvvo man gillii lea oktavuohta Norgga beale sámenuoraiguin. Viđas lea oktavuohta dušše sámegillii, golmmas geavahit sámegiela ja dáro-/ruoŧagiela ja golbma-sis ii leat oktavuohta Norgga beale sámenuoraiguin.</p>
<p>Norgga beale gilážat leat lahka Ohcejoga gieldda ja vuordimis lei ahte eanet oktavuođa lea Norgga beale go Ruoŧa beale nuoraiguin. Leage nu ahte ii ovttasge leat oktavuohta Ruoŧabeale nuoraiguin, muhto baicce gákcásis lea oktavuohta Norgga beale nuoraiguin, golbmasis ges ii leat makkárge oktavuohta eará sámenuoraiguin gránnjáriikkas.</p>
<p>Sámegiella lea váldogiellan dallego deaivvadit Norgga beale nuoraiguin vaikko golmmas muitalit iežaset geavahit veaháš dáro- dahje ruoŧagiela maid. Muhtin nuorat leat maid leamaš fárus Ohcejoga–Sirpmá skuvlaovttasbarggus ovdaskuvllas ja vuolledásis, ja namuhit dan dakkár oktavuohtan mas leat oahpásmuvvan ja sámástan Norgga beale mánáiguin. <em type="bold">29 </em></p>
<p><em type="bold">Gielat ja media </em></p>
<p><em type="bold">Mediafálaldat </em>Sámi mediafálaldat lea uhcci jos buohtastahtášii suomagielat mediafálaldagain ja maiddái jos buohtastahtášii ruoŧagielat fálaldagain Suomas. Eandalit nuoraide leat uhccán sámegielat fálaldagat. Muhtin mediafálaldagat dattetge leat, maiddái nuoraide. Sámegielat áviisa Ávvir almmuhuvvo viđa geardde vahkus Norgga bealde ja das leat oasit mat heivejit nuoraide. Norgga bealde almmuhuvvo maid Nuoraidbláđđi Š. Ovdal leat Vuolle Vuojáš blá đit almmuhuv von sámegillii ja mánáidbláđđi Leavedolgi. Dat leat áin fidnemis girjerádjosiin. </p>
<p>Miehtá Ohcejoga gielda sáhttá guldalit sihke YLE Sámi Radio ja Norgga beale</p>
<p>NRK Sápmi sáddagiid. Oktiibuot leat 32–35 diimmu vahkus. NRK Sápmi sád-de sierra nuoraidprográmmaid juoga maid YLE Sámi Radio ii daga. YLE sádde 15 minuhtasaš davviriikkalaš TV-ođđasiid juohke árgabeaivvi ja Unná Junná mánáidprográmmaid oktii vahkus (sullii 30 prográmma jagis). NRK Sápmi ges čájeha sámegielat mánáidprográmmaid guktii vahkus ja muhtimin nuoraid-prográmmaid ja dokumentáraid sámegillii. Dát prográmmat eai leat šat oaidninláhkái Ohcejoga gielddas sierra teknihkalaš rusttegiid haga, muhto leat oaidninláhkái NRK Sápmi neahttasiidduin.</p>
<p><em type="bold">Nuoraid mediaidgeavaheapmi </em>Eanaš nuorat geat leat fárus dutkamušas eai dovdda, eaige geavat daid sámegielat mediafálaldagaid mat leat oaivvilduvvon nuoraide. </p>
<p><em type="bold">TV ja radioprográmmat </em>Logi nuora eai guldal, eaige geahča sámegielat radio- ja televisioprográmmaid. Okta nuorra guldala muhtimin sámegielat nuoraidprográmmaid ja son geahččá muhtimin sámegielat nuoraidprográmmaid televisios. Okta nuorra ges geahč čá mánáidprográmma Unná Junná, ja okta nuorra ges láve TV-ođđa siid geahččat. <em type="bold">30 </em></p>
<p><em type="bold">Govus 16. </em>Sámegielat TV-prográmmaid geahččan.0 1 2 3 4 5 6 7 8 9 </p>
<p xml:lang="ita">Nuoraidprogr.</p>
<p>Mánáid-TV</p>
<p>Ođđasat</p>
<p>Eai geahča sg. TV</p>
<p>Govvosis čájehuvvo maid sámegielat prográmmaid nuorat gehččet TV:s. Okta geahččá nuoraidprográmmaid, okta geahččá mánáid-TV ja okta ođđasiid. Gávcci eai geahča goassege sámegielat TV.</p>
<p>Okta nuorra lea dadjalan: <span type="quote">”Leatbat dakkárat”</span> go lei gažaldat nuoraid prográm main radios ja <span type="quote">”In dieđe goas dakkárat leat”</span> go lei gažaldat nuoraid prográmmain TV:s.</p>
<p><em type="bold">Čálamedia geavaheapmi </em></p>
<p>Ovcci nuora eai loga goassege sámegielat áviissaid. Nubbi nuorra lohká ges sámegielat áviissa ruovttus, ja nubbi muhtimin skuvllas jos oahpaheaddji dan háliida. Goalmmátges dovdá áviissa, muhto muitala ahte sii eai diŋgo ruovttus go ii leat beroštahtti.</p>
<p>Midjiide ii boađe. Ii leat beroštahtti. (Meille ei tule, ei kiinnosta.)</p>
<p>Dušše okta nuorra dovdá sámegielat Nuoraidbláđi Š ja son lohká dan maid jeavddalaččat. Earát eai dovdda bláđi, eaige loga dan.</p>
<p><em type="bold">Bohtosat oanehaččat </em>Uhccán nuorat geavahit nuoraide oaivvilduvvon sámegielat mediafálaldaga. Sivvan orru leamen oktageardán. Sii eai dovdda daid, ja okta nuorra imaštallá vel ahte leat bat dakkárat. Mii dasa ges lea sivvan ahte eai dovdda nuoraide oaivvilduvvon sámegielat mediafálaldagaid, ii leat buorre diehtit. Sáhttá dušše árvalit. Sáhttá leat nu ahte mediafitnodagat eai leat dovddusindahkan iežaset fálaldagaid Suoma beallái. Eará sivva sáhttá leat ahte buot dát fálaldagat leat ráhkaduvvon Norgga bealde, eaige leat beroštahtti Suoma beale nuoraide. <em type="bold">31 </em></p>
<p><em type="bold">Iežas čállin ja girjjálašvuohta </em></p>
<p>Dutkamis lea ulbmilin gávnnahit maid gielaid nuorat lohket ja čállet, ja goappá giela sii čállet eanemusat ja goappá lohket eanemusat.</p>
<p><em type="bold">Govus 17. </em>Nuoraid čálagiela geavaheapmi.0 1 2 3 4 5 6 7 </p>
<p>Eanemustá sámegillii Eanemustá suomagillii</p>
<p>Ii leat vástidan</p>
<p>Govvosis boahtá ovdan man gillii nuorat čállet eanemusat sámegillii vai suomagillii.</p>
<p>Logi nuora leat vástidan ahte sii čállet sihke sámegillii ja suomagillii. Njealjis čállet eanemusat sámegillii, guđas čállet eanemusat suomagillii ja okta ii leat vástidan.</p>
<p>Muhtin nuoraide lea leamaš váttis vástidit mii váikkuha čállingiela válljema. Gávccis leat dasa máhttán vástidit, golmmas eai leat. Golmmas oaivvildit ahte media váikkuha čállingiela válljema ovdamearkan muhtin nuorra dadjá oahppogirjji giella. Njealjis oaivvildeaba ahte vuostáiváldi giellamáhttu váikkuha ja muhtin nuorra čilge ahte <span type="quote">”jos dat lea suomagielat”</span> ja dáidá oaiv vildit ahte jos vuostáiváldi lea suomagielat, de čállá ieš maid suoma gillii. Golmmas oaivvildit ahte čállosa sisdoallu ja čállindilli váikkuha čállingiela válljema ja muhtin nuorra lea lasihan ahte lea álkit čállit suomagillii. <em type="bold">32 </em></p>
<p type="listitem">Maid čállet sámegillii Logi nuora leat čilgen ahte sii čállet skuvlabargguid sámegillii. Čieža leat ges  muitalan ahte sii čállet sámegillii eará čállosiid maid go dušše skuvlabargguid.  Dalle nuorat čállet sámegillii máŋggalágan čállinstiillain ja -vugiin.</p>
<p type="listitem">Golmmas čállet artihkkaliid, muitalusaid ja/dahje noveallaid.</p>
<p type="listitem">Okta čállá divttaid dahje rap-teavsttaid.</p>
<p type="listitem">Golmmas čállet lávlunteavsttaid.</p>
<p type="listitem">Golmmas čállá teakstadieđuid telefovnnas. Okta dain lasiha ahte eanaš teakstadieđuid son čállá dattetge suomagillii.</p>
<p type="listitem">Okta čátte interneahtas sámegillii.</p>
<p type="listitem">Okta čállá maid juoidá eará sámegillii, muhto leikoša ahte ii muital maid son čállá.</p>
<p>Skuvlla olggobealde nuorat muitalit iežaset geavaheamen sámegiela uhccán čállingiellan, muhto dattetge leat čiežas vástidan ahte sii čállet juoidá. Dalle sii válljejit máŋggalágan čállinstiillaid ja -vugiid nu go boahtá ovdan bajábealde.</p>
<p><em type="bold">Sámegielat girjjálašvuohta </em>Ovcci nuora lohket sámegielat girjjálašvuođa skuvllas, guovttis eaba. Skuvlla olggobealde golmmas lohket sámegielat girjjálašvuođa ja gávccis leat vástidan ahte eai loga. </p>
<p><em type="bold">Bohtosat oanehaččat </em>Daid nuoraid sámegiela lohkan ja čállin gullá ovddimusat skuvlii. Eanaš nuorain lea dattetge suomagiella eanemusat geavahuvvon čállingiella go geahč čá ollislaččat sihke skuvlla ja astoáigge čállima. Čieža leat vástidan ahte sii čállet juoidá olggobeale skuvlla, juoga maid ferte atnit buorrin ja mear kan das ahte sii válljejit čállit sámegillii maid dalle go ieža sáhttet válljet. </p>
<p>Veaháš vuordemeahttun dáidá leat ahte eanet nuorat eai čále sámegiela ođđa-áigásaš teknologiija geavaheamis dego teakstadieđuid giehtatelefovnnain ja čáttedettin interneahta gulahallanprográmmain. Dušše okta čátte sáme gillii ja golmmas čállet teakstadieđuid telefovnnas.</p>
<p>Dušše golbma nuora lohket sámegielat girjjálašvuođa astoáiggis. Okta sivva dasa sáhttá leat váilevaš fálaldat. Lea almmuhuvvon uhccán nuoraidgirjjiid sáme gillii, ja sii dáidet leat juo lohkan visot skuvllas. Eará vejolašvuohta lea ahte nuorat eai dovdda daid girjjiid mat leat almmuhuvvon. <em type="bold">33 </em></p>
<p><em type="bold">Mo lasihit nuoraid sámegiela geavaheami? </em></p>
<p>Nuorain lea jerrojuvvon makkár fálaldagat livčče sin miela mielde ja seammás lasihivčče nuoraid sámegiela geavaheami. Golbma nuora eai leat máhttán vástidit dasa maidege. Nuppi gávcci nuora leat ovddimusat evttohan eanet sámegielat dáhpáhusaid ja doaimmaid nuoraid várás. Okta nuora lea deattuhan ahte galggašii lágidit sápmelaš dáhpáhusaid gos maiddái Norgga ja Ruoŧa beale nuorat leat fárus ja sámegiela galgá geavahit.</p>
<p>Sápmelaš dáhpáhusat, maiddái Norgga ja Ruoŧa beale sápmelaš nuoraide, gos sáhttá geavahit sámegiela.</p>
<p>Muhtin nuorra lea deattuhan ahte nuoraide galggašii leat sámegielat bláđđi.</p>
<p>Nuoraide oaivvilduvvon ja nuoraide beroštahtti sámegielat bláđđi.</p>
<p>Nuppit nuorat čujuhit ollesolbmuide. Nubbi oaivvilda ahte váhnemat galg gašedje hállat eanet sámegiela ja nubbi ahte nuoraide galggašii hállat sámegiela dehálašvuođas.</p>
<p>Váhnemat galggašesje hállat sámegiela eanebut.</p>
<p>Nuoraide galggašii hállat eanebut sámegiela dehálašvuođas.</p>
<p><em type="bold">Bohtosat oanehaččat </em>Muhtin nuorat čájehit ahte sii váillahit doaimmaid ja dáhpáhusaid goas sii sáhttet geavahit ja/dahje ovddidit iežaset giela. Sii evttohit eanet sámegielat dáhpáhusaid ja astoáigedoaimmaide mat leat oaivvilduvvon nuoraide. Muhtimat maid celket ahte ollesolbmot galget eanet ovddasvástádusa váldit. Nama-lassii ahte váhnemat galget hállat eanet sámegiela mánáide ja ollesolbmot galget hállat nuoraide sámegiela dehálašvuođas ja dakko bokte nuppástahttit nuoraid giellageavaheami. Buot evttohusat leat realisttalaččat ja vejolaččat čađahit. <em type="bold">34 </em></p>
<p><em type="bold">Doaimmat mat buoridivčče sámegiela dili </em></p>
<p>Dutki lea dáhtton nuoraid evttohit doaibmabijuid nu ahte sámegiella seil lo šii ja sámegiella geavahuvvošii eanebut. Vihtta nuora leat dasa vástidan. Muhtin evttohusat gusket nuoraid skuvlamáilbmái, eará evttohusat eanet media- ja kulturmáilbmái.</p>
<p><em type="bold">Media ja kultuvra </em>Okta nuorra ii lohkan iežas smiehttán áššis, ja sus lei viehka vuollegaš evttohus. Jos livččii sámegielat TV-prográmmat, de sáhtášii daid geahččat. </p>
<p>In leat jurddašan, jos livččii sámegielat prográmmat, de sáhtášii daid geahččat TV:s.</p>
<p>Nubbi nuorra ges háliidivččii eanet sámegielat dáhpáhusaid, musihka ja girjjálašvuođa. Son maid oaidná dárbbu váikkuhit ovdagáttuid girjjálašvuođaválljemis dannego nuorat válljejit suomagielat girjjálašvuođa.</p>
<p>Sámegielat dáhpáhusat, musihkka, girjjálašvuohta. Galggašii váikkuhit doala dumiid girjjálašvuođaválljemis (nuorat válljejit suomagiela).</p>
<p><em type="bold">Skuvlamáilmmi nuppástusat </em>Muhtin nuorat evttohit sihke viiddis ja radikála nuppástusaid servodahkii. Muh tin nuorra evttoha ahte sámeguovllus galgá oahpahit sámegiela buot mánái de geatnegáhtton skuvlaávnnasin ovdamearkka dihte goalmmát luohká rájes. </p>
<p>Mánáide oahpahit sámegiela, skuvllas geatnegahtton sámegiela oahpahus sápmelašguovllus. Geatnegahtton buohkaide ovdamearkka dihte 3 luohká rájes.</p>
<p>Nubbi nuorra háliida ahte buot oahpahus galgá leat sámegillii skuvllas ja ahte skuvllas ii galggašii leat lohpi geavahit suomagiela.</p>
<p>Buot oahpahus skuvllas sámegillii, skuvllas ii oaččo geavahit suomagiela.</p>
<p>Maiddái eará nuorra háliida sámegielat skuvlla ja sámegielat oahpaheaddjiskuvlejumi nu ahte fidne oahpaheaddjiid.</p>
<p>Sámegielat oahpaheaddjiidskuvlejupmi mas oažžu oahpaheaddjiid, sámegielat skuvla. <em type="bold">35 </em></p>
<p><em type="bold">Gaskaboddosat bohtosat </em>Nuorat evttohit muhtin doaibmabijuid mat leat leamaš oidnosis servodatságastallamis maŋimuš áiggi. Sii háliidit čielgasit sámegielat giellašiljuid dego sámegielat skuvlla, TV-prográmmaid ja eanet kulturdáhpáhusaid, musihka ja girjjálašvuođa. Evttohus ahte sámegiella galgá leat geatnegahtton ávnnasin skuvllas, sáhttá maid dulkot sávaldahkan ahte son beassá geavahit sámegiela eanebut jos suomagielat mánát ohppet sámegiela. <em type="bold">36 </em></p>
<p><em type="bold">Iežaset mánáid sámegiella </em></p>
<p>Eanaš nuorat atnet diehttelas áššin, ahte sin mánát galget oahppat sámegiela. Ovcci leat vástidan ahte háliidit ja guovttis leaba vel lasihan <span type="quote" xml:lang="deu">”dieđusge”</span>. Okta lea vuos vástidan ahte ii háliit dannego son ii áiggo báhcit Ohcejoga gildii orrut, maŋŋá son vuige ja dadjá <span type="quote">”várra”</span>. Okta nuorra lea eahpesihkkar ja dadjá ahte dat lea ássanbáikkis ja máná nuppi váhnemis gitta. Jos son livččii áidna guhte mánnái hálašii sámegiela, de ii dáidde viššat.</p>
<p>Lea ássanbáikkis gitta ja máná eatnis. Jos livččen áidna guhte hálašin sámegiela, de in dáidde viššat oahpahit</p>
<p><em type="bold">Manne sámegiella mánáide </em>Nuorat geat sihkkarit áigot hállat sámegiela iežaset mánáiguin, buktet ovdán sihke dovdduide guoskevaš áššiid ja eanet geavatlaš áššiid go čilgejit manne sii háliidit ahte mánát maid máhttet sámegiela. </p>
<p><em type="bold">Dannego lea eatnigiella </em></p>
<p>Vihtta nuora čájehit gullevašvuođa sámegillii ja ahte sii atnet sámegiela seailu-ma vearan. Sii geavahit sániid dego <span type="quote">”dat lea mu iežan giella”</span> ja <span type="quote">”dat lea eatnigiella”</span>. Okta nuorra muitala iežas áigumin mánáiguin hállat sámegiela dannego háliida ahte sámegiella árbašuvvá ja joatkašuvvá, iige jávkka. Eará nuorra háliidan ahte sámegiella sirdašuvvá ovddasguvlui ja ahte su mánát oahpahit dan iežaset mánáide.</p>
<p>Okta nuorra háliida ahte su mánát maid ohppet sámegiela dannego ollu lea hállan sámegiela sutnje mánnávuođas ja son atná sámegiela iežas giellan.</p>
<p>Dannego munnje alccesan lea mánnávuođa rájes hállojuvvon sámegiella, ja dat lea mu iežan giella.</p>
<p>Dannego lea iežan eatnigiella.</p>
<p>Vai giella árbešuvvá ja joatkašuvvá, iige jávká.</p>
<p>Háliidan ahte giella sirdašuvvá ovddasguvlui, ja mu mánát oahpahit dan iežaset mánáide.</p>
<p><em type="bold">Dannego lea buorre máhttit dan </em>Muhtin nuorat gehččet ovddimusat sámegiela seailuma ja sirdáseami mánáide geavatlaš áššin ja buorrin mánáide. </p>
<p>Sámegiella lea dehálaš dáppe Lappis. <em type="bold">37 </em></p>
<p>Vai mánát šaddet guovttegielagin ja máhttet vázzit sámegielat ámmát-skuvllas; gielladáiddu lea dábálaččat ávkin.</p>
<p>Muhtin nuorra doaivu iežas mánáid oahppat sámegiela buorebut go son dannego atná sámegiela ovdamunnin rádjáguovllus ja son ii dáidde áigut fárret gosage.</p>
<p>Háliidan ahte ohppet buorebut go mun; dás lea ávki dáppe rádjáguovllus. Inge áiggo fárret.</p>
<p><em type="bold">Mo galget mánát oahppat? </em>Buot nuorat, maiddái sii geat eai dieđe hálletgo ieža sámegiela iežaset mánáiguin, háliidit ahte mánát ohppet sámegiela. Eanaš nuorat lohketge iežaset sihkkarin das ahte sii hállet sámegiela iežaset mánáiguin ruovttus. Ovccis leat vástidan ahte sii hállet ieža, okta lea dadjan <span type="quote">”várra hálan ieš”</span> ja okta ahte <span type="quote">”in leat sihkkar”</span>. </p>
<p><em type="bold">Beaiveruoktu ja skuvla </em>Buot nuorat dadjet maid iežaset háliideamen ahte mánát ohppet sámegiela beaiveruovttus ja skuvllas, muhto guovttis orruba leamen eahpesihkkarat das ahte leat go dákkár fálaldagat fidnemis ollesolbmo ássanbáikkis. Soai leaba čilgen ahte mánát galget oahppat sámegiela beaiveruovttus ja skuvllas jos báhciba Ohcejohkii orrut ja jos sámegielat fálaldagat leat fidnemis mánáide. </p>
<p><em type="bold">Eará vuogit </em>Nuorain lea maid jerrojuvvon leago eará vuogit maid mielde mánát sáhttet oahppat sámegiela ja dasa lea okta vástidan ahte fuolkkit ja earát geat hállet sámegiela galget sámástit su mánáiguin. </p>
<p><em type="bold">Bohtosat oanehaččat </em>Buot 11 nuora háliidit sámegielat mánáin ja masá buohkat leat gergosat váldit ovddasvástádusa ieža mánáid sámegiela oččodeamis. Sii leat maid jurddašan geavahit sámegielat beaiveruovttuid ja skuvllaid ávkin. Dát bohtosat čájehit positiiva doaladumiid sámegiela hárrái ja ferte mearkkašit ahte muhtin nuorat leat jurddašan lasihit iežaset sámegiela geavaheami mealgadit váhnemin dálá áiggi ektui. <em type="bold">38 </em></p>
<p><em type="bold">Bohtosat </em></p>
<p>Nuorat geat leat fárus guorahallamis ásset buohkat Ohcejoga gielddas. Ovccis leat oahppan sámegiela ovdalgo álge skuvlii. Guovttis skuvlaálgima maŋŋá. Dát nuorat leat máŋggaláganat ja sin giellageavahanvierut eai leat seammáláganat. Muhtin tendeanssat bohtet dattetge ovdán dán guorahallamis.</p>
<p><em type="bold">Fuolastahtti dieđut </em>Eanaš nuorat geavahit sámegiela uhccán hállangiellan sihke ruovttus, skuvllas ja astoáiggis. Earenoamáš fuolastahtti lea ahte eanaš nuorat eai geavat sámegiela iežaset ovttaahkásaš skihpáriiguin, eaige oappáiguin ja vieljaiguin. </p>
<p>Jearahallamiid vuođul oaidná maid ahte lea stuorra buoridanmunni nuoraid lagasbirrasis, dávjá ruovttuin ja sogas. Dainna oaivvilda ahte mánáid birrasis leat sámegielat olbmot geaiguin sii sáhttet sámástit eanebut.</p>
<p>Servodagas leat maid bealit mat hehttejit mánáid sámegiela geavaheami. Skuv la doaibmá dušše belohahkii sámegiela giellašilljun. Áidna sámegielat šiljut skuvllas leat sámegielat oahpaheaddjit ja luohkkálatnja. Eará šiljuin dego diibmogaskkain ja skuvlamátkkiin sii gulahallet ovddimusat suoma gillii iežaset ahkásaččaiguin.</p>
<p>Nuoraide leat ges uhccán sámegielat astoáige- ja mediafálaldagat sámegillii, ja eanaš nuorain lea suomagiella váldogiellan astoáiggis. Eaige máŋggas geavat daid sámegielat fálaldagaid mat leat, dego sámegielat mediaid ja nuoraiddoaimmaid Norgga bealde.</p>
<p><em type="bold">Sámi Siidda doaimmat </em>Sámi Siidda nuoraiddoaimmat leat áidna sámegielat astoáigedoaimmat Ohcejoga gielddas. Ovccis leat oassálastán unnimustá ovtta Sámi Siidda nuoraiddoibmii ja guđas leat hállan dušše sámegiela dáid doaimmain. Nuorat geavahit čielgasit sámegiela eanebut Sámi Siidda nuoraiddoaimmain go mainnage eará astoáigedoaimmain. Dan dáfus lea Sámi Siida olahan ovtta ulbmila – namalassii lasihan nuoraid giellageavaheami. Muhto lea maid boahtán ovdan ahte muhtin nuorat geavahit suomagiela váldogiellan Sámi Siida doaimmainge. <em type="bold">39 </em></p>
<p>Dattetge lea čielggas ahte Sámi Siida lea ásahan sámegielat giellašilju mii muđuid ii leat Ohcejoga gielddas – namalassii sámegielat astoáigefálaldaga sámegielat nuoraide. Dákkár doaimmat eai leat leamaš ovdal, eaige eará astoáige doaibmalágideaddjit leat geavahišgoahtán sámegiela.</p>
<p><em type="bold">Dáhttot sámegielat giellašiljuid </em>Nuorat čájehit beroštumi ja dáhtu geavahit sámegiela eanebut go dahket. Dat boahtá ovdán go ieža evttohit mo sáhttá buoridit sámegiela dili ja lasihit sámegiela geavaheami nuoraid gaskkas. Sii háliidit eanet sámegielat doaimmaid ja dáhpáhusaid nuoraide eandalit ovttas eará riikkaid nuoraiguin nu ahte ferte geavahit sámegiela. Muhtimat maid evttohit sámegielat skuvlla ja gieldit suoma giela hállamis skuvllas. Muhtin geas ahte sámegiella livččii geatne-gahtton oahppoávnnasin nu ahte suomagielat mánát ohppet sámegiela. </p>
<p><em type="bold">Mánát galget oahppat </em>Nuorat háliidit buohkat ahte sin mánát maid máhttet sámegiela ja eanaš nuorat leat juo mearridan hállat sámegiela iežaset mánáiguin. Dan dáfus sii čájehit sihke dan ahte atnet árvvu sámegielas ja ahte atnet sámegiela ávkin. Sii čájehit maid ahte ieža leat gergosat váldit ovddasvástádusa giela seailumis. Dan ferte atnit buorrin mearkan. </p>
<p><em type="bold">Loahppasánit </em></p>
<p>Dán guorahallamis ii leat váldán čielgasa das geavahitgo nuorat sámegiela eanebut dál eará oktavuođain go Sámi Siidda doaimmain. Sivvan dasa lea ahte ii leat geavahan longitunála dutkanvuogi. Dat mearkkaša ahte ii leat guorahallan nuoraid giellageavaheami ovdalgo Sámi Siida lágidišgođii doaim maid nuoraide. Dat mii boahtá ovdan lea man ollu nuorat geavahedje sámegiela guorahallama áiggis. Dát livččii buorre joatkkadutkanfáddá maid sáhttá dutkat go Sámi Siida lea guhkit áiggi lágidan nuoraiddoaimmaid. <em type="bold">40 </em></p>
<p><em type="bold">Gáldut </em></p>
<p xml:lang="fin">Aikio, Marjut ja Lindgren, Anna-Riitta 1973: Kieliraportti. Helsinki. Komiteamietinnön 1973:46 liite.</p>
<p xml:lang="fin">Alaraudanjoki, Arja ja Katariina Kurki-Joensuu 2002: Utsjoen saamelaisten oppilaiden kielenkäyttö vuosina 1988 ja 2001. Pro gradu -tutkielma Lapin yliopisto 2002.</p>
<p xml:lang="nob">Hyltenstam Kenneth, Straud Christopher ja Svonni Mikael 1999: Språk byte, språkbeva-rande, revitalisering. Samiskans stälning i svenska Sapmi: I Hyltenstam, Kenneth (red.). Girjjis: Sveriges sju inhemska språk – et minoritetsspråks-perspektiv: Lund: Studentlitteratur: 41–97.</p>
<p>Inkinen, Sari 2011: Ohcejoga gieldda beaiveruovttuhoavdda ovdanbuktimis gieldda gulahallančoahkkimis 24.01. 2011. Torkel Rasmussen muitomerkemiid mielde.</p>
<p xml:lang="fin">Partanen, Minna 1994: Saamen kielen käyttö Suomen saamelaisalueella. Oulu. Oulun yliopiston maantieteen laitos.</p>
<p>Rasmussen 2005: Jávohuvvá ja ealáska: Davvisámegielagiid demografiija ja buolvvaidgaskasaš sirdáseapmi Norggas ja Suomas. Sámegiela váldofágadutkamuš. Romssa Universitehta. Romsa.</p>
<p>Rasmussen, Torkel 2009: Ohcejoga mánáid ja nuoraid gielat. Populáradieđalaš logal-dallan Sámi Siidda Skápmadoaluin 3.11.2009.</p>
<p>Sámi Siida 2009: Sámi Siidda ohcan Suoma kulturruhtarádjosii Sámi Siida 2010: Sámi Siidda doaibmaplána 2010 Suoma statistihkaguovddáš 2010: Suoma statistihkkaguovddáš diehtovuođđu inter-neahtas. Helsset . http://tilastokeskus.fi/. Dieđ uid viežžan 24.01.2011</p>
<p xml:lang="eng">UNESCO 2003: Language Vitality and Endangerment: UNESCO intangible Cultural Heri-tage Unit’s Ad Hoc Expert Group on Endangered Languages .</p>
<p><em type="bold">Govvosat </em></p>
<p>Govus 1. Ohcejoga álbmoga registrerejuvvon eatnigiella 10-jagi gaskkas</p>
<p>Govus 2. Beaiveruovttut ja mánáidlohku</p>
<p>Govus 3. Ohcejoga skuvllaid oahppiidlohku ja oahpahusgiella</p>
<p>Govus 4. Goas leat hállagoahtán sámegiela</p>
<p>Govus 5. Giella oappáiguin ja vieljaiguin</p>
<p>Govus 6. Giella váhnemiiguin</p>
<p>Govus 7. Giella áhkuiguin ja ádjáiguin</p>
<p>Govus 8. Giella fulkkiiguin</p>
<p>Govus 9. Sámegiella skuvllas giellašiljuid mielde</p>
<p>Govus 10. Giella diimmuidgaskkas skuvllas</p>
<p>Govus 11. Giella skuvlamátkkiin</p>
<p>Govus 12. Giella sámegielat oahpaheaddjiiguin luohkkálanja olggobealde</p>
<p>Govus 13. Nuoraid giellageavaheapmi Sámi Siidda nuoraiddoaimmain</p>
<p>Govus 14. Nuorat iežas árvvoštallan astoáiggi giellageavaheamis</p>
<p>Govus 15. Oktavuohta Norgga beale sámenuoraiguin</p>
<p>Govus 16. Sámegielat TV-prográmmaid geahččan</p>
<p>Govus 17. Nuoraid čálagiela geavaheapmi</p>
</body></document>
