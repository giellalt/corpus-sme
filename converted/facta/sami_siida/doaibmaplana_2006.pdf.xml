<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <year>2006</year>
    <wordcount>727</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.samisiida.org/govat/doc/doaibmaplana_2006.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>      <em type="italic">doaibmaplana2006.rtf </em></p>
    <p>Sámi Siida rs.</p>
    <p xml:lang="deu">   <em type="bold">SÁMI  SIIDDA DOAIBMAPLÁNA   2006 </em></p>
    <p>
      <em type="bold">1.Oppalohkái </em>
    </p>
    <p>Sámi Siida joatká Ohcejoga guovllu sámiid sosiálalaš, vuoigatvuođalaš,  kultuvralaš ja almmolaš ekonomálaš    vuoigatvuođaid    ovddidanbarggu nugo njuolggadusat geatnegahttet. Maiddái oktasašbargu rastá riikkaid rájá gullá searvvi bargui. Dáid ulbmiliid ollašuhttimii searvi   ordne sierralagan doaluid ja deaivvademiid, fuolaha sohkabuolvvaid oktavuođain  ja ordne doaimmaid mánáide ja nuoraide.</p>
    <p>Čearddalaš iešdovddu olis searvi ordne álbmotbeaivvi doaluid ovttas Sirpmá giliservviin. Jagis 2006 lea Sirpmá gilisearvvi vuorru lágidit álbmotbeaidoaluid Sirpmás. Searvi addá cealkámušaid áiggeguovdilis áššiin ja joatká servviid oktasašbarggu ovddidemiin.</p>
    <p>Jahkečoahkkima dohkkehan doaibmaplána    áigumušaid    ollašuhttin doibmet vuostas sajis searvvi stivra, čálli ja ruhtadoalli.</p>
    <p>
      <em type="bold">1.1. Sámeguovllu ovttasbargu </em>
    </p>
    <p>Sámi Siida váldá oasi Suoma sámiid guovddášsearvvi bargui áktiivvalaččat. Dát sáhttá dahkkot omd. álgagiid dahkamiin   ja oassálastimiin čoahkkimiidda ja eará doaluide.</p>
    <p>Ohcejoga sámesearvi Sámi Siida lea lahka Badje-Deanu Siidda, Deatnogátti sámesearvvi,   Deanu sámiid searvvi ja Sirpmá gilisearvvi. Dáidda ja vejolaš eará servviide  dollo jievddalaš oktavuohta ja fievrriduvvojit oktasaš doaimmat. Ee. Deanu lávvaáššit gáibidit ovttasbarggu rastá rájá. Dán ovttasbarggu álkidahttima várás searvvis doibmet ruoktosiiddut man bokte lea álkkit juohkit dieđuid ja doallat oktavuođaid..</p>
    <p>Sámiid álbmotbeaivi 6.2.2006 ordnejuvvo ovttas Sirpmá valáštallanservviin ja Sirpmá vánhenráđiin Sirpmás. Sámi Siida lea juo álbmotbeaivvi ásaheami rájes ordnen ávvodoaluid ja dat leat sajáiduvvan bures maiddái hámi dáfos guvlui. Beaivái gullet kulturprográmma ja sámi mállásat. Searvi lea lágidan doaluid ovttas Sirpmá giliservviin ja vuoruid mielde ordnejuvvon Ohcejotnjálmmes ja Sirpmás. Jagis 2006 lea Sirpmá valáštallansearvi ja Sirpmá vánhenrađđi váldán bádjelasas doaluid    praktihkalaš lágideami.</p>
    <p xml:lang="smj">
      <em type="bold">1.2. Valástallan </em>
    </p>
    <p>Searvi joatká sálevuoruid doallama ja ordne lahttuidasas valáštallanbottuid ee,</p>
    <p>dolgespábbáspealuid. Dán ulbmilin lea álššaid dikšuma lassin lea lahttuidis sosialaš oktavuođaid nannen. Sámegilvvuide searvi oassálastá dárbbu ja vejolašvuođa mielde.</p>
    <p>
      <em type="bold">1.3. Sohkabuolvvaid oktavuohta </em>
    </p>
    <p>Searvvi    doaibmaulbmilin leamaš juo guhká buktit sohkabuolvvaid oktii. Jagi 2006 buot doaimmain geahččaluvvo ovddidit sohkabuolvvaid oktavuohta ja árbevirolaš máhtuid ja dieđuid sirdašuvvan buolvvas nubbái.</p>
    <p>
      <em type="bold">1.4. Ruoktosiiddut </em>
    </p>
    <p>Searvi lea rahkadahttán ruoktosiidduid internehttii (www.samisiida.org). Diehtojuohkin lea álkkimus ja beaktil interneahta bokte. Siidduin lea vejolašvuohta maid muitalit searvvi doaimmaid birra sihke almmustahttit cealkámušaid, beavdegirjjiid ja doaibmaplánaid. Siidduid bokte sáhttá maiddái gulahallat lahttuiguin ja eará servviiguin. Ruoktosiidduid sáhttá geavahit ávkin servviid gaskašas buorideamis. Ruoktosiiddut beivejuvvojit dárbbu mielde.</p>
    <p>
      <em type="bold">1.5.Ealáhusaid ovddideapmi </em>
    </p>
    <p>Searvi joatká ealáhusáššiid ovddideami. Dát dahkko maiddái ovttas eará servviiguin ja berošteaddjiiguin. Searvi čuovvu jođus leahkki lávva- ja eará servodatplánemii guoski gažaldagaid aktiivalaččat ja geahččala váikkuhit dáidda. Ordnejuvvo dárbbu mielde oktasaš deaivvadeapmi lagaš guovllu servviiguin.</p>
    <p>Dán doaimma vuollái gullá maiddái goahtefidnu, man ulbmilin lea kártet goahtesajiid ja movttidahttit olbmuid daid árbevirolaš geavaheapmái. Dát guoskkaha báikkálaš olbmuid eanageavaheapmái. Searvi bargá ovttas ee. gielddain ja earáiguin dán áššis.</p>
    <p>
      <em type="bold">1.6 Eará doaimmat </em>
    </p>
    <p>Searvi juohká sámegielat skuvlalaččaide stipeanttaid sin movttidahttiimii váldit lasi oahpu. Searvi lasiha diđolašvuođa sámi dološ jáhku birra omd. sildedoaluid lágideami bokte.</p>
    <p>
      <em type="bold">1.7. Hálddahus-, diehtojuohkin- ja eará doaimmat </em>
    </p>
    <p>Stivrračoahkkimat, jahkečoahkkin, almmolaš háleštallamat, deaivvadeamit, ovddasteamit, oassálastin servodatdoaimmaide ja deaivvademiide, čoahkkimiidda jdd. Oktasašbargu eará servviid doaimmain    ja eará servodatdoaibmiiguin. Oktavuođaid doallan (telefon, boasta, kopiat, e-boasttat jdd).</p>
    <p>
      <em type="bold">2. Sierra prošeavttat </em>
    </p>
    <p><em type="bold">2.1.</em> <em type="bold">Meahccemátki –prošeakta </em></p>
    <p>Ulbmilin lea oahpasmuvvat Ohcejoga Njuohgárgo –guovllu historjai ja dán guovllu dološ eallima birrasii, báikenamahusaidda, guovllu geavaheapmai ja erenomážit dondološ reatkágárdái ja bálvvosbáikái ja guovllu boahtteáiggi áitagiidda (ee. ruvkedoaibma).. Logaldallama Njuohgárgos doalla dán guovllu, historjjá ja luonddu dovdi ássedovdi, guhte diehtá sihke dološ badjedilis ja bálvvosbáikkiin. Njuohgárgo bigálusgárddi lusa vázzojuvvo Njuorggán geainnus Jeagelveagi bokte ja gálvvut fievrriduvvojit Njallavári traktorgeainnu bokte, sáhttu dingojuvvo meahccejohtima áššedovdis. Oasseváldiide ordnejuvvo biilasáhttu Jeagelveadjái ja ruovttoluotta. Njuohgárgos idjadeapmi lea badjeolbmuid stobuin. Oassálastiidda fállojuvvo liegga borramuš goappat beaivve Njuohgárgos. Mátkái váldojuvvojit eanemustá 20 oasseváldi. Meahccemátki dahkkojuvvo mihcemaraid 2006 sulaid dahje lupmenáiggi maŋŋá. Dán prošeavttas ávkkástallojit jagis 2005 čađahuvvon  <span type="quote" xml:lang="smn">"Meahccemátki ja video"</span>  –prošeavtta oalle buorit vásáhusat.</p>
    <p>
      <em type="bold">2.2. Sámebiktasiin garvodeapmi </em>
    </p>
    <p>Dát prošeakta lea joatka jagis 2005 čađahuvvon  <span type="quote">"NUORAID VIDEO, Sámebiktasiid riektagárvvodeapmi  –prošektii"</span>. Dalle rahkaduvvui filbma sámi geassebiktasiid birra ja dan filmmas lea vuosttaseahket skábmagovaid oktavuođas Anáris ođđajagimánus 2006. Dál rahkaduvvo oahpahusvideo dálvebiktasiin riektagarvodeamis.</p>
    <p>Vuođđuduvvo smávva prošeaktajoavkku geat válmmaštallet oahpahusvideo sámi  dálvebiktasiid riektagárvodeamis. Video dahkama bagadit áššedovdit ja maiddái  riektagárvodemiin oahpistit dán suorggi áššedovdit.</p>
    <p>Dollojuvvojit uhcimustá guokte almmolaš video-čájáhusa. Prošeakta čađahuvvo giđđat 2006. Dan maŋŋá video sáhttá geavahit sierra dilálašvuođain ja oahppomáteriálan.</p>
    <p>
      <em type="bold">2.3. Ođđa govva – prošeakta </em>
    </p>
    <p>Ulbmilin lea ordnet govvagilvvu man fáddan lea otná Ohcejohka. Dán várás vuođđuduvvo duopmárjoavku ja vuoitun leat ruhtabálkašumit. Govain searvi ordne govvačájáhusa.</p>
    <p><em type="bold">Jahkečoahkkima lasáhusat</em> Stivrra evttohan doaibmaplánii lasihuvvui: 1) vuoigatvuođain ja boahttevuođas fuolaheapmi, man várás stivra ásaha dárbbu mielde bargojoavku. Searvi váldá gergosit beali omd. čállosiid bokte dáidda áššiide, 2) searvvi searvan gielddas leahkki prošeavttaide searaid mielde, dat sáhttet leat servviid ja gieldda ja earáid fievrridan doaimmat, 3) viidásut oahpahusa ožžodeapmi Ohcejohkii. (Dohkkehuvvon doaibmaplána čuovusin.) </p>
  </body>
</document>
