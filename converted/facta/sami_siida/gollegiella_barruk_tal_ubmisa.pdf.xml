<document xml:lang="sme" id="no_id"><header><title/><genre code="facta"/><author><unknown/></author><year>2008</year><wordcount>261</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/gollegiella_barruk_tal_ubmisa.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="nob"><em type="bold">ORDISKT SAMISKT SPRÅKPRIS -GOLLEGIELLA 2008 Helsingfors den 12 november 2008  Prisvinnaren Henrik Barruk  </em></p>
<p xml:lang="sma"><em type="bold">Sämij Diggij presidientah, uorttarijkij ministerh jah gulddalijjah! </em></p>
<p xml:lang="sma">Månna mujtáb guh lib unnie, gåssie vuorrasah nålgg’sin sámien jah guktie sijjan báguoh dejvven muv vájmuob. Nuv leä jimmátje guktie såmmásh báguoh mähtth vájmuob deävddiet.</p>
<p xml:lang="smj">Månna mujtáb áj gåssie älggub sámiengielub åhpatit. Bijjielen guektteluhkie jábieh leäh dállie vassáme.</p>
<p xml:lang="smj">Daj biejvij lin alvvijes vánieh gieh mähtten sámiengielub åhpatit. Jah muvsnie lij niehkuo: váddiet jietjájde máb jijtja leäb udtjame jah vuöpttiestame, mijjan gielan båndásvuodaste.</p>
<p xml:lang="smj">Aktan ájgien såmies ålmmá muŋŋien budij jah jehtij: Man dehte leä dajna gielbuominne? Majddie leäh alvvijes vuorráname?</p>
<p xml:lang="smj">Jus sádnán hålub, månna leäb muvdijne gihtjame dab, majddie leäb vuorráname. Valla almatjh eäh gájkan ájgien skeneh guktie tjuovvare barggat vaj gullieb jåkssat. Ij leäh álkkie dab bálgáb tjuovvuot, valla lijkán leä máhttielis.</p>
<p xml:lang="smj">Udne leä stuorra beäjvvie man uvdaste máhttiebe gåbbá mihástallat jah ovvadit, gåssie unna giella vieráldisne mijjan Nuorttarijkij gielij gasskane ij leäh jámmáme, valla vyössa jah ájttsaduvvá.</p>
<p xml:lang="smj">UNESCON dálátje åjvvie Koichiro Matsuura leä návtie tjielgastamme; <em type="italic">”Fiertah gielah leäh </em></p>
<p xml:lang="smj"><em type="italic">ájnnalágátje vásstiedimmie almatjij dárbuojde jah leä árbbie máb byörrijebe árvuone adniet”. </em></p>
<p xml:lang="smj">Udne sijdub muv fuelkieb gijttiet gie leä leä sturjjame jah tjuvvame muv gåbbá leä manname vuostán jah miedáln.</p>
<p xml:lang="smj">Sijdub áj muv tjidtjieb gijttiet gie leä suv iedniengielaste vaddáme, jah dassa leä muv jáhkkuo tjavgga jus ij lame suv diehtie, die ib lame dán beäjvváje jåkssame.</p>
<p xml:lang="smj">Månna gijtub professorub jah muv vienagub Olavi Korhonen gie leä muv viehkietame gielan vieráldub rahpat jah tjåvddiet giellavyjjarijde.</p>
<p xml:lang="smj">Gåssie<em type="bold"> </em>månna jah ubmejesámien giella duosstuobe dán biejvien Gollegielan árvuob 2008:n jábien, skeneb iehpie leäh villie uktagh. Gijtuov! </p>
</body></document>