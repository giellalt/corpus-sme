<document xml:lang="sme" id="no_id"><header><title/><genre code="facta"/><author><unknown/></author><year>2012</year><wordcount>593</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/doaibmaplana_2012_sx2.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="deu"><em type="bold">DOAIBMAPLANA 2012 </em></p>
<p><em type="bold">Sámi Siida rs. </em></p>
<p xml:lang="deu"><em type="bold">DOAIBMAPLÁNA 2012 </em></p>
<p><em type="bold">Sámi Siida rs. doaimma ulbmilat </em></p>
<p>Searvvi ulbmilin lea doarjut, nannet ja ealáskahttit davvisámegiela. Dan lassin searvvi ulbmilin lea dorvvastit sámiid vuoigatvuođaid doalahit, ollašuhttit ja ovddidit iežas kultuvrra sihke doarjut ja ovddidit sámi kultuvrralaš, sosiálalaš, vuoigatvuođalaš ja almmolaš ekonomalaš figgamušaid ja maiddái bargat ovttas riikka rájáid badjel. (Sámi Siida rs. njuolggadusat 3 §) <em type="bold">1 </em></p>
<p xml:lang="deu"><em type="bold">SEARVVI DÁBÁLAŠ DOAIBMA 1.1 </em></p>
<p><em type="bold">Hálddahus </em></p>
<p>Searvvi doaimmas lea ovddasvástádus ságadoallis ovttas stivrrain. Stivrra čoahkkimiid čállin doaibmá čoahkkimis sierra válljejuvvon olmmoš. Rehketdoalu ja eará das gullevaš doaimmaid dikšu Utsjoen tilitoimisto. Sierra ruđaiguin doaibmi prošeavttaide namahit dárbbu mielde prošeavtta vástuolmboja bargi.</p>
<p>Searvvi jahkečoahkkin dollo njukčámánus (plánejuvvon čoahkkinbeaivi lea 03.03) Ohcejogas. Stivra čoahkkana unnimustá njealji gearddi jagis ja dárbbu mielde dávjjibu. <em type="bold">1.2 </em></p>
<p><em type="bold">Diehtojuohkin lahtuide ja lahtuid háhkan </em></p>
<p>Oktavuohta lahtuide dahkko neahttasiidduid bokte. Dán jagi mielde searvái áigut rahpat iežamet Facebook-siiddu, man bokte juohkit dieđuid searvvi doaimmain ja ohcat ođđa lahtuid. Lahttologahallan biddjo áigge dássái jagi mielde. Sámi Siida váldá oasi Giisagilibláđi dahkamii ja doaimmaha iežas siidduid,gos muitalit searvvi doaimams ja Sámi Siidda prošeavttain. <em type="bold">1.3 </em></p>
<p><em type="bold">Ovddasteapmi </em></p>
<p>Sámi Siida figgá fidnet ovddasteaddji mielde Ohcejoga eará servviid doibmii ja dan bokte lasihit ovttasbarggu ja gulahallama eará doaibmiiguin. Maiddái Ohcejoga gieldda prošeavttad stivrenjoavkkuide figga oažžut searvvi ovddasteaddji mielde. Sámi Siida nammada ovddasteaddjiid čuovvovaš SSG čoahkkimi. <em type="bold">1.4 </em></p>
<p><em type="bold">Ovttasdoaibma eará servviiguin </em></p>
<p>Sámi Siida lea SSG miellahttu ja váldá oasi dan doibmii viššalit ja lea mielde čoahkkimiin, dahká álgagiid ja váldá oasi buot doaluide. Sámi Siida bargá ovttas Sirpmá giliservviin ja valástallaservviin ja Norgga beali kulturskuvllaiguin. <em type="bold">1.5 </em></p>
<p><em type="bold">Stipeanddat ja gudnemearkkat </em></p>
<p>Sámi Siida addá Ohcejoga ja Gáregasnjárgga badjedási oahppiide stipeanddaid buori sámegiela máhtus dahje viššalis sámegiela lohkamis. <em type="bold">2 </em></p>
<p xml:lang="deu"><em type="bold">EARÁ DOAIBMA 2.1 </em></p>
<p><em type="bold">Oktasaš mátkkit </em></p>
<p>Dálvemátki 30.3.–1.4. 2012 Buksajávrái dahjege Skállovárrái dan mielde mo leat dálki.</p>
<p>Mátkki fáddán lea dálvemeahci luonddu ipmažat ja boazodoallu.</p>
<p>Geassemátki15.-17.6. 2012 Luopmošjávrriide ja dan fáddán leat lottit, šattut ja jávrebivdu. <em type="bold">2.2 </em></p>
<p><em type="bold">Lávlun- ja juoiganeahkedat </em></p>
<p>Lávlun- ja juoiganeahkedat leat oaivvilduvvon buohkaide geat movttáskit lávlut dahje juoigat ja dat ordnejuvvojit moatti vahku gaskkaid dálvvi áigge. Dán oktavuođas geahččalit maid čoaggit sámegielat lávlagiidda ja juigosiidda guoskevaš materiála. <em type="bold">2.3 </em></p>
<p><em type="bold">Máinnastaneahkedat ja olggosaddindáidu </em></p>
<p>Máinnastaneahkediin gullat oasseváldiid máidnasiid ja ealáskahttit boares sátnedáiddu ja hárjehallat njálmmálaš attáldagaide. máinnastemiin, divttaid lohkamiin ja ságaid doallamiin. Eahkediidda sáhttet oassálastit maiddái sii geat leat lohkamin sámegiela. <em type="bold">2.4 </em></p>
<p xml:lang="smj"><em type="bold">Duodjebádji </em></p>
<p>Báji doaimmas lea anus ng. veardásaš rávven, mas eanet oahppan duodječeahpit bagadallet ja oahpistit árbevirolaš duddjomii. <em type="bold">2.5 </em></p>
<p><em type="bold">Doalut </em></p>
<p>Skábmadoalut ordnejuvvojit vahkus 45, ja dalle leat máŋggat sierra dáhpáhusat ja ávvufeasta dollojuvvo 11.11.2012. Sámi Siida rs. oassálastá Luossariemut-/Lohirieha-dáhpáhussii ja dan ordnemii ovttas eará ohcejohkalaš servviiguin. <em type="bold">3 </em></p>
<p xml:lang="fkv"><em type="bold">MÁNÁID JA NUORAID BOTTUT JA LEAIRRAT 2012 </em></p>
<p>Sámi Siidda ordnen astoáigge doaimmas mánáide ja nuoraide sámegiella geavahuvvo váldogiellan dahje áidna giellan. Bottuid ja learraid ulbmilin lea nannet ja doarjut mánáid ja nuoraid sámegiela geavaheami ja kulturvrra dovdamuša. Doibmii leat ohcan sierra ruhtadeami máŋgga eará sajis. <em type="bold">3.1 </em></p>
<p><em type="bold">Lihkadanbottut </em></p>
<p>Sámi Siida ordne vuodjanbottuid mánáide ja nuoraide ja maiddái rávesolbmuide vuossárggaid diibmu 16-19 Ohcejohnjálmmi vuojadanhállas. <em type="bold">3.2 </em></p>
<p><em type="bold">Čuojahanjoavkku doaibma </em></p>
<p>Sámi Siida ordne lohkanjagi 2012 - 2013 áigge bändiriekkes-doaimma Ohcejohnjálmmi ja Gáregasnjárgga skuvlla lanjain. <em type="bold">3.3 </em></p>
<p><em type="bold">Duodjebottut </em></p>
<p>Sámi Siida orden ovttas Sirpmá giliservviin duodjebottuid nuoraide, gos oahpásmuvvat ja dahkat ieža maid árbevirolaš dujiid earálágan ávdnasiin. <em type="bold">3.4 </em></p>
<p><em type="bold">Teáhterdoaibma </em></p>
<p>Sámi Siida álggaha teáhter- ja olggosbuktindáiddu doaimma 12–18 jahkásaš nuoraide ja ráves olbmuide vuoruid mielde Ohcejohnjálmmi ja Sirpmá skuvllain. <em type="bold">3.5 </em></p>
<p><em type="bold">Vuojadanleaira </em></p>
<p>Sámi Siida ordne vuojadanleairra mánáide ja nuoraide giđđat ja čakčat Ohcejohnjálmmi skuvllas. Leaira lea oaivvilduvvon eandalii Gáregasnjárgga mánáide ja nuoraide. <em type="bold">3.6 </em></p>
<p><em type="bold">Geasseleaira </em></p>
<p>Sámi Siida ordne ovttas Sirpmá giliservviin vahku guhkkosaš geasseleairra Jeagelveaji museadálus Ohcejoga gielddas. Geasseleairras ohapásmuvvat Deatnoleagi eallimii ovddeš áiggiin. <em type="bold">4 </em></p>
<p><em type="bold">Prošeavttat </em></p>
<p>Jagi 2012 áigge ollašuhttit <span type="quote" xml:lang="fin">”Pohjoisimman Lapin Leader”</span>-ruhtademiin <span type="quote" xml:lang="kal">”Báikenamma/Paikannimi”</span>-prošeakta. Prošeavtta ollašuhttima várás bálkahit sierra prošeaktavásttolačča.</p>
</body></document>
