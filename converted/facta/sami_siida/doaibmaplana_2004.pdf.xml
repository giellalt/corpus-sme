<document xml:lang="sme" id="no_id"><header><title/><genre code="facta"/><author><unknown/></author><year>2004</year><wordcount>582</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/doaibmaplana_2004.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="sms">Sami Siida</p>
<p>Doaibmaplána 2004</p>
<p>Sámi Siida ry.</p>
<p xml:lang="deu">Rek. Nr. 122395 (25.8.1976)</p>
<p>Ly dovddaldat 99980 Ohcejohka – Utsjoki</p>
<p xml:lang="nno">Banku: Nordea 135330-100946 1 <em type="italic">doaibmaplana2004.rtf </em></p>
<p>Sámi Siida rs.</p>
<p>Dohkkehuvvon stivrra čoahkkimis 4.3.2004 <em type="italic">Stivrra </em>e <em type="italic">vttohus jahkečoahkkimii 17.3.2004 </em></p>
<p><em type="bold">SÁMI SIIDDA DOAIBMAPLÁNA 2004 0.Oppalohkái </em>Sámi Siida joatká Ohcejoga guovllu sámiid sosiálalaš, vuoigatvuođalaš, kultuvralaš ja almmolaš ekonomálaš vuoigatvuođaid ovddidanbarggu nugo njuolggadusat geatnegahttet. Maiddái oktasašbargu rastá riikkaid rájá gullá searvvi bargui. Dáid ulbmiliid ollašuhttimii searvi lea mielde ealáhusvuoigatvuođalaš Deanu seminára ordnemis, joatká guovllu girjjálašvuođa dovddusin dahkama, fuolaha sohkabuolvvaid oktavuođain ja ordne doaimmaid mánáide ja nuoraide. Čearddalaš iešdovddu olis searvi ordne álbmotbeaivvi doaluid ovttas Sirpmá giliservviin. Searvi addá cealkámušaid áiggeguovdilis áššiin ja joatká servviid oktasašbarggu ovddidemiin. Jahkečoahkkima dohkkehan doaibmaplána áigumušaid ollašuhttin doibmet vuostas sajis searvvi stivra, čálli ja ruhtadoalli. Searvvi doaimmaid lea váttis juohkit čielga joavkkuide. Máŋggat doaimmat laktasit oktii, muhto dattege áigumušat leat doaibmaplánas biddjon juoga bajilčállaga vuollái. <em type="bold">1. Sámeguovllu ovttasbarggu fierpmádat </em>Searvi lea lahttun Suoma sámi valástallanlihtus (oan. SVL-FI) ja Suoma sámiid guovddášsearvvis. SVL-FI stivrras Sámi Siiddas lea ovddasteaddji ja ulbmilin lea čađahišgoahtit sámi valástallan vugiid, mat čujuhit árbevirolaš stoahkamiidda. Sámi Siida váldá oasi Suoma sámiid guovddášsearvvi bargui áktiivvalaččat. Dát sáhttá dahkkot omd. álgagiid dahkamiin ja oassálastimiin čoahkkimiidda ja eará doaluide. Ohcejoga sámesearvi Sámi Siida lea lahka Badje-Deanu Siidda, Deatnogátti sámesearvvi, Deanu sámiid searvvi ja Sirpmá gilisearvvi. Dáidda ja vejolaš eará servviide dollo jievddalaš oktavuohta ja fievrriduvvojit oktasaš doaimmat. Ee. Deanu lávvaáššit gáibidit ovttasbarggu rastá rájá. Sámiid álbmotbeaivi 6.2.2004 ordnejuvvo ovttas Sirpmá giliservviin. Sámi Siida lea juo álbmotbeaivvi ásaheami rájes ordnen ávvodoaluid ja dat leat sajáiduvvan bures maiddái hámi dáfos guvlui. Beaivái gullet kulturprográmma ja sámi mállásat. Searvi lea lágidan doaluid ovttas Sirpmá giliservviin ja vuoruid mielde ordnejuvvon Ohcejotnjálmmes ja Sirpmás. Jagis 2004 lea Sirpmá giliisearvvi vuorru doaibmat doaluid praktihkalaš lágideaddjin. Golloárvvoštallan oktiibuot dáidda bargguide manná 1500 euro. <em type="bold">2. Valástallan </em>Sámi Siida lágida jagi 2004 SM geassegilvvuid Gáregasnjárgga guovllus. Sámi Siida váldá oasi sáme meašttirčuoigamiidda 26.-28.3.04 Sohppáris. </p>
<p xml:lang="sms">Sami Siida</p>
<p>Doaibmaplána 2004</p>
<p>Sámi Siida ry.</p>
<p xml:lang="deu">Rek. Nr. 122395 (25.8.1976)</p>
<p>Ly dovddaldat 99980 Ohcejohka – Utsjoki</p>
<p>Banku: Nordea 135330-100946 2 <em type="bold">3. Sohkabuolvvaid oktavuohta </em>Searvvi doaibmaulbmilin leamaš juo guhká buktit sohkabuolvvaid oktii. Jagis 2004 čađahuvvojit doaimmat nu ahte geahččaluvvo máhcahit guovllu luohti albmosii ja nuppe dáfus ordnejuvvo sámegielat karaokelávlun. Geahččaluvvo maid ráp musihka ovddideapmi nu ahte čohkkejuvvo joavku mii álgá hárjehallat. <em type="bold">3.1. Luohti ihtá </em>Ohcejoga guovllu luohti lea čihkosis. Ulbmilin lea buktit guovllu luohtedáiddu oidnosii. Dát dahkko nu ahte jearahallojit luohtečeahpit. Luohtečehppodat dolvojuvvo maid nuoraide. Jos vejolaš, bohtet ođđa ja boarrasut luođit lávdiide omd. Álbmotbeaivve doaluiguin Sirpmás 6.2.04. Maŋŋelis almmustahtto CD guovllu luđiin. Golloárvvoštallan 750 euro. <em type="bold">3.2. Čakčadoalut lávlagiiguin </em>Searvi álggaha karaokelávlun doaimma. Doaibma álggahuvvo uhcánaššii ja lasihuvvo beroštumi mielde. Guovllus lea teknihkalaš vejolašvuođat goit muhtin muddui. Golloárvvoštallan 750 euro. <em type="bold">4.Ráp musihkka </em>Ohcejogas lea ráp musihkkii stuorra beroštupmi. Searvi álggaha ráp musihkkabarggu nu ahte čohkke joavkkuid giliid mielde. Juohke gilils lea ovddasvástideaddji gii jođiha doaimma. Ráp ovddida sámegiela ja diktema ja lea danne dehálaš ee. nuoraide. Golloárvvoštallan oktiibuot 500 euro. <em type="bold">5.Ealáhusaid ovddideapmi </em>Searvi joatká ealáhusáššiid ovddideami. Dát dahkko maiddái ovttas eará servviiguin ja berošteaddjiiguin. Searvi čuovvu jođus leahkki lávva- ja eará servodatplánemii guoski gažaldagaid aktiivalaččat ja geahččala váikkuhit dáidda. Ordnejuvvo dárbbu mielde oktasaš deaivvadeapmi lagaš guovllu servviiguin. Dán doaimma vuollái gullá maiddái goahtefidnu, man ulbmilin lea ee. hukset goađi juohke gillái, kártet goahtesajiid. Dát guoskkaha báikkálaš olbmuid eanageavaheapmái. Searvi bargá ovttas ee. gielddain ja earáiguin dán áššis. <em type="bold">6. Hálddahus-, diehtojuohkin- ja doaibmagolut </em>Stivrračoahkkimat, jahkečoahkkin, almmolaš háleštallamat, deaivvadeamit, ovddasteamit, oassálastin servodatdoaimmaide ja deaivvademiide, čoahkkimiidda jdd. Oktasašbargu eará servviid doaimmain ja eará servodatdoaibmiiguin. Oktavuođaid doallan (telefon, boasta, kopiat, e-boasttat jdd). Golloárvvoštallan 4000 euro. </p>
</body></document>
