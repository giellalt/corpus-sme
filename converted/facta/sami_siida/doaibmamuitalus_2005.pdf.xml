<document xml:lang="sme" id="no_id"><header><title/><genre code="facta"/><author><unknown/></author><year>2005</year><wordcount>517</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/doaibmamuitalus_2005.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="italic">doaibmamuit2005.rtf </em></p>
<p>Sámi Siida rs.</p>
<p><em type="bold">SÁMI SIIDDA DOAIBMAČILGEHUS 2005 </em><em type="bold">0.Oppalohkái </em>Sámi Siida lea joatkán Ohcejoga guovllu sámiid sosiálalaš, vuoigatvuođalaš, kultuvralaš ja almmolaš ekonomálaš vuoigatvuođaid ovddidanbarggu nugo njuolggadusat geatnegahttet. Maiddái oktasašbargu rastá riikkaid rájá lea gullan searvvi bargui. Dáid ulbmiliid ollašuhttimii searvi leamaš mielde ealáhusvuoigatvuođalaš Deanu seminára ordnemis, lea fuolahan sohkabuolvvaid oktavuođain ja ordnen doaimmaid mánáide ja nuoraide. Čearddalaš iešdovddu olis searvi lea ordnen álbmotbeaivvi doaluid Ohcejohkii ovttas Sirpmá giliservviin. Searvi addán cealkámušaid áiggeguovdilis áššiin ja joatkán servviid oktasašbarggu ovddidemiin. Searvvi doaimmat leat ožžon sámi medias ollu positiivalaš beroštumi. <em type="bold">1. Sámeguovllu ovttasbarggu fierpmádat </em>Searvi lea fidnen ruhtadeami sameguovllu ovttasbarggu fierpmádahkii jahkái 2004. Searvi ozai ja fidnii Sámedikki kulturlávdegottis lobi čađahit prošeavtta jagis 2005. Sámeservviid gaskašas deaivvadeapmi ordnejuvvui skábmadoaluid oktavuođas Ohcejogas 6.11.2005. Prošeavtta olis leat čohkkejuvvon Deanuleagi servviid oktavuođadieđut ja dat leat gávdnamis Sámi Siidda ruoktosiidduin čujuhusas www.samisiida.org <em type="bold">2. Álbmotbeaidoalut </em>Sámiid álbmotbeaivi 6.2.2005 ordnejuvvui ovttas Sirpmá giliservviin Ohcejogas. Beaivái gulai kulturprográmma ja sámi mállásat. Searvi lea lágidan doaluid ovttas Sirpmá giliservviin ja dat leat vuoruid mielde ordnejuvvon Ohcejotnjálmmes ja Sirpmás. Jagis 2005 lei Sámi Siidda vuorru doaibmat doaluid praktihkalaš lágideaddjin. <em type="bold">3. Valástallan </em>Sámi Siida álggahii dolgespábbaspealuid doallama Ohcejoga valástallansáles. Searvvis lea oktii vahkus várrejuvvon sálevuorru lávvardagaid d. 17.00-19.00. Oasseváldit leamašan váhkkosaččat 4-10 olbmo. Oassálastiid ahkejuohku leamašan njealjje jahkásaččas gitta 70 jahkásažžii. <em type="bold">4. Vuogojávrri meahccemátki </em>Searvi lágidii meahccemátki Vuogojávrái. 3-4 beaivviid čakčamánus Doppe idjaduvvui okta idja guovtti gámppás. Mátkis oahpásmuvvui guovllu dološ eallimii ja dálá luonddu dillái. Samuli Aikio doalai guokte logaldallama dološ eallima birra ja Birit Vuolab logaldagai guobbariid birra. Oassálastit ledje 13 nuorat ja rávvásut olbmo. <em type="bold">5. Gávttiin gárvodeapmi </em>Searvi lea rahkadahttán oanehis, 15 min guhkkošas filmma gávttiin gárvodeami birra. Filmma lea govven Inger Mari Aikio joavkkuinnis, áššedovdin leamaš Kirsti Paadar la neavttárin golbma Ohcejohkalaš nuora ja sin vánhemat. Filbma lea oaivvilduvvon oahpahusfilbman muhto dan lea muđuidge oalle suohtas oaidnit. Filmma vuosttaseahket lea Anáris filbmafestiválas ođđajagimánus 2006. <em type="bold">6. Skápmadoalut </em>Searvi lágidii 6.11.2005 skábmadoaluid Ohcejogas searvalagai Ovttas prošeavttain. Prográmmafálaldahkan ledje govvačájáhusat digitála hámis, musihkkas fuolahii Sverre Porsanger, guokte oanehis, Sirpmá ja Ohcejoga mánáid buvttadan filmma, suohtastallan mánáide vuojadansáles ja sámemállásat. Guossit ledje sullii čuođi. <em type="bold">7. Giellabargojoavku </em>Searvi vuođđudii giellabargojoavkku juovlamánus 2004, man bargun lea gielladiliid goziheapmi Ohcejogas. Bargojovkui namuhuvvojedje Ellen Ravna (ságajođiheaddji), Veikko A. Holmberg ja Niilo Vuomajoki. Joavkku plánen giellaseminára dollojuvvui Ohcejoga gielddadálus 17.5.2005. Sáhkavuoruid doppe dolle giellaáššedovdi Luobbal Jovsset Esko ja Ohcejoga gielddahoavda Viljo Pesonen. Oasseváldit sáhtte jearrat dálá gielladili birra jearaldagaid. Seminára birra lei Sámi TV rahkadan ođđasa. <em type="bold">8. Sohkabuolvvaid oktavuohta </em>Sohkabuolvvaid oktavuohta ollašuvai lunddolaččat buot doaluid ordnema oktavuođas. <em type="bold">9. Sámegielat sáddagat TV:s </em>Searvi oassálasttii juovlamánus Helssega sáttajovkui ovtta seará sámiservviiguin, mii gáibidii YLE searvat davviriikalaš sámegielat mánáid TV sáttagiid buvttadeapmái. YLE lei alggos vuos beahttalan dan barggus muhto lohpidii giehtadallat ášši ođđasit. <em type="bold">10. Hálddahus </em>Jahkečoahkkin dollui 8.4.2004 Ohcejogas. Mielde ledje čieža lahttu. Stivračoahkkimat leat dollojuvvon 11 geardde. Jahkečoahkkin válljii stivrii dáid olbmuid: Jouni S. Laiti, ságajođiheaddji, Birit Vuolab, várreságajođiheaddji, Esko Aikio, Tauno Rasmus ja Maarit K. Länsman. Várrelahttut: Veikko A. Holmberg, Nils Länsman, Niilo Vuomajoki, Helena Guttorm ja Marketta Vuolab. Rehketdoallodárkkisteaddjin válljejuvvui Jorma Holmberg ja várreolmmožin Aslak Järvensivu. Searvvi ovddasteaddjit válde oasi Sámi guovddášsearvvi jáhkečoahkkimii Heahtás. Sámi Siida ro bealis Jouni S. Laiti, ságajođiheaddji jagis 2005 </p>
</body></document>
