<document xml:lang="sme" id="no_id"><header><title/><genre code="facta"/><author><unknown/></author><year>2004</year><wordcount>382</wordcount><conversion_status type="standard"/><availability><license type="standard"/></availability><multilingual/><origFileName>http://www.samisiida.org/govat/doc/doaibmamuitalus_2004.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>      <em type="italic">doaibmaplana2004.rtf   </em></p>
<p>Sámi Siida rs.</p>
<p>Dohkkehuvvon stivrra čoahkkimis   4.3.2004</p>
<p><em type="italic">Stivrra</em> e<em type="italic">vttohus jahkečoahkkimii 17.3.2004      </em></p>
<p xml:lang="nob">   <em type="bold">SÁMI  SIIDDA  DOAIBMAPLÁNA   2004 </em></p>
<p><em type="bold">0.Oppalohkái </em></p>
<p>Sámi Siida lea joatkán Ohcejoga guovllu sámiid sosiálalaš, vuoigatvuođalaš,  kultuvralaš ja almmolaš ekonomálaš vuoigatvuođaid ovddidanbarggu nugo njuolggadusat geatnegahttet. Maiddái oktasašbargu rastá riikkaid rájá lea gullan searvvi bargui. Dáid ulbmiliid ollašuhttimii searvi leamaš mielde  ealáhusvuoigatvuođalaš Deanu seminára ordnemis, lea fuolahan sohkabuolvvaid oktavuođain  ja ordnen doaimmaid mánáide ja nuoraide.</p>
<p>Čearddalaš iešdovddu olis searvi lea ordne álbmotbeaivvi doaluid ovttas Sirpmá giliservviin.</p>
<p>Searvi addán cealkámušaid áiggeguovdilis áššiin ja joatkán servviid oktasašbarggu ovddidemiin.</p>
<p><em type="bold">1. Sámeguovllu ovttasbarggu fierpmádat </em></p>
<p>Searvi lea fidnen ruhtadeami sameguovllu ovttasbarggu fierpmádahkii. Dađe bahábut searvi ii bastán čađahit prošeavtta jagis 2004. Searvi ozai ja fidnii Sámedikki kulturlávdegottis lobi</p>
<p>čađahit prošeavtta jagis 2005.</p>
<p><em type="bold">2. Álbmotbeaidoalut </em></p>
<p>Sámiid álbmotbeaivi 6.2.2004 ordnejuvvui ovttas Sirpmá giliservviin Sirpmás. Beaivái gulai kulturprográmma ja sámi mállásat. Searvi lea lágidan doaluid ovttas Sirpmá giliservviin ja vuoruid mielde ordnejuvvon Ohcejotnjálmmes ja Sirpmás. Jagis 2004 lei Sirpmá gilisearvvi vuorru doaibmat doaluid  praktihkalaš lágideaddjin.</p>
<p xml:lang="smj"><em type="bold">3. Valástallan </em></p>
<p>Sámi Siida lágidii jagi 2004 SM geassegilvvuid  Gáregasnjárggas 21. – 22.8.2004. Oasálastit ledjen boahtán maiddái Ruoŧa ja Norgga beale Sámis.</p>
<p><em type="bold">4. Sohkabuolvvaid oktavuohta </em></p>
<p>Searvvi  doaibmaulbmilin leamaš juo guhká buktit sohkabuolvvaid oktii. Jagis 2004</p>
<p>čađahuvvojedje doaimmat nu ahte geahččaluvvui máhcahit guovllu luohti albmosii.</p>
<p><em type="bold">4.1. Luohti ihtá </em></p>
<p>Ohcejoga guovllu luohti lea čihkosis. Ulbmilin lei buktit guovllu luohtedáiddu oidnosii. Dát dahkkui nu ahte jearahallojuvvojedje luohtečeahpit. Luohtečehppodat dolvojuvvui maid nuoraide. Ođđa ja boarrasut luođit bohte lávdiide omd. Álbmotbeaivve doaluiguin Sirpmás 6.2.04.</p>
<p><em type="bold">4.2. Skápmadoalut </em></p>
<p>Searvi lágidii 12.12.2004 skábmadoaluid Ohcejogas. Doppe lei ságastallan Ohcejohka dálu birra, Heikki Niittyvuopio čilgii. Dasa lassin doaluin ledje albma buorit mállásat ja guosseartista Sirbmás (Lill Therese Holm) luđiiguin ja divttaiguin.</p>
<p><em type="bold">6. Hálddahus </em></p>
<p>Jahkečoahkkin dollui 17.3.2004 Gáregasnjárggas. Mielde ledje logi lahtu. Dasa lassin searvi ordnii badjelmearálaš čoahkkima 12.12.2004, gos searvái válljejuvvui ođđa várreságajođiheaddji biehttalan várreságajođiheaddji sadjái ja ođđa stivrra lahttu.</p>
<p>Jahkečoahkkin válljii stivrii dáid olbmuid: Jouni Esa Nousuniemi, ságajođiheaddji, Ellen Ravna, várreságajođiheaddji, Marketta Vuolab, Jouni S. Laiti ja Esko Aikio. Várrelahttut: Veikko Holmberg, Nils Länsman, Nils A. Nuorgam, Kaaren Kitti, Kati Eriksen. Badjelmearálaš čoahkkin válljii várreságajođiheaddjin Jouni S. Laiti ja stivra fásta lahttun Niilo Vuomajoki biehttalan Ellen Ravna sadjái.</p>
<p>Rehketdoallodárkkisteaddjin válljejuvvui Jorma Holmberg ja várrái Aslak Järvensivu.</p>
<p>Stivrračoahkkimat, jahkečoahkkin, almmolaš háleštallamat, deaivvadeamit, ovddasteamit, oassálastin servodatdoaimmaide ja deaivvademiide, čoahkkimiidda jdd. Oktasašbargu eará servviid doaimmain  ja eará servodatdoaibmiiguin. Oktavuođaid doallan (telefon, boasta, kopiat, e-boasttat jdd). Golloárvvoštallan  4000 euro.</p>
</body></document>