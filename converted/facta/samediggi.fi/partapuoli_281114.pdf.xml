<document xml:lang="sme" id="no_id"><header><title/><genre code="facta"/><author><unknown/></author><wordcount>896</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2530&amp;Itemid=10</origFileName><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p>Mon    háliidan    álgit    muitalit    maid    okta    rádna    oktii    munnje    muitalii    ja    maid</p>
<p>lean   ožžon   lobi   otne   muitalit.</p>
<p>“Mon    lean    alo    háliidan    bargat    boazodoaluin.    Mánnávuođa    rájes.    Danin    dat</p>
<p>leai    diehttelas    go    Áhčči    ja    Eadni    jearaiga    jus    háliidin    váldit    stuorit</p>
<p>ovddasvástádusa   veaga   boazodoalofitnodagas.      Mon   ledjen   juo   guhki   delle</p>
<p>čuvvon    mielde    meahcis    ja    oahppan    got    galgá    guođohit    čearu    eatnamiid.</p>
<p>Vuosttaš   geasi   go   ledjen   mearridan   ahte   dainna   háliidan   eallit   ja   ealihit   mu</p>
<p>iežan   veaga   de   ledjen   oastán   sisa   bohccuid.   Ledjen   bidjan   visot   seastoruđaid</p>
<p>dasa.   Dat   geassi   leai   buorre.   Mu   mearka   leai   álgán   oidnot   ja   ledjen   vel   láitán</p>
<p>mearka   mu   vuosttaš   niidii   ja   dieđusge   dat   leai   illu   go   bessen   merket   sutnje</p>
<p>su   vuosttaš   miesi.</p>
<p>Dálvi    bođii.    Garrá    dálvi,    fasttes    dálvi.    Nuppi    beaivvi    leai    čoaskkis    nu    ahte</p>
<p>skohter    baljo    nagai    cahkkanit.    Ja    nuppi    leai    dakkár    giđđailbmi    nu    ahte</p>
<p>goaikkui    gáđus.    Dasa    lassin    muhtii    juohke    nuppi    beaivvi.    Bohccot    dušše</p>
<p>vázze.    Eai    gávdnan    guohtuma    go    leai    nu    ollu    muohta    ja    jiekŋa    botnis.    Mii</p>
<p>mearrideame    biebmat    daid.    Eat    diehtán    jus    galggaimet    oažžut    buhtadusa</p>
<p>stádas,   muhto   eat   duosttan   ieža   dáhkat.   Muđui   leai   visot   ruđat   maid   ledjen</p>
<p>bidjan   ealli   bohcco   oastit   mannan   hohkkái,   jurddašin.   Mii   čađaheame   dálvvi</p>
<p>ja    jođiime    davás    fas,    giđđaeatnamiidda.    Easka    delle    álge    dat    stuorimus</p>
<p>váttisvuođat.    Juohke    nuppi    beaivvi    go    guođohin    siidda    de    gávdnen    máŋga</p>
<p>goruda    ja    ii    mannan    beaivi    go    in    oaidnán    speadjáriid.    Stáda    meahcceeallit</p>
<p>maid   mon   šadden   biebmat.</p>
<p>Go   geassi   fas   bođii   de   leai   goalmmátoassi   mu   ealus   borahallojuvvon   dahje</p>
<p>jápmán    dálvvi    dihte.    Dat    čuozai    garrasit    ekonomalaččat,    muhto    maiddái</p>
<p>psyhkalaččat.    Dan    geasi    álge        maiddái    ságastallamat    ahte    olgoriikalaš   ruvkefitnodat   háliidii   álggahit   ruvkke.   Juste   das   gos   čearru      lea   seakkimus.</p>
<p>Dat    jurddahuvvon    ruvke    livččii    botken    čearu    guokte    oassái    ja    árbevirolaš</p>
<p>boazodoallu   ii   livčče   leamaš   vejolašvuohta,   dahje   obanassiige   boazodoallu.</p>
<p>Mon    álgen    veadjit    heajubut    ja    heajubut.    Beare    dat    diehtu,    ahte    mus    ja    mu</p>
<p>boahttevaš   buolvvain   soaitá   ii   lea   boahtteáigi   dán   ealáhusas   man   ráhkistin,</p>
<p>leai    ila    stuoris    ieš    sáhttit    gieđahit.    Go    ollejin    luksa    fas    de    háliidin    ohcat</p>
<p>veahki,   vaikko   válddii   vuostte.   Maid   galge   nuppit   jáhkkit   mus?   Go   vi</p>
<p>mannen    psykologa    lusa    de    dušše    dajai    ahte    sis    ii    lea    vejolašvuohta    váldit</p>
<p>vuostte   mu   ja   siđai   mu   boahtit   fas   ruovttoluotta   guokte   mánu   geahčen,   delle</p>
<p>galgen    oažžut    áiggi.    Go    guokte    mánu    ledje    vássán    de    mannen    fas    dohko,</p>
<p>veahki    dihte.    Muhto    in    gal    ožžon    veahki.    Mon    šadden    oahpahit    su</p>
<p>boazodoalu    birra    ja    maid    dat    váttisvuođat    mearkkašedje.        Maŋŋel    dien</p>
<p>ságastallama    de    in    dovdan    ahte    ledjen    veahki    ožžon,    beare    vel    eanet</p>
<p xml:lang="est">áŧestus.</p>
<p>Dálvi    leai    ollen    fas    ja    guohtun    leai    billašuvvan    go    leai    arvan.    Seammás</p>
<p>ožžuimet    vel    diehtit    ahte    stáhta    eai    boađe    buhtadit    diimmá    biebmama,</p>
<p>eanetgo    moadde    proseantta    duođa    logus.    Gokte    galggaimet    birget?    Ledjen</p>
<p>juo   ferten   váldit   loanaid   birget   biebmama,   muhto   galggaimet   go   vel   dán   jagi</p>
<p>fertet    biebmat,    de    in    livčče    sáhttán    máksit.    Dat    leai    dán    muddos    go    álgen</p>
<p>plánegoahtit   got   mon   galgen   guođđit   dán   máilbmi.   Mon   in   nahkan   šat.”</p>
<p>Son   ii   lea   akto.   Dát   lea   duohtavuohta   mainna   máŋgasat   ellet.   Uhkádusat   du</p>
<p>bargobáikkis,    mii    lea    nu    ollu    eanet    go    bargobáiki.    Dat    lea    du    eallin,    du</p>
<p>kultuvra,   du   identiteahtta.   Dán   olmmái   ii   lean   go   badjelaš   jagi   reisten   eallit</p>
<p>boazodoalus,   muhto   delle   juo   biesttán   luohttámuša   ealáhussii.   Ii   beare   dat,</p>
<p>son   ii   háliidan   šat   eallit.</p>
<p>Nugo   diehtibehtet   lea   Sámit   dovddastuvvon   eamiálbmot   máilmmis.   Ruoŧŧa</p>
<p>dovddastii    dán    juo    1977    ja    sámi    álbmoga    áššit    leat    2010    jagi    rájes</p>
<p>suddjejuvvon   ruoŧa   vuođđolágas   ráđđehusfoarbma   vuosttaš   kapihttalis.   Dat</p>
<p>mearkkaša    ahte    mis        ii    leat    dušše    kultuvrralaš    rievttit,    muhto    maiddái</p>
<p>politihkalaš   rievttit.   Vaikko   Ruoŧas   lea   buoremus   vuođđoláhka   sámi   áššiid</p>
<p>ektui   leat   dát   dušše   čáppa   sánit.   Sihke   internašunála   ja   našunálalaš   lávddit</p>
<p>kritiserejit   Ruoŧa   stáda   duollut   dallot   dan   dihte   go   Ruoŧa   ii   olle   meriide   ja</p>
<p>eai   váldde   duohtan   sii   eamiálbmogarievtti   geatnegasvuođaid.   Vaikko   dat,   de</p>
<p>ovdáneapmi    eamiálbmotrievtti    áššiin    mannet    vearru    guvlui.    Ovddas</p>
<p>diehtemeahttunvuođain   uhkida   dat,   ii   beare   vahágahttit   dat   sámi   servodaga</p>
<p>vel   eanet,   muhto   maiddái   jávkadit   olles   servodaga.</p>
<p>Ovddastuvvon    Našuvnnaid    nállevealahanlávdegoddi    adde    diimmá    garrá</p>
<p>mearkkašumiid    movt    Ruoŧa    bargá    eamiálbmotrivttiiguin,    go    diktet    stuora</p>
<p>ruvkefitnodagat    ávkkástallat    sámi    eatnamiid    ja    čáziid.    Nu    dagai    maiddái</p>
<p>Ruoŧa   vealahanáittardeaddji.   Vaikko   ruoŧa   dohkkehii   ON:a</p>
<p>eamiálbmotjulggaštusa,    mii    čielgasit    cealká    ahte    eamiálbmogat    galget</p>
<p>dáhkiduvvot    iešstivrejupmi    ja    kontrolla    árbevirolaš    eatnamiid    badjel    ja</p>
<p>maiddái    sihkkarastit    oassálastima    proseassain    maid    gusket    mii    rivttiid.</p>
<p>Muhto   duohtavuohta   lea   guhkkin   julggaštusa   áigumušan.</p>
<p>Minerálaláhka,    maŋemus    jagiid    minerálapolitihkka    ja    dan    ođđa</p>
<p>minerálastrategiija    maid    mannan    ráđđehus    bukti    ovdan,    njuolga    vealaha</p>
<p>sámi    riektit.    Dat    áddet    vejolašvuođaid    ruvkefitnodagaide    roggat    ja    ohcat</p>
<p>minerálaid   juohke   sajis,   vaikko   muhtin   eatnamat   lea   luonddusuodjaluvvon.</p>
<p>Čearuin   ja   sámi   servodagas   ii   lea   lágalaš   rievttit   bissehit   dakkár   doaimmaid.</p>
<p>Eallit    dainna    eahpesihkkarvuođain,    leago    mus    guohtuneatnamat    mu</p>
<p>bohccuide   vai   vuovdá   go   mu   riika   olggos   daid?   Galle   gorudiid   gávdnan   otne,</p>
<p>maŋŋel   go   lean   biebman   stáda   meahcceelliid?   Leago   mus   boahtteáigi?   Visot</p>
<p>daid    maid    namuhin    leat    moadde    ovdamearkkat    manin    boazosápmelaččat,</p>
<p>eareliiggánit   nuorra   boazovázzit,   gillet   garrasit   ja   vedjet   heajubut   go   olbmot</p>
<p>eanetlogoservodagas.   Mentálalaš   dearvvašvuohta   gaskal   sámiid   lea   hirbmat</p>
<p>dehálaš    nannet    ja    sihkkarastit.    Mon    in    hálit        hávdádit    eanet    rátnaid,    dan</p>
<p>dihte    go    stáhta    ii    váldde    ovddasvástádusa.    Nu    movt    lea    otne    ii    gávdná</p>
<p>oažžut    veahki    Ruoŧa    dearvvašvuođasystemas.    Mii    fertet    ohcat    veahki</p>
<p>ránnjáriikkas,   Norggas,   gos   gelbbolašvuohta   gávdno.   Iigo   lea   balddihahtti?</p>
<p>Sámit   lea   luonddu   álbmot.   Mii   servodat,   mii   kultuvra   ealáhusa   ja   giella   lea</p>
<p>čadnojuvvon    lundui.    Jus    dat    váldojuvvo    mis,    de    servodat    jávká.    Danin</p>
<p>ávžžuhan   Eurohpá   ráđđi   váldit   mielde   dan   heahtedili   mii   lea.   Mis   ii   lea   áigi</p>
<p>vuordit.    Máŋga    čearut,    gos    ruvkedoaimmaid    háliidit    álggahit,    eai    leat</p>
<p>guhkkin   eret   ferteme   heaittihit   ealáhusa   guovllus.</p>
<p>Mon    sávan    ahte    boahtteáigi    lea    čuovgat.    Ahte    Ruoŧa    ja    eará    našuvnnat</p>
<p>sámis    ollašuhttet    daid    geatnegasvuođaid    ja    áddet    sámi    álbmogii    rivttiid</p>
<p>maid   mis   duođás   leat.   Dat   lea   áigi   oažžut   daid   čáppa   sániid   duohtavuohtan.</p>
<p>&gt;&gt;   Giitu   go   ožžon   váldit   dis   áiggi!</p>
</body></document>