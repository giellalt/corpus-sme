<document xml:lang="sme" id="no_id"><header><title/><genre code="facta"/><author><unknown/></author><wordcount>2213</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=216&amp;Itemid=10</origFileName><parallel_text xml:lang="fin" location="puhe_syyttajalaitoksen_seminaarissa_040408_suomeksi.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p xml:lang="vep">04.04.2008</p>
<p>Árvvus adnon guldaleaddjit!</p>
<p>Mii leat dehálaš dilálašvuođas. Lea mávssolaš, ahte dákkár dilálašvuohta lea lágiduvvon. Servodat ferte dorvvastit buot surggiin, ahte sámegielalaš vuoigatvuohtabálvalusat olláhuvvet. Dál leat stuora hástalusaid  ovddas  –  Suoma  vuoigatvuohtavuogádaga  ođastus  ráhkada  stuora  gažaldatmearkkaid sámegielalaš  bálvalusaid  ja  oba  Sámi  leana  olbmuid  vuoigatvuohtadorvvu  boahtteáigái. Sámegielalaš  bálvalusaid oažžu dálá áigge  riektevuogádaga olis  geavadis dušše dulkonbálvalusaid bakte.</p>
<p>Jagi  2004  bođii  vuoibmái  ođđa  sámi  giellaláhka,  mii  buvttii  buorádusaid  sápmelaččaid  gielalaš vuoigatvuođaide.  Sápmelaččat  galge  sáhttit  dán  máŋŋel  ee.  doaimmahit  áššiideaset  sámegielain áššis,  mii  guoská  iežas  dehe  iežas  ovddu  sámiid  ruovttuguovllu  suohkaniid  ja  stáhta  eiseválddiid olis. Suoma sápmelaččaid diđolašvuohta iežaset kultuvrras ja dakko bakte maid gielas lea buorránan sakka jagi 1995 maŋŋel. Dalle sápmelaččaid vuođđovuoigatvuođat dorvvastuvvoje ráđđehushámis ja  sápmelaččaide  álgoálbmogin  váfistuvvui  vuoigatvuohta  iežaset  gillii  ja  kultuvrii  dego  maid iešstivremii,  mii  daidda  guoská. Sámegiella lei  juo  ovdal  ožžon iežas láhkaásaheami jagi  1992 ja ođđa  ráđđehushámis  dát  váfistuvvui  čielga  sániiguin.  Jearaldatvuloš  njuolggadusat  čállojuvvoje maid ođastuvvon ja jagi 2000 vuoibmái boahtán vuođđoláhkii. Dego lea daddjon, sámi identiteahtta lea  nanosmuvvan  sakka  dán  maŋŋel  ja  dat  boahtá  ovdan  ee.  sápmelaččaid  meari  lassáneamis. Suoma  sápmelaččaid  mearri  lea  lassánan  jagi  1995  rájes  gitta  jahkái  2007  sulaid  beal  goalmmát duhát  olbmuin  ja dál  Suoma sápmelaččaid mearri  lea 9350 olbmo.  Daid  sápmelaččaid,  geat  orrot Sámi  ruovttuguovllu  olggobealde,  eará  sajes  Suomas,  mearri  lea  loktanan  jagi  2003  rájes  2007 rádjái measta 40 % ja dál dat lea juo badjelaš 54 % Suoma sápmelaččaid mearis.</p>
<p>Davvisámegiella  hubmojuvvo  eanemus.  Davvisámegielas  lea  eanetlohkogiela  sajádat  Ohcejogas, mii lea maid áidna gielda Suomas, gos sápmelaččat leat eanetlohkun. Suoma sámegielalaš olbmuin sulaid  70  %  hupmet  davvisámegiela.  Davvisámegiela  dilli  lea  buoret  go  unnilohkosámegielaid, anáraš- ja nuortalašgiela. Dilli lea guhkkin eret buoris davvisámegielage buohta.</p>
<p>Ovttaveardásašvuohtaláhka  gáibida,  ahte  stáhta  ja  suohkaniid  eiseválddit  ráhkadit ovttaveardásašvuohtaplána  ja  bargoministeriija  ávžžuhusaid  mielde  suohkanat  livčče  galgan ráhkadit  plánaid  jagi  2005  loahpa  rádjái  ja  plánain  galggalii  giddet  earenoamáš  fuomášumi sápmelaččaide álgoálbmogin sámiid ruovttuguovllus. Ovttaveardásašvuohtaplána dárkkuhussan lea ovddidit etnihkalaš ovttaveardásašvuođa ja eastadit njuolggo- ja gaskkalaš vealaheami eiseválddiid doaimmas ja bargobirrasis. Suoma vuođđolágas lea ásahuvvon sápmelaččaid giellavuoigatvuođain, ovttaveardásašvuohtagáibádusas ja vealaheami gielddus. Dasa lassin vuođđolága 22 paragráfas lea ásahuvvon almmolaš válddi geatnegasvuođas dorvvastit vuođđovuoigatvuođaid ja olmmošvuoigatvuođaid  olláhuvvan.  Vuoigatvuohtavuogádagas  ja  bolesovttadagain  galggalii ovttaveardásašvuohtaplánema  </p>
<p>Sámi  giellalága  olláhuvvan  gáibida  doaibmakultuvrra  rievdadusa  sámiid  ruovttuguovllu eaiseválddiid  olis. Sámegielalaš bálvalusaid  ordnen ja sámi  giellalága olláhuvvan sáhttá buorránit sakka  go  dáláš  doaimmat  gártejuvvojit,  bargoovddasvástádusat  čielggasmahttojuvvojit  ja  go sámegielalaš  bálvalusain  dieđihuvvo  aktiivvalaččat.  Eiseválddit  galget  oaidnit  sámi  giellalága doahttaleami  vuohččan  proseassan,  dehege  dadjat  nu  ahte  ii  leat  dárbahassii  jos  lágas  lea dieđihuvvon bargoservošii okte dehe sámi giellalága váikkuhusat leat guorahallojuvvon dušše okte. Eiseválddit  dáfus  livččiinai  lunddolaš  ovttastit  sámi  giellalága  olláhuvvama  čuovvuma  ja bálvalusaid gártema láhkaásahan ovttaveardásašvuohtaplána ráhkadeapmái.</p>
<p>Sámi  giellalága  olláhuvvan  gáibida  maid  rievdadusa  sápmelaččaid  gielalaš  meannudeamis.  Jos gárggiideapmi  sámegiela  geavaheamis  bissu  seammalágánin,  de  lea  várra,  ahte  buot  sámegielat báhcet  dušše  ruovttuid  giellan  ja  sámegiella  ii  geavahuvvo  virggálaš  áššiid  galgamis  obanassiige. Dálá dilis sámegielalaš bálvalusaid gáibideapmi dárkkuha measta álohii sierraordnedemiid, ja dalle bálvalus  ádjána  ja  sápmelaš  gii  máhttá  suomagiela  ii  vealtakeahttá  baste  vuordit  sámegielalaš bálvalusa dehe ii oainne miehtemielalaš vuoiŋŋa sámegielalaš bálvalusaid gáibideapmái. Buoremus vuohki sámegielalaš bálvalusaid dorvvasteami várás sámiid ruovttuguovllus lea dahkat sámegielalaš bálvalusain lunddolačča. Dálás bálvalusráhkadagain dát ii leat vel vejolaš, muhto dat gáibida stáhta ja  gielddaid  eiseválddiin  vuoruheami  ja  bálvalusaid  plánaid  miel  gárgeheami.  Sierra hálddahussurggiid gaskii galgá lasihit ovttasbarggu, vai sápmelaččaid gielalaš vuoigatvuođat sáhttet dorvvastuvvot dássebealagit.</p>
<p>Badjel  bealli  Suoma  sápmelaččain  orrot  dálá  áigge  sámi  ruovttuguovllu  olggobealde.  Fertenai jearrat,  mot  sápmelaččaid  gielalaš  bálvalusat  ja  vuoigatvuođat  sáhttet  dorvvastuvvot  sámiid ruovttuguovllu  olggobealde.  Suoma  vuođđoláhka  dáhkida  sápmelaččaide  vuođđolága  bakte vuoigatvuođa  iežaset  gillii  ja  kultuvrii.  Dáláš  vuogádat,  mas  sámegiela  oahpahusa  ordnen  sámiid ruovttuguovllu  olggobealde  báhcá  sámi  váhnemiid  viššalvuođa  duohkái,  bidjá  vára  vuollái sápmelaččaid  vuođđolága  addin  vuoigatvuođa  iežaset  gillii  ja  kultuvrii.  Suoma  stáhtas  lea  dákko bakte  vuosttaš  geatnegasvuohta  atnit  ávvira  sámegielalaš  bálvalusaid  dorvvasteamis  sámiid ruovttuguovllu olggobealde.</p>
<p>Sámegiela  oahppamis  galgá  bargoservošis  movttiidahttit  sámegiela  álgooahpuid  lohkama  joatkit studeremis  ain  guhkkelii,  vai  sii  basttále  geavahit  nu  buori  ja  beaivválaš  sámegiela  mii áššehasbálvalusas dárbbahuvvo. Bargoservošat  galggale oaidnit dán maid resursagažaldahkan. Jos álgooahpuid  maŋŋel  eai  oahpa  lasi,  de  álgooahpuide  biddjon  áigi  ja  resurssat  mannet  duššáš, daningo  álgooahput  eai  atte  dárbbašlaš  giellamáhtu  bálvalit  áššehasaid.  Buot  eiseválddiid  sierra doaibmasurggiid bargiide galget dáhkiduvvot seammaárvosaš vejolašvuođat lohkat sámegiela.</p>
<p>Almmolaš  giellalágas  ja  sámi  giellalágas  ii  leat  sierra  guoddalanvejolašvuohta  láhkarihkkumiid čielggadeami várás iige sankšuvdnavuogádat láhkarihkkumiid caggamii. Ovttaveardásašvuohtaláhka gieldá vealaheami giela vuođul ja lágas lea dán dárkkuhusa várás sierra guoddalan- ja sankšuvdnavuogádat.  Sámi giellaláhka lea luonddus dáfus juo  vuođđoláganai  geažil dakkár  mii  doalaha  sámegiela  ja  sámi  kultuvrra.  Rihkkumiid  čielggadeami  ja  caggama  dihte  lea earenoamáš mávssolaš, ahte sámi giellalága olláhuhttima galggalii ráhkaduvvot  čielga  guoddalan- ja  sankšuvdnavuogádat,  mii  sáhtálii  doaibmat  juo  daid  riekt</p>
<p>Sámi  giellaláhkačilgehusas  lea  boahtán  ovdan,  ahte  sivaheaddjebálvalusaid  sáhttá  oažžut  dušše dulkka  bakte.  Riikkasivaheaddjevirgedoaimmahat  vástádusastis  sámi  giellaláhkačielggadeapmái ilmmuhii,  ahte  sámi  giellaláhka  ii  guoskka  dan  njuolga,  vaikko  gal  dulkon  ordnejuvvonai  dárbbu mielde. Sámedikki diŋgon vuoigatvuođalaš árvvoštallama mielde riikkasivaheaddjevirgedoaimmahat  gullá  daidda  eiseválddiide,  maidda  sámi  giellaláhka ovttačilggolaččat  guoskaduvvo.  Sámegielalaš  bálvalusaid  oažžun  ii  leat  buori  dilis sivaheaddjebálvalusain.</p>
<p>Diggeriekteođastus  buktá  iežas  hástalusaid  ja  uhki  sámegielalaš  bálvalusaid  boahtteáigái  Sámi leanas.  Álgoálgosaš  evttohusaid  mielde  sámiid  ruovttuguovlu  juohkásivččii  guovtti  sierra diggerievtti vuollásažžan, Oarje- ja Nuorta-Sámi (Länsi- ja Itä-Lappi) diggerivttiide, ja juogálii ná sámegielalaš  bálvalusaid  guovtti  sierra  diggerievtti  vuollásašvuhtii.  Vuoigatvuohtaministeriija  lea ákkastallan  evttohusa  ee.  dainna,  ahte  dat  vástidivččii  bolesorganisašuvnna  hálddahuslaš  rájiid. Diggerivttiid  ii  goitge  sáhte  veardidit  bolesorganisašuvnnaide,  mihá  deháleabbo  lea  hábmet seammalágán hálddahuslaš guovlluid sivaheaddje- ja diggeriektefierpmádahkii. Eará molssaeaktun lea  dat,  ahte  Lappi  diggeriekti  seaillulii  ja  dasa  laktojuvvolii  oba  Giemajávrre  diggeriekti.  Dán molssaeavttu  lea  evttohan  Lappi  diggeriekti.  Nubbi  molssaeaktu  lea  dat,  ahte  Lappi  dieggeriekti ollislaččat  laktojuvvolii  Roavenjárgga  diggeriektái  ja  Soađegilis  livččii  bissovaš  oalgekansliija. Goalmmát molssaeaktu lea dat, ahte hábmejuvvo ovttatmano diggeriekti, mii gokčá oba Sámi leana, dehege  Lappi,  Giemajávrre  ja  Giepma-Durdnosa  dieggerievttit  laktojuvvole  Roavenjárgga diggeriektái ja Soađegillái ja Gipmii bázále bissovaš oalgekansliijat.</p>
<p>Sámedikki dáfus lea dehálaš, ahte oba sámi ruovttuguovlu bissu oktilažžan ja seamma diggerievtti vuollásažžan.  Sámegielalaš  bálvalusat  eai  oaččo  mange  dilis  hedjonit  ovddežis diggeriekteođastusas. Sámegielalaš bálvalusat galggale báicca buorránit, daningo dáláš sámegielalaš bálvalandási  ii  sáhte  atnit  dárbahassii  buorrin.  Diggeriektái  galget  vuođđuduvvot  sámegielalaš sivaheaddji ja hálddahusčálli virggit, vai riikkavuložiid vuoigatvuohtadorvu olláhuvalii ja dikkit eai ádjánivčče sámegiela geavaheami dihte. Diggerievtti doaibmabáikkit eai maid oaččo sirdásit dáláža guhkkelii,  vai  riikkavuložiid  vuoigatvuohtadorvu  ii  biddjo  várá  vuollái.  Sámedikkiin  ii  leat ráđđádallojuvvon  diggeriekteođastusas,  muhto  Sámediggi  gáibida  ahte  dan  galgá  gullat dieggeriekteođastusa olis.</p>
<p>Sámi ruovttuguovllu sivaheaddje- ja  vuoigatvuohtaáššit  gáibidit  sierraáššedovdamuša. Gieđahallanvuloš  áššit  sáhttet  gullat  riikkaidgaskasaš  soahpamuša  vuollásaš,  váttes  áššiide  ja maiddái boazodoalloáššit gáibidit olu. Diggeriekteođastusas vuoigatvuohtaministeriija ulbmilin lea leamaš  dorvvastit  riikkavuložiid  vuoigatvuohtadorvu  ja  seamma  ládje  sivaheddjiid/duopmáriid spesifiseren  dihto  vuoigatvuođa  suorgái.  Ođastusa  mielde  háliduvvo  buoriduvvot  riektegeavvama šládja ja seammas bohtosat. Ulbmil lea earenoamáš buorre, muhto dan olláhuvvan gáibida dan, ahte vuođđuduvvo  sámi  áššiide  vuojulduvvan  ja  sámegiel  máhtolaš  sivaheaddji  virgi  ja  dahkkojuvvo vejolažžan  duopmáriid  skuvleheapmi  sámi  guovllu  sierragážaldagaide  ja  daid  čovdosiidda.  Dáin ođastusain,  mat  ákkastallojuvvojit  produktivideahtain  ja  beaktilvuođain  váilu  dávjá  viiddit láhkaásahan  konteaksta  ja  vajálduhttojuvvo,  ahte  ođastusat  eai  oaččo  heajudit  guovllu  olbmuid sajádaga. Sáhttá maid jearrat, ahte dáhkidago ná jođánis diggeođastusa  gieđahallan dan, ahte ášši lea dutkojuvvon dárbahassii</p>
<p>Sámegielalaš  bálvalusat  eai  leat  vuoigatvuohtavuogádagas  vel  dárbahassii  buori  dásis. Ruovttusiiddut  ja  dieđihangihppagat  leat  jorgaluvvon  sámegielaide,  muhto  eai  nu  olu  go  livččii dárbu.  Dábálaš  skovvevuođut,  mat  adnojuvvojit  vuoigatvuohtaveahkis  ja  dikkiin  eai  leat jorgaluvvon  sámegielaide  nu  olu  go  livččii  dárbu,  ja  dáthan  njoazida  áššehasbálvalusa  sakka. Jorgalusat galget dahkkot dakkaviđe. Sámedikki lassin maid riikkabeivviid vuoigatvuohtaáššeolmmoš  lea  gáibidan  mearrádusainis,  ahte  boleshálddahusas  galget  jorgaluvvot sámegillii buot deháleamos skovit.</p>
<p>Sámegielalaš  bálvalusat  dikšojuvvojit  stáhta  eiseválddiid  olis  eanas  dulkkaid  bakte.  Sámegiela sáhttá  lohkat  gokčevaččat  Oulu  universiteahtas,  gursset  leat  maid  fállun  Helssega  universiteahtas, Roavenjárgga  ámmátallaskuvllas  ja  Lappi  universiteahtas.  Vuoigatvuohtanotára  skuvlejupmái sáhttá  ohcat  sámegielalaččaid  dihtomeriin.  Leanai  dehálaš  dorvvastit  juo  skuvlenmuttus sámegielalaš bálvalusaid sámiid ruovttuguovllus. Dát guoská oppalaččat oba vuoigatvuohtavuogádaga,  sihke  bolesiid,  ášševuoddjiid  ja  vuoigatvuohtanotáraid.  Skuvlema  olis galgá fállat vájolašvuođa ja movttiidahttit sámegiela lohkamii.</p>
<p>Sámegielalaš bálvalusaid lunddolažžan dahkan gáibida ovddalgihtii áváštalli vuogádaga, dehege go áššehaš  boahtá  gáibidit  sámegielalaš  bálvalusaid,  eai  álggaleage  smiehttat  gos  dulkka  gávdná  ja maid  sámi  giellaláhka  rievtti  mielde  gáibida.  Eiseválddiid  ollái  galget  báicca  vuođđuduvvot áššehasregisttarat,  maidda  dieđusge  bivdojuvvo  áššehasa  miehtan,  maid  bakte  stivrejuvvo sámegielalaš  diehtojuohkin,  ordnejuvvo  dulka  dehe  oahpistuvvo  áššehas  sámegiel  máhtolaš virgeolbmo  lusa.  Eiseválddiid  almmolaš  dieđáhusain  ja  virgedoaimmahagaid  oahpástagain  galgá muitaluvvot,  geat  bargiin  máhttet  bálvalit  sámegillii,  vai  sámegielalaš  olbmot  máhttet  mannat  sin lusa.</p>
<p>Sámi  giellaláhkačielggadeami  dieđuid  vuođul  Lappi  diggerievttis  bargaba  guokte  davvisámegiela álgooahpuid máhtti bargi. Álgooahpuid hálddašeapmi ii leat nohkka olu áššehasbálvalusa addimii. Sámegiela  máhttu  gehččojuvvo  dušše  hárve  earenoamáš  ánsun  virgeválljemis.  Sámi giellaláhkačielggadeami mielde problemáhtalaččamus lea dat, ahte Roavenjárgga hoavvarievttis ja Lappi  diggerievttis,  mat  bálvaleaba  vuohččan  sámi  ruovttuguovllu  olbmuid,  sámi  giellalága váikkuhusat  bargoservoša  barggus  dovdojuvvojit  hejot.  Lappi  diggerievttis  buot  oahpástagat, johtinrávvagat  ja  dávvalat  jorgaluvvojit  davvisámegillii.  Dasa  lassin  jorgaluvvojit  muhtin ilmmuhusat, gulahusat, beavdegirjjit, skovit ja mearrádusat davvisámegillii. Eará dokumeanttat eai jorgaluvvo davvisámegillii. Anáraš- ja nuortalašgillii jorgaluvvojit buot oahpástagat, johtinrávvagat ja  dávvalat  sihke  muhtin  gulahusat,  skovit  ja  mearrádusat.  Dasa  lassin  anárašgillii  jorgaluvvojit muhtin  ilmmuhusat.  Čielggadeami  mielde  duopmostuolut  devdet  sámi  giellalága  gáibádusaid duhtadahtti ládje.</p>
<p>Sámi  giellaláhkačielggadeami  mielde  ovddeš  gihlegottiid  bargiid  sámegiela  máhttu  lea  unni. Giehtaruohttasa  gihligottis  oktage  bargi  masa  lea  mielde  lohkkon  hoavda  ii  hálddaš  sámegiela ollenge.  Anár-Ohcejoga  gihlegottis  sámegiela  álgooahpuid  hálddašit  golbma  bargi.  Soađegili gihlegottis  okta  bargi  máhttá  davvisámegiela  bures  ja  sáhttá  bálvalit  davvisámegillii.  Gihlegottiid bargiin  90  %  eai  máhte  sámegiela  ollenge.  Orolii  lunddolaš  navdit,  ahte  gihlegottit,  mat  gohcet lágalašvuođa, dovdet sámi giellalága geatnegasvuođaid ja gáibádusaid hui bures. Goitge dušše 5 % vástideddjiin  dovdet  sámi  giellalága  váikkuhusaid  hui  bures,  váikkuhusaid  dovdet  bures  38  % vástideddjiin. Sámi giel</p>
<p>Lea dehálaš, ahte olbmot luhttet almmolaš ortnega gohcci boleslágadussii. Luohttámuš gáibida, ahte maiddái  sápmelaččaid  gielalaš  vuoigatvuođat  olláhuvvet  vuoiggalaččat  earenoamážit  bolesiid  ja riikkavuložiid deaivvadandiliin. Lea dehálaš, ahte sápmelaččat besset geavahit iežaset giela, vai sii basttále dovddahit iežaset dárkket ja ahte boasttoipmárdusaid sáhtálii gáržžidit nu unnin go vejolaš diliin, mat sáhttet čuožžilit gielalaš gulahallanváttisvuođaid dihte.</p>
<p>Riektelágádusa  iešvugiide  gullá  dábálaš  olbmui  vieris  formálavuohta  mearrádusdahkamis  ja giellageavaheamis.  Lágageavahanválddi  sátnerádju  lea  eatnasiidda  amas  iežas  eatnigillii  ja earenoamážit  sámegiela  dáfus,  daningo  juridihkalaš  terminologiija  lea  amas,  iige  dat  leat  ollásit stáđásnuvvan  sámegillii.  Riekteveahkki  lea  earenoamáš  dehálaš  sápmelaččaide,  daningo  priváhta ášševuoddjidoaimmahagat  eai  gula  sámi  giellalága  ollái.  Sámi  guovllu  eiseválddiid  olis  oažžu riekteveahkis buoremusat ja almmá sierraordnemiid haga sámegielalaš bálvalusa, muhto dušše fal davvisámegiela  buohta.  Riekteveahkis  čálalaš  dokumeanttat  eai  olus  jorgaluvvo  sámegillii. Riekteveahki  barggus  livččii  ávkkálaš  jorgalahttit  áššegirjjiid  vuođuid  sámegielaide,  dego gávpegirjjit dehe testameattat. Dát ovddidivččii sámegiela geavahusa.</p>
<p>Sámegielalaš bálvalusat  adnojuvvojit dávja resursagažaldahkan, vaikko  ášši ii leatge nu. Gažaldat lea lága doahttaleamis, ii resurssain. Buot hálbbimusat eiseválddit beasale sámi giellalága dagahan goasttádusain  nu  ahte  bálkáhivčče  sámegielalaš  olbmuid,  nu  ahte  dagale  ovttasbarggu suohkaniiguin  ja  eará  eiseváldiiguin  ja  nu  ahte  ráhkadivčče  olbmuide,  geat  háliidit  sámegiel bálvalusaid  ovddalgihtii  diehtti  bálvalanvuogádaga.  Šat  ii  sáhte  ákkastallat  dan,  ahte  sámegielain bálvalusa gáibideapmi livččii heahkastuvvan ja spiehkastatlaš ášši. Eiseváldiin lea sámi giellalága mielde  ovddasvástádus  ovddidit  sámegiela  geavahusa.  Dat  lea  stuora  ovddasvástádus  ja  guoská servodaga buot surggiid. Sámegiela bálvalusaid ovddideapmi lea báhcán eanas jorgalanbálvalusaid vehkii.  Servodaga  sierra  nuppástusat  ja  bálvalusaid  čohkken  buktet  ođđa  uhkiid  sámegielalaš bálvalusaid olláhuvvamii. Uhkkin lea, ahte diggebálvalusaid lassin maistráhtabálvalusat sirdásivčče ain  guhkkelii  sámiid  ruovttuguovllus.  Bálvalusaid  čohkken  ja  sirdin  lea  eahpevuoiggalaš  earret áššehasaid,  muhto  maid  fárrendáhpagis  gillájeddjiid  suohkaniid  guovdu.  Stáhta  galggalii buorebutge  doarjut  fárrendáhpaguovlluid  nu  ahte  ráhkada  daidda  bargosajiid,  ii  jávkadit  daid. Stáhtahálddahusa  produktivitehtaprográmma  eastá  sámiid  ruovttuguovllus  sámegielalaš  bargiid bálkáheamis  ja  váttásnuhttá  sámi  giellalága  olláhuvvama.  Produktivitehtaprográmma  galgá olláhuhttojuvvot nu ahte váldojuvvo vuhtii sámi giellaláhka.</p>
<p>Sámedikki  dearvvuođagat  Suoma  sivaheaddjelágádussii  leat  čielgasat.  Sápmelaččaid vuoigatvuohtadorvvu  galgá  ovddidit  ja  sápmelaččaid  gielalaš  vuoigatvuođat  eai  oaččo  hedjonit. Dáláš  sámegielalaš  bálvalusaid  dássi  ii  leat  dárbahassii  viiddis,  ja  uhkkin  lea,  ahte  bálvalandássi hedjona  dálážisge.  Suoma  riektevuogádaga  earenoamáš  ovddasvástádussan  lea  doahttalit  Suoma lágaid  bustávaid  mielde  ja  čájehit  ovdamearkka  eará  eiseváldiide  rievttes  doaibmavuogis.  Sámi giellalága doahttaleapmi lea leamaš váilevaš ja buoridanvárri livččii vel olunai. Riektelágádus galgá buot  doaimmastis  doahttalit  sámi  giellalága,  iige  dat  sáhte  dahkat  dakkár  čovdosiid,  mat heajudivčče sámegiela sajádaga lágaheamet. Hálddahusođastusat sáhttet leat jur dákkár nuppástusat.</p>
<p>Mii  sámedikkis  gáibidit,  ahte  sámegielalaš  bálvalusat  galget  gárggiidahttojuvvot.  Áššiid  ii  sáhte galgat  dušše  dulkkaid  ja  jorgaleddjiid  bakte,  muhto  sámegiela  geavahus  galgá  ovddiduvvot duođalaččat ja dáhkiduvvot sápmelaččaid riektedorvu. Seammas galgá váldit vuhtii maid dan, ahte sivaheddjiin  ja  duopmáriin  lea  dárbbašlaš  áššedovdamuš.  Go  virgeolbmot  ja  diggerievttit  sirdásit ain  guhkkelii  sámiid  ruovttuguovllus  lea  maid  várra,  ahte  sin  áššedovdamuš  sámiguovllu sierragažaldagain  hedjona ja dákko bakte maiddái  mearrádusat hedjonit.  Sámediggi  maid gáibida, ahte  eiseválddit  galget  ovddidit  sámegiela  geavahusa  ja  galget  dieđihit  sámi  giellalágas  ja  dan geatnegasvuođain áššehasaide ja bargiide aktiivvalaččat. Buorit guldaleaddjit, dađi bahábut mus ii leat leamaš ságastan beare olu miehtemielalaččaid dadjanládje. Dat meine dalle dan ahte garggidan- ja  buoridanvárri  lea  olu  –  guođán  spáppa  dál  didjiide  buorit  guldaleaddjit.  Mun  sávan,  ahte  min sánit  nuppástuvvet  fargga  dahkun  ja  bastit  ovttas  buoridit  sápmelaččaid  vuoigatvuohtadorvvu oppalaččat. Giitu beroštumis.</p>
</body></document>