<document xml:lang="sme" id="no_id"><header><title>Gullos sámegiella!</title><genre code="facta"/><author><person firstname="Ulla" lastname="Aikio-Puoskari" sex="f" born="" nationality="FI"/></author><translator><person firstname="Mari" lastname="Guttorm" sex="f" born="" nationality="FI"/></translator><translated_from xml:lang="fin"/><year>2016</year><wordcount>29899</wordcount><conversion_status type="standard"/><availability><license type="standard"/></availability><parallel_text xml:lang="fin" location="gullos_samegiella.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">Álgosánit </em></p>
<p>Dán raportta čállin vulggii jurdagis, ahte livččii buorre čohkket ovttaid bearpmaid sisa ovdamearkkaid das, man láhkái sáme-gielaid geavaheapmi ovddiduvvo ja sámegielat ealáskahttojuv-vojit miehtá Suoma, Norgga ja Ruoŧa sámeguovlluid. Sámegie-laid seailuma ja ovddideami buorrin bargojuvvo odne eanet go goassige ovdal.</p>
<p>Sámegielaid ealáskahttima buorrin leat bargagoahtán máŋg-gat báikkálaš servošat, riikkaid Sámedikkit, máŋggat dutkit ja universitehtat, olbmot, geat leat massán gielaset, álgogielaset čeahpimus hállit ja ođđa sámásteaddjit. Sámegielaid ealás-kahttin lea loktanan maiddái riikkaid ráđđehusaid áššelisttuide.</p>
<p>Sámi media raportere sámegielaid diliin, sámi giellabarggus ja ealáskahttindoaimmain measta beaivválaččat. Máŋgasat sámi musihkkariin ja girječálliin háliidit doarjut ja ovddidit sámegie-laid geavaheami. Dás fuolatkeahttá sámegielat eai leat dorvvus gievrramus giellaguovlluinge. Giela suodjaleapmái lea dárbu juohke guovllus. Giela suodjaleami dárbbašit sihke eatnigielagat, nuppi giela hállit ja ođđa giela oahpahallit1.</p>
<p>Raportta ulbmilin lea figgat hábmet gova das, makkár vugiiguin sámi servodat bargá sámegielaid ovdii otnábeaivve. Prošeavt-taid, metodaid, geavadagaid ja ođđa ráhkadusaid vuođđun lea okta ja oktasaš ulbmil: sihkkarastit sámegielaid boahtteáiggi ja gielaid sirdašuvvama ođđa sohkabuolvvaide. Dás ovdanbukto-juvvon govvádusat leat oanehaš oktiigeasut muhtin sámegielaid ealáskahttima várás ollašuhttojuvvon prošeavttain, ovddiduvvon metodain ja huksejuvvon ráhkadusain. Stuorámus oassi dain lea dokumenterejuvvon bures. Dain gávdno valjis lassediehtu ee. neahttaliŋkkain, mat leat govvádusaid loahpas ja maiddái gáldo- ja girjjálašvuođalisttus, mii lea raportta loahpas. Dás ov-danbuktojuvvon govvádusat laktásit stuorit ollisvuođaide ja leat ná oasážat viidásut giellaealáskahttinbarggus. Ovdamearkkat sámegielaid ealáskahttimis ja sámi giellabarggus livčče dasto leamašan olu eanet go maid dán raportii lei vejolaš čáhkadit! <em type="bold">1 </em></p>
<p>Gč. Gaski 2015 ja Aikio 2016. <em type="bold">4 </em></p>
<p>Gielat eai ealás iehčanassii muhto baicce gáibidit bistevaš barggu ja nana čatnaseami. Sámi servodagas čađahuvvon prošeavttain ja iešguđet guovlluid giellabarggus leat olu oktasaš iešvuogit. Okta dakkár lea máŋggain sajiin árrabajásgeassimis álggahuvvon gielaid máhcaheapmi nuoramus sohkabulvii ja guovttegielatvuođa ovddideami joatkin skuvllas. Okta čielga fuomášupmi, mii bođii ovdan dán raportta čáledettiin lea, ahte giela ealáskahttima álggahit dávjá unnamánáid vánhemat, geat seammás čatnasit áššái nannosit. Oktasaš sárggus lea maiddái ođđa sámegielat nuoraid sohkabuolvva riegádeapmi ja báikká-laš sámi servoša sihke áhkuid ja ádjáid mearkkašahtti sajádat giela ja kultuvrra sirdima resursan.</p>
<p>Okta máinnašan veara fuomášupmi lea maiddái dat, man láhkái sámi giellabargu duođašta sámi servoša aktiivvalaš oktavuođain eará eamiálbmogiidda ja gielalaš vehádagaide birra máilmmi.</p>
<p>Goittot vihtta giellaealáskahttinvuogi, mat leat geavahusas sámi servošis, leat buktojuvvon ja heivehuvvon sámi servošii measta máilmmi nuppe bealde. Okta dain lea giela máhcaheami mál-le, man <em type="italic">Aotearoa </em>(Ođđa-Zealándda) eamiálbmot maorit lea ovddidan ja man mii dovdat sámi giellabeassin. Nubbi vuohki lea Amerihkás Californias ovddiduvvon giellameašttirmetoda, man ulbmilin leamaš ealáskahttit unna eamiálbmotgielaid. </p>
<p>Goalmmát eará máilmmis buktojuvvon bargovuohkin sáhttá atnit Walesa cymrigiela giellaguovddážiid, mat leat vuođđu-duvvon aiddo giela ealáskahttima váibmun. Sámi allaskuvla lágidii 1990-logu álggus skuvlejumi, man áigge oahpásmuvve cymrigiela ealáskahttinvugiide2. Walesis dahkkon giellabargu váikkuhii njuolga sámi giellaguovddážiid ásaheapmai ja maid-dái sámegielat mánáidgárddiid vuođđudeapmái dakkár mánáid várás, geaid ruovttugiellan ii lean sámegiella. Oktan ovdamear-kan ferte máinnašit vel Loabága giellaguovddážis <em type="italic">(Ástavuona </em><em type="italic">giellagoahtie) </em>ovddiduvvon rávesolbmuide dárkkuhuvvon ja sá-megillii heivehuvvon oahpahusvuogi, man máttut leat Israelis ja hebreagiela ealáskahttimis. Maŋimužžan máinnašuvvon vuohkái ii lean vel vejolaš oahpásmuvvat dán raportta oktavuođas. <em type="bold">2 </em>Gč. ee. Todal &amp; Pope 1996. <em type="bold">5 </em></p>
<p>Sámegielaid oahppama ja ealáskahttima vejolašvuođaid ovddi-dit garra leavttuin maiddái giellateknologiija suorggis. Digitála oahppamateriálat, interaktiiva pedagogalaš prográmmat, sáme-gielaid riektačállinprográmmat, digitála sátnegirjjit ja mátkete-lefovnnaide ráhkaduvvon applikašuvnnat álkidahttet sámegiela geavaheami ja oahppama ja movttiidahttet dasa. Sámegielaid giellateknologiija ovddida aktiivvalaččat Romssa universitehta</p>
<p>Sámi giellateknologiija guovddáš. Guovddáža doaimmas leat mielde davvi-, lulli-, julev- ja gielddasámegiella.3 sihke anáraš- ja nuortalašgiella. Giellatekno ovttastahttá sámegielaid gielladi-eđalaš ja giellateknologalaš dutkamuša geavatlaš programme-remii ja dahká ná applikašuvnnaid sierra giellaservošiid várás. <em type="italic">”Grammatihkkavuđot giellateknologalaš reaiddut teakstaanaly- </em><em type="italic">seremii ja giellaoahpahussii, ja digitálalaš sátnegirjjit ja teaks- </em><em type="italic">ta-jietnan-prográmmat leat buot gielaide eaktun dasa ahte sáht- </em><em type="italic">tet ceavzit geavahangiellan ođđaáigásaš servodagas. Giellatekno </em><em type="italic">bargá dahkat dákkár prográmmaid olámuddui sámegielaide, ja </em><em type="italic">maiddái dahkat álkibun eará vehádatgielaide ráhkadit dákkár </em><em type="italic">prográmmaid.4” </em>Maŋimustá ođđa applikašuvnnat čájehit, ahte sámegielat eai gula museaide ja daid jietnaarkiivvaide, baicce ellet nannosit dán áiggis. </p>
<p>Giittán Sámedikki giellaráđi buriid kommeanttaid ovddas, vejolašvuođas čállit dán raportta ja seammás maid oahppat ođđa áššiid.</p>
<p><em type="italic">Gáppe Piera Jovnna Ulla/ Ulla Aikio-Puoskari </em><em type="bold">3 </em>Gielddasámegiella gullá nuortasápmelaš gielaide ja dan hállet Guoládatnjárggas Ruoššas. <em type="bold">4 </em>&lt; http://giellatekno.uit.no/ &gt; <em type="bold">7 </em><em type="bold">1. Láidehus </em></p>
<p>Sámegielaid ealáskahttin lea šaddan Suomas, Ruoŧas ja Norggas sámi giellabarggu oinnoleamos ulbmil maŋimuš 25 jagi áigge.</p>
<p>Giela ealáskahttin lea vuolgán johtui giellaservoša dárbbuin ja ak-tiivvalašvuođas juo logijagiid ovdal, muhto čielgasit almmolaččat celkojuvvon temán, ulbmilin ja dutkamušdieđuiguin argumenterejuvvon giellapolitihkalaš prográmman dat lea loktanan 1990-logu rájes.</p>
<p>Gielaid ealáskahttima duogážin lea diehtu buot vel hállojuvvon sámegie-laid áittavulošvuođas ja giellamolsuma ovdáneamis, mii lea joatkašuvvan logijagiid. Gielaid áittavulošvuođain oaivvildit dan, ahte gielat leat váras jáddat daningo dat eai šat sirdás ođđa sohkabuolvvaide dahje daid sir-dašuvvan ođđa sohkabuolvvaide lea mealgat hedjonan. Sámegielain, mat leat álgovuolggalaččat leamašan oktiibuot logi, Guoládatnjárggas hállojuvvon áhkkilsámegiella jáddai jagis 2003 go dat massii maŋimuš hálliset5. Ubmi- ja bihtánsámegiela dilli lea krihtalaš ja daid hállet šat 10-20 olbmo. Dáidge gielaid ealáskahttin lea goittotge jođus. Deháleamos dáhpáhus ubmi sámegiela ealáskahttimis lei guhká válmmaštallojuvvon ortografiija dohkkeheapmi jagis 2016.6 <em type="bold">5 </em>Rantala &amp; Sergina 2009. <em type="bold">6 </em>Sámediggi 2014, 8, 12 (Ruoŧŧa); &lt; http://www.giella.org &gt; 6.4.2016. <em type="bold">8 </em></p>
<p>Diđolašvuohta sámegielaid áittavulošvuođa servodatpolitihkalaš ja historjjálaš sivain lea lassánan ja sámegielaid ealáskahttin lea loktanan</p>
<p>Suomas, Ruoŧas ja Norggas maiddái našuvnnalaš politihka dahjege riik-kaid ráđđehusaid áššelisttuide. Almmolaš dásis sáhttá dadjat, ahte sá-megielaid ealáskahttimiin figgat divvut daid vahágiid, maid Davviriikkain ollašuhttojuvvon suddadan- dahjege assimilerenpolitihkka lea dagahan ja buhttet dan giellabarggu, mii lea báhcán manahuvvon jagiid áigge da-gakeahttá.</p>
<p>Gielaid ealáskahttimiin dahjege revitaliseremiin figgat ee. buoridit gie-laid servodatlaš sajádaga ( <em type="italic">status planning </em>) sihke gielaid anolašvuođa modearna servodaga sierra surggiin ( <em type="italic">corpus planning </em>) ja plánet gielaid boahtteáiggi ( <em type="italic">acquisition planning </em>). </p>
<p>Sámegielaid korpusa plánen álggii juo ovdal 1900-logu beallemuttu sát-negirje- ja ortografiijabargun. Terminologiija- ja giellagáhttenbarggu leat bargan eanemus davvisámegielain, muhto dát bargu joatkašuvvá ain ja lea mearkkašahtti oassi erenoamážit uhcit sámegielaid ealáskahttimis.</p>
<p>Dát giellaplánema viidodat lea áiddo dál ođđa muttus (2016). Davvi-riikkaid Sámedikkit vuođđudedje jagis 2013 sámegielaid davviriikkalaš ámmát- ja resursaguovddáža, <em type="italic">Sámi Giellagáldu </em>, man doaibma boatka-nii geasset 2014 badjel jahkái prošeavtta vuosttaš muttu maŋŋá. Sámi </p>
<p>Giellagáldu lea fas čavčča 2015 rájes joatkán doaimmas EU-prográmma doarjagiin. Fidnu joatkkašuvvá jagi 2018 rádjái. Sámegielaid terminologii-ja- ja giellagáhttenbarggu joatkašuvvamis dahje bissovažžan šaddamis ii velge leat sihkkarvuohta.</p>
<p>Sámegiela stáhtusa plánen laktása sámegiela sajádaga ja geavahanvejo-lašvuođaid guoski láhkaásaheapmái ja sámegielat almmolaš bálvalusaid ovddideapmái. Servodaga sierra osiin sámegiela válde vuosttamužžan vuhtii skuvlejumis ja dasa guoski láhkaásaheamis. Vuođđoskuvlla áigoda-ga álggu rájes sámegielat leamaš oassin Davviriikkaid oahppogeatnegas-vuođaskuvllaid prográmma ja daid guoski láhkaásaheami7. Sámegielat árrabajásgeassin vuolggahuvvui Davviriikkaid mánáidgárdevuogádagain 1980-logus. Vuosttaš sámi giellalágat bohte fápmui 1990-logus. Almmo-laš bálvalusain oinnoleamos ovdáneapmi lea dáhpáhuvvan sámi media šaddamis ja viidáneamis. Ovdáneapmi lea leamašan jođán ja oinnolaš <em type="bold">7 </em>Ruoŧŧa sirdašuvai vuođđoskuvlii 1960-logu álggus, Norga 1960-logu áigge. Suomas sirdáseapmi vuođđoskuvlii álggii Davvi-Suomas 1970-logu álggus. <em type="bold">9 </em>earenoamážit 2000-logus. Sámegielat rádiofálaldaga lassin maiddái sá-megielat TV-buvttadeapmi lea álgán Davviriikkain. Sámegielat oidnojit ja gullojit dán áigge maiddái sosiálalaš medias. </p>
<p>Sámegielaid ealáskahttima várás ollašuhttojuvvon prošeavttat, dán várás ovddiduvvon ráhkadusat ja earenomáš metodat ja vuogit laktásit gielaid boahtteáiggi plánemii. Daiguin figgat ee. lasihit gielaid hálliid meari, doalvut giellageavaheami ođđa eallinsurggiide, botket giellamolsuma, jorgalit dan nuppe guvlui8 ja lasihit gielalaš diđolašvuođa sámi giellaser-vošis ja giela árvvus atnima oba servodagas.</p>
<p>Ovdalis máinnašuvvon giellaplánema ja giellapolitihka viidodagat laktásit čavgadit oktii. Dán raporttas ii goittotge gieđahallojuvvo buot golm-ma giellaplánema vuogádagas dáhpáhuvvan ovdáneapmi. Sámegielaid stáhtusa guoski raporttaid leat almmustahttán ee. sámi giellaorgánat,</p>
<p>Sámedikkit ja dutkanlágádusat go leat árvvoštallan ee. sámegielaid gea-vaheami ja sajádaga sihke sámi giellalágaid čuovvuma ja beaktilvuođa9.</p>
<p>Dát raporta vuoddju muhtin báikkálaččat ollašuhttojuvvon sámegielaid ealáskahttingeavadagaide ja -vugiide, maidda oahpásmuvvan sáhttá leat illun ja ávkin eará guovlluid sámi giellaservošiidda. Raportta ulbmilin lea ná juogadit dieđuid ja vásáhusaid sierra guovlluid sámi giellabarggus ja nie ovddidit maiddái davviriikkalaš sámi giellaovttasbarggu.</p>
<p>Sámegiela ealáskahttinvejolašvuođat ovddiduvvojit našuvnnalaš politih-ka sierra viidodagain, erenomážit giella-, skuvlen- ja eamiálbmot- dahje vehádatpolitihka bokte. Raportta čalmmustahttá oanehaččat Davviriik-kaid ráđđehusaid deháleamos sámegielaid sajádaga ja ealáskahttima guoski linjáid ja daid ruhtadeami. Sámiid ja sámegielaid sajádat Suomas,</p>
<p>Ruoŧas ja Norggas lea juohke riikkas iešguđetlágan ja danin maiddái sá-megielaid ealáskahttima eavttut earránit mealgat riikkas nubbái. <em type="bold">8 </em>Giellamolsuma jorggiheami doaba: Fishman 1991. <em type="bold">9 </em>Ee. Øzerk &amp; Eira 1996; Sámi ealáhus- ja guorahallanguovddáš 2000; Andersen &amp; </p>
<p>Strömgren 2007; Barruk 2008; Näkkäläjärvi 2008; Sámediggi (Ruoŧŧa) 2011, 2012, 2013c, 2014 ja 2015; Solstad et al. 2012. <em type="bold">10 </em><em type="bold">2. Geahččanguovllut sámegielaid </em><em type="bold">ealáskahttimii </em></p>
<p>Sámegielaid ealáskahttima vuolggasajiid dárkkodit dán raporttas golmma geahččanguovllus, indiviida, sohkabuolvva ja giellaser-voša geahččanguovllus. Geahččanguovllut lađastallet sámegielaid ´bávččassajiid´ ja daid vuođul sáhttá árvvoštallat gielaid ealáskaht-tinvugiid ja geavadagaid ovddideami. Geahččanguovllut vástidit seam-más gažaldahkii manin sámegielaid ealáskahttin lea dárbbašlaš.</p>
<p><em type="bold">Indiviida ja iežas giella. </em>Máŋgasat, geat leat oahppan sámegiela vuosttaš eatnigiellan, vásihit sámásteami dán áiggis váttisin, juos sii eai leat geavahan giela guhkes áigái dahje juos sámegiella lea vehážiid mielde jávkan ja dan geavaheapmi lea uhccánan riikka váldogiela dihte. </p>
<p>Vuolitvuođa, heahpada ja sivalašvuođa dovdduid, maid ruohttasat leat vássán logijagiid vásáhusain, sáhttá doallat olles sohkabuolvvaid vásá-hussan. Sámegiela geavaheapmi vuosttaš oahppogeatnegasvuohtaskuvl-las, álbmotskuvllas ja skuvllaid ásodagain, adnojuvvui heivemeahttumin ja sápmelaččat vásihedje sihke rabas ja ráhkaduslaš olggušteami. Áso-datáigi, mii bisttii 1940-logus gitta 1970-lohkui, earuhii mánáid iežaset bearrašiin ja seammás sámegielas ja kultuvrras guhkes áigái. Máŋgasat dovde, ahte sin eatnigielas ii lean miige árvvuid. Dan áigge lei dábálaš, ahte vánhemat bajásgesse mánáid suoma-, ruoŧa- dahje dárogielagin, dannego háliidedje dorvvastit sidjiide buoret boahttevuođa suoma-, ruoŧa- dahje dárogielat servodagas.</p>
<p>Otnábeaivve, go sámegielaid ealáskahttin ovdána ja sámegielaid sáht-tá gullat, oaidnit ja geavahit eanet go ovdal maiddái almmolaš eallima sierra surggiin, olbmuin sáhttet leat ođđalágan vuolitvuođa dovdamušat.</p>
<p>Gielaid terminologiija viidána johtilit ja dat dahká sámegiela geavaheami ja ovdáneami vejolažžan dálá servodagas, ee. skuvlejumis, medias ja hálddahusas. Servodat sihke sámi searvvuš ja dan ealáhusráhkadus riv-det johtilit. Dan mielde maiddái giella rievdá ja árbevirolaš eallinvuohkái laktásan giellageavaheapmi uhccána. Dán dilis máŋgasat dovdet, ahte sin eatnigiela dáidu ii leat doarvái buorre. Dávjá gullojit dadjamin, ahte dán áigge sámegielas leat olu amas sánit ja dajaldagat. Eandalitge boar-rásut olbmot sáhttet amašit giela moderniserema. Dan lassin ferte mui-tit, ahte álbmotskuvlla vážžán, eaige vel buot vuođđoskuvllage vázzán <em type="bold">11 </em>olbmot ožžon oahpahusa iežaset eatnigielain. Lohkan- ja čállinmáhttu, man ohppe, lei suoma-, ruoŧa- dahje dárogiela lohkan- ja čállinmáhttu. </p>
<p>Máŋgasat moraštit ja sáhttet dovdat juoba sivalašvuođa das, ahte eai leat bastán sirdit giela mánáidasaset.</p>
<p><em type="italic">Olbmot, geain lea rikkis ja árbevirolaš eatnigiela dáidu, leat giela ealás- </em><em type="italic">kahttima geahččanguovllus divrras resursa. Sámegielaid ealáskaht- </em><em type="italic">tinprošeavttain leat ovddidan metodaid, maid vehkiin movttiiduvvon </em><em type="italic">eatnigiela čehpiid lea vejolaš oažžut fas geavahišgoahtit giela, sirdit giela </em><em type="italic">aktiivvalaččat nuorabuidda ja jorgalit giellamolsuma ovdáneami. </em></p>
<p>Giellamolsuma dihte sámi servošis leat maiddái olu olbmot, geain sá-megiela geavaheapmi ja sin iežaset giela ovdáneapmi lea boatkanan jo mánnávuođas ja olbmot, geat eai leat oahppan sogaset álgogiela ollen-ge. Máŋgasat dáin olbmuin leat duššastuvvan ja sáhttet dovdat juoba sivalašvuođa das, ahte eai máhte iežaset giela. Máŋgasat sis háliidivčče oahppat giela, ja unnimustá, ahte sin mánát ožžošedje sogaset álgogiela ruovttoluotta. Eandalitge mánáid árrabajásgeassima ja skuvlaoahpahusa hárrái leat stuorra vuordámušat. Máŋgasat leat seailluhan sámi identi-teahtaset ja dovdet oktiigullevašvuođa sámi servošiin, muhto goittotge vásihit, ahte sin iežaset sámi identiteahtta ja oktavuohta sámi kultuvrii lea áitojuvvon. Dange dáhpáhusas, ahte sii leat váldán ruovttoluotta eatnigielaset, sáhttá giela geavaheapmi leat šielmmáid duohken. Sámás-teapmi dakkár olbmuin, geainna lea hárjánan hállat riikka váldogiela, sáhttá orrut váttis ja eahpelunddolaš, vaikko goabbáge oassebealli máh-tášii giela bures.</p>
<p><em type="italic">Gielaset muhtin eallinmuttus massán sápmelaččat leat stuorra potentiá- </em><em type="italic">la joavku boahtteáiggi sámásteaddjin ja joavkun, mii sáhttá sirdit giela </em><em type="italic">ođđa sohkabuolvvaide. Sámegielaid ealáskahttima várás leat ovddiduvvon </em><em type="italic">rávesolbmuide heivvolaš vuogit, maid ulbmilin lea oahppat manahuvvon </em><em type="italic">giela ruovttoluotta ja vuogádagaid, maiguin sámegiela nubbin giellan </em><em type="italic">hálliid movttiidahttit geavahit giela aktiivvalaččat, sirdit dan ovddos guvlui </em><em type="italic">ja jorgalit giellamolsuma ovdáneami. </em></p>
<p><em type="bold">Fárffut, mat váilot sohkabuolvvaid láhkis. </em>Servošii, mii eallá guo-vdu giellamolsuma, lea mihtilmas, ahte giela hálliid gaskkas leat sohkabuolvvaid govdosaš ráiggit. Sámegiela eatnigiela hállit sáhttet leat muhtin guovllus dahje ovttaskas giela buohta buohkat badjel 50-ah-2. Geahččanguovllut sámegielaid ealáskahttimii <em type="bold">12 </em>kásažžat, go fas nuorra eatnigielagat váilot ollásit. Mánát eai šat oah-pa sámegiela vuosttaš giellan ruovttus, dannego vánhemat eai sámás mánáidasaset eaige gaskaneaset. Áhkut sihke ádját ja boarrásut sohka-buolvvat sáhttet dán dilis sámástit gaskaneaset, muhto sii leat geavahiš-goahtán riikka váldogiela go hállet nuorat sohkabuolvvaide. Unesco klas-sifiserema mielde dás govviduvvon dilli mearkkaša, ahte giella lea juogo čielgasit dahje duođas áitatvuloš dahjege váras jáddat. </p>
<p>Sámegielaid ealáskahttin lea máŋggain sajiin, ee. anárašgielas, vuolgán johtui nuoramus sohkabuolvvain, dahjege vuollel skuvlaahkásaš mánáin.</p>
<p>Juos giella ii šat sáhte sirdašuvvat mánáide ruovttus, muhto giela háliidit máhcahit, giela oahppan dahkko vejolažžan ruovttuid olggobealde mánáid árgabeaivvis. Buot dovdoseamos málle dákkár doaimmas leat sámi giellabeasit, main ožžojuvvon bohtosat roahkasmahttet.</p>
<p>Dilis, mas vuollel skuvlaahkásaččaid sohkabuolvvas bajásgeassit ođđa giellageavahansohkabuolvva, báhcá boarráseamos ja nuoramus giel-lageavahansohkabuolvvaid gaskii goittotge vel stuorra ráigi, mánáid vánhemiid, nuoraid ja bargoahkásaččaid ahkebuolva. Giellabeasit meark-kašit sámegielaid sirdima nuoramus sohkabuolvvaide, mii ii goittotge vel sihkkarastte giela boahtteáiggi servošis. Giellabeassemánát dárbbašit gielalaš doarjaga iežaset vánhemiin ja eará lagaš olbmuin, eandalitge dalle, go sii sirdašuvvet sámegielat skuvlaoahpahussii. Vai skuvlaoahpa-hus livččii vejolaš, dárbbašuvvojit eandalitge oahpaheaddjit ja oahppa-materiálabargit. Giellageavaheami galggašii viiddidit ođđa surggiide ser-vodagas, vai giella šattašii lunddolaš oassin maiddái almmolaš eallima iešguđet viidodagain.</p>
<p>Stuorámus oassi sámegielat institušuvnnain, bargoservošiin ja -sajiin leat sámiid guovddášbáikkiin ja máŋggat bargoservošat dárbbašivčče eanet sámegielmáhtolaš bargiid ja ođđa giellageavaheddjiid. Eanemus bargofálaldagat leat leamašan davvisámegielagiidda, muhto dađi mielde go sámegielat oahpahus, media ja eará almmolaš bálvalusat viidánit, lea buot sámegielaide dárbu.</p>
<p><em type="italic">Sámegielaid ealáskahttima várás leat ovddidan vuogádagaid, mat dah- </em><em type="italic">ket vejolažžan eatnigieladássásaš gielladáiddu sirdima vuollel skuvlaah- </em><em type="italic">kásaččaide ja giela oahppama ja ovdáneami jotkašuvvama maiddái ár- </em><em type="italic">rabajásgeassima maŋŋá. Manahuvvon bargoahkásaš giellasohkabuolvva </em><em type="bold">13 </em><em type="italic">máhcaheami várás leat maiddái ovddiduvvon metodat. Buot dáid vuogá- </em><em type="italic">dagaid ulbmilin lea bajásgeassit ođđa gielageavaheddjiid, lasihit sáme- </em><em type="italic">gielat rávesolbmuid meari ja ná lasihit maiddái sámegiela geavaheami </em><em type="italic">bargoservošiin, bálvalusain ja almmolaš oktavuođain. </em></p>
<p><em type="bold">Sámegiella iežas servošis. </em>Sámegiella lea vehádatgiela sajádagas meas-ta juohke báikkis, earret davvisámegiela guovddášguovlluin, Guovda-geainnus ja Kárášjogas, gos eatnásat hállet sámegiela. Suoma bealde </p>
<p>Ohcejohka lea áidna gielda, gos sápmelaččat leat eanetlogus. Jagis 2012 almmustahtton čielggadeami10 mielde Ohcejoga sápmelaččaid eanetloh-ku hállá sámegiela, muhto das fuolatkeahttá čielggadusas árvalit, ahte</p>
<p>Ohcejohka ii leat šat nu gievrras sámegielat biras go ovdal. Čielggadeami mielde sámegiela geavaheapmi lea uhccánan maiddái Ohcejogas. Eará sámeguovlluin leat vel uhcit sámegiela geavaheaddjit, giellaguoimmit ja gielageavahandilálašvuođat. Mađi eanet servošis leat ollásit ovttagiela-lažžan bissu olbmot, dađi uhcit geavahanvejolašvuođat sámegielas leat ja nuppe gežiid. Giela hálliid meari bajideapmi lea ná oassi sámegielaid ealáskahttimis.</p>
<p>Váldogiela deaddagis maiddái sámegielagat sáhttet geavahit gaskanea-set eanet riikka váldogiela go sámegiela. Máŋgasat leat hárjánan geava-hit ee. suomagiela go dikšot áššiideaset eiseválddiin, daningo dat orru lunddolaš ja daningo sii leat vásihan, ahte sámegielat bálvalusat eai leat fidnemis. Ohcejogas leat dahkan dutkamušaid11 sámegielat nuorain ja gávnnahan, ahte stuorámus oassi sis geavaha eanet suoma- go sáme-giela juohkebeaivválaš eallimis dasge fuolatkeahttá, ahte sámegiela dilli gielddas lea buorránan máŋgga láhkai. Sámegielat mánáid lohkomearri lea sturron, gielddas doibmet guokte sámegielat mánáidgárddi ja sáme-gielat oahpahus lea lassánan gieldda skuvllain.</p>
<p>Ohcejogas dahkkon čielggadusat goittotge čájehit, ahte jurddašanvuogit sámegiela ektui leat rievdan buoret guvlui ja máŋggat boares jurddašan-vuogit leat jávkan. Okta ovddit logijagiid áigge váikkuhan ovdagáddu lei, ahte mánná ii sáhte oahppat máŋga giela oktanaga ja, ahte eanet go ovtta giela oahppan sáhttá leat juoba vahátlaš. Máŋgasat muitalit, ahte sin leat ain olgguštan sámegiela geavaheami dihte, vaikko diđolašvuohta guovtte- ja máŋggagielatvuođa lunddolašvuođas ja anolašvuođas lea dán áigge dábálaš. Sámegiela hállan dakkáraš oktavuođas, gos buohkat <em type="bold">10 </em>Länsman &amp; Tervaniemi 2013. <em type="bold">11 </em>Taipale 2012; Rasmussen 2014.2. Geahččanguovllut sámegielaid ealáskahttimii <em type="bold">14 </em>eai máhte sámegiela, ii oro leamen heivvolaš. Maiddái Ohcejoga čielg-gadeami mielde, nuoramus informánttaid vásáhusat vealaheamis laktásit skuvlaáigái. Dan lassin olbmo leat sáhttán olgguštit, juos son ii leat hál-lan sámegiela doarvái bures. </p>
<p>Sámi servošis lea maiddái siskkaldas, gillii laktáseaddji sierraárvosaš-vuohta. Uhcit sámegielaid hállit dovdet dávjá, ahte sii leat sierraárvosaš sajádagas go veardida stuorámus sámegiela, davvisámegiela, hálliide.</p>
<p>Dan lassin árbevirolaš sámeguovlluid olggobealde ássi sápmelaččaid gielaid geavahan- ja ealáskahttinvejolašvuođat leat čielgasit uhcibut go dain, geat ásset sámi váimmusguovlluin. Guovddášguovlluid olggobeal-de ássi mánáid ja nuoraid giela oahppan- ja ealáskahttinvejolašvuođat maiddái skuvllas leat heajubut go dakkár mánáid ja nuoraid, geat vázzet skuvlla Sámis.</p>
<p>Sámegiela hálliid gulahallama gaskaneaset sáhttá hehttet maiddái suo-ma-, ruoŧa- ja dárogiela váikkuhus sámegiela sátnerádjui ja dajaldagaide.</p>
<p>Riikkaid váldogielat váikkuhit garrasit sámegielaid geavaheapmái ja dat sáhttet dagahit gielaid sierraneami Suoma, Ruoŧa ja Norgga sámegielai-de ja biđget sierra riikkain ássi, álgovuolggalaččat seammá giela hállán sápmelaččaid oktilašvuođa. Davvisámegiella hállojuvvo golmma Davvi-riikkas, julev-, lulli- ja ubmisámegiella Norggas ja Ruoŧas, nuortalašgiella</p>
<p>Suomas ja Ruoššas.</p>
<p><em type="italic">Sámi giellabarggu ja eandalitge sámegielaid ealáskahttinprošeavttaid </em><em type="italic">oktan ulbmilin lea lasihit sámegielaid árvvus atnima ja sámi giellaser- </em><em type="italic">voša diđolašvuođa iežas sámegielaid diliid ja gielageavahandábiid birra. </em></p>
<p><em type="italic">Rádjeovttasbargun leat ovddiduvvon doaibmamállet, maiguin sáhttit </em><em type="italic">nannet sámegielaid lunddolaš geavaheami ja ovdáneami erenomážit </em><em type="italic">mánáid ja nuoraid gaskkas. Maiddái sámegielat medias leat ovddidan </em><em type="italic">doaibmamálliid, mat lasihit sámegielaid gaskasaš ovttaveardásašvuođa ja </em><em type="italic">kránnjágielaid áddema. Iešguđetlágán virtuála oahppanvejolašvuođaid ja </em><em type="italic">-birrasiid huksemiin leat ovddidan sámegielaid oahppama vejolašvuođaid, </em><em type="italic">mat eai leat čadnon báikái. Ovttasbargu, man ulbmilin lea oažžut áigái </em><em type="italic">davviriikkalaš sámi giellaguovddáža ja sihkkarastit bistevaš vuođu giella- </em><em type="italic">ovttasbargui, lea maiddái jođus. </em><em type="bold">15 </em><em type="bold">3. Sámegielaid ealáskahttima </em><em type="bold">buoremus vuogit </em><em type="bold">3.1. Válddán giellan ruovttoluotta/ Mov gielem bååstede </em><em type="bold">vaaltam – luovos giela hállama eastagiin12 </em></p>
<p>Sámi servošis leat olu olbmot, geat máhttet sámegiela, muhto eai šat geavat dan dahje hállet sámegiela dušše lagašbirrasis, dušše lagaš dahje boarrásut olbmuide ja ovdamearkka dihte árbeviro-laš bargguin dego boazodoalus. Giela ealáskahttimis leat máŋg-galágan eastagat ja daid sivat sáhttet leat čiekŋalis soga dahje guovllu historjjás ja servodagas, mas vehádatgielat eai leat leamašan dohkkehuv-von. Norggas almmolažžan celkojuvvon dáruiduhttinpolitihkka bisttii sul-lii čuođi jagi álo gitta 1960-logu rádjai. Ruoŧŧa čađahii logiid jagiid suod-jaleaddji sirrenpolitihka ee. skuvllain. Suomas sápmelaččaid assimileren ja suomaiduhttin ii leat leamašan nu oinnolaš go kránnjáriikkain, muhto das leat leamašan seammá čuovvumušat. Assimilerenpolitihkka oaččui</p>
<p>Davviriikkain iešguđetlágan hámiid ja dan dihte sámi servosiš leat olu olbmot, geaid álgogiella lea rievdan ´ <em type="italic">jaskes giellamáhttun </em>´. Leat maiddái olu dakkár olbmot, geat leat ealáskahttán álgogielaset easka rávesolm-možin. Sidjiide giela aktiiva geavaheapmi lea goittot šielmmáid duohkin. </p>
<p>Jaskes giellamáhtu boktin lea okta oassi sámegiela ealáskahttima.</p>
<p><em type="italic">Norgga Unjárgga (Nesseby) </em>sámi giellaguovddážis <em type="italic">(Isak Saba guovdd </em>áš) guhká bargan Jane Juuso lea ovddidan oahpahanvuogi, mii vuođđu-duvvá kognitiiva teoriijai. Dáinna vugiin sáhttit gieđahallat, burgit ja juo-ba luomusnuvvat dakkár jurdagiin ja dovdduin, mat estet sámegiela gea-vaheami. Oahpahanvuohki lea oaivvilduvvon dakkár olbmuide, geaidda ii leat heiven vel oktage eará sámegiela oahpahanvuohki iige jaskes giel-lamáhttu leat beassan aktiiva geavahussii. Vuohki ovdanbuktojuvvo girj-jis, mii lea almmustahttojuvvon davvisáme-, norgga- ja ruoŧagielain. Girji lea geavatlaš ja dat govvida oahpahanvuohkái vuođđuduvvi gursahárje-husaid ja sisdoaluid. Juuso muitala, ahte son lea doallan máŋggaid gurs-said ovdal girjji čállima ja fuomášan, ahte máŋgasat leat ávkkáiduvvan dán oahpahusvuogis. <em type="bold">12 </em>Juuso 2009 ja 2013. <em type="bold">16 </em></p>
<p>Kognitiiva teoriijat deattuhit dovdduid ja jurddašeami váikkuhusa oahp-pamii ja láhttemii. Kognitiiva strategiijaid ulbmilin lea oahpistit oaidnit áššiid ođđa láhkai nu, ahte oahppá ođđa vugiid fuomášit, dulkot ja vá-sihit áššiid. Máŋgasat rahčet sámegiela hállamiin ja danin dárbbašuvvo jurddašanmálle, mii veahkeha beassat luovos sámegieladuostanhállan-lásain.</p>
<p>Juuso čalmmustahttá, ahte sámegiela ealáskahttin lea dárbbašlaš maid-dái sámegiela gievrramus guovlluin dego Unjárggas. Sámegiella lei ruovttugiellan eanaš unjárgalaš bearrašiin vel 1950-logus. Dáruiduhttin vearránii 1960-logus, vaikko virggálaččat dat lei jo loahpahuvvon. Dan čuovvumuššan máŋgasat dálá rávesolbmuin áddejit sámegiela, muhto eai hála dan. Gielladilli nuppástuvvagođii 1970-logu rájes ja sámegiela dáiddu atnigohte fas árvvus. Máŋggat bearrašat, maid ruovttugiellan lei šaddan dárogiella, máhcahedje sámegiela árgagiellan. Assimilerenpo-litihka čuovvumušat oidnojit goittot ain gielladilis. Jagis 2000 dahkkon sámegiela geavahandutkamuš čájehii, ahte unjárgalaččain 75 % ledje sámegielagat/guovttegielagat. Stuorámus oassi guovttegielagiin gulle badjel 40- ja vuollel 20-ahkásažžaid ahkeluohkkái. Gievrramus sámegie-lat joavku ledje badjel 50-ahkásažžat. Norgga Sámedikki giellaráđi jagis 1996 dahkan dutkamuš čájehii, ahte gieldda 114 bargis 72 % máhte sá-megiela juoga ládje, muhto 11 %:s sis lei jaskes giellamáhttu. Jagis 2004 dahkkon dutkamušas čielggai, ahte jaskes giellamáhtu bargiid mearri lea lassánan.13</p>
<p>Juuso oahpahanvuohkái lea mihtilmas gieđahallat ee. gáibádusaid, maid olmmoš lea ásahan iežas giela hállamii, ieš hutkojuvvon strategiijaid, mainna garvit giela hállama, ovttaskas hállanvásáhusaid ja daid čuovvu-mušaid sihke iežas fuotnuma sámásteami ovdal ja maŋŋá. Iežas hállamii sáhttit ásahit menddo stuorra gáibádusaid; juos in hála dievaslaččat, dat mearkkaša, ahte in máhte giela ollenge. Máŋgasat vásihit, ahte sin sátnerádju lea geffon dahje, ahte sii eai leat goassige oahppan njuovžilis sámegiela olggosbuktima ja rikkis sátneráju. Giela geavaheapmi sáhttá orrut balahahtti ja gelddolaš, man dihte sáhttá geavvat nu, ahte hállan-dilálašvuođas ii gávnna ovttage sámegielat sáni ja dilálašvuohta sáhttá orrut unohas juoba fysalaččat. Vai sáhtášii eastit giela hállama ja seaillu-hit dorvvolašvuođa dovddu lea vejolaš ráhkadit máŋggalágan strategii-jaid, ee. joatkit váldogillii hállama vaikko háliidivččii sámástit, jaskkodit <em type="bold">13 </em>Øzerk &amp; Eira 1996; Sámi ealáhus- ja guorahallanguovddáš 2000; Andersen &amp; </p>
<p>Strömgren 2007. <em type="bold">17 </em>ollásit ja bargat juoidá eará. Ovttaskas dáhpáhusain sáhttá duohkinis juo-go diđolaččat dahje eahpediđolaččat dahkat njuolggadusaid: go dadjen dalle boastut, boađán álo dahkat nie. Iežas fuotnun sáhttá mearkkašit ee. negatiiva vuordámušaid: juos dál sámástan, hálan sihkkarit boastut. </p>
<p>Hállama maŋŋá fuotnun sáhttá joatkašuvvat go hálli smiehttá beare iežas feaillaid ja dovdá, ahte son šaddá bogostahkan earáid ovddas.</p>
<p>Molssaevttolaš jurddašeapmi oaivvilda dan, ahte olmmoš fuobmá, mii eastá ja mii ovddida su sámegiela geavaheami. Gurssaide oassálastit sáhttet guorahallat iežaset vásáhusaid ođđa geahččanguovlluin. Leatgo eará vejolašvuođat áddet dáhpáhusaid? Oaidnágo soames dili eará láhkai? Leango vajálduhttán dehálaš áššiid, mat dáhpáhuvve? Mii lea buot vearrámus, mii sáhtášii dáhpáhuvvat? Manin jurddašan, ahte lean čurbošan? Leango čuorbi go in máhte laktit sátnái rivttes gehčosa? Jna.</p>
<p>Daningo giella lea čiekŋaliimanni oassi olmmošvuođa ja olbmo identi-teahta ja gurssas gieđahallat hearkkes áššiid, lea Juuso mielas lea mávs-solaš, ahte gurssa oassálastiid gaskkas ráđđe rabasvuohta ja, ahte dasa laktása maiddái gurssa oahpaheaddji ja oassálastiid gaskasaš guovtte-bealat jávohisvuođa geatnegasvuohta. Gurssain gieđahallat maiddái balu hállat sámegiela muhtin olbmuiguin, geain lea dáhpin vuiget, njulget ja divvut nuppiid giela. Girjjis sin gohčodit giellabolesin. Go gursa ovdána sáhttá oassálasti oažžut ruktobargun váldit oktavuođa ja sámástit juste dákkár giellabolesiin. Dávjá čielgáge, ahte katastrofalaš jurdagat sáme-giela hállamis giellabolesiin eai doallange deaivása.</p>
<p>Gurssas lea vejolaš gieđahallat maiddái váttisvuođaid, mat laktásit giela-geavahandábiid rievdadeapmái. Lea váttis molsut gulahallangiellan sá-megiela, juos lea hárjánan dihto olbmuin háleštit nuppi gielain – muhto dat ii leat veadjemeahttun, lohká Juuso. Lea gávnnahuvvon, ahte giela molsun nuppi gielas sámegillii lea buot váddáseamos lagaš ja muhtimin boarrásut olbmuiguin. Boarrásut olbmuid mielas sáhttá fas leat váttis sámástit sámeguovllu olggobealde ássi olbmuide dahje mánáide ja nuo-raide, dannego sin leat ovdal oahpistan hállát váldogiela ođđa sohkabul-vii.</p>
<p>Ruoŧa Sámedikki sámi giellaguovddáš <em type="italic">(Samiskt språkcentrum </em></p>
<p><em type="italic">Gielejarnge) </em>lágidii lullisámegiela hálliide gurssa jagiid 2011-2012, mii vuođđuduvai Juuso oahpahanvuohkái. Giellaguovddážis oidne resurs-said skievttideapmin dili, mas máŋggat giellačeahpit eai duostta hállat 3.1. Válddán giellan ruovttoluotta/ Mov gielem bååstede vaaltam – luovos giela hállama eastagiin <em type="bold">18 </em>iežaset giela. Giela ealáskahttima geahččanguovllus hálliid dárbbašit ain eanet. Gurssaid buot oassálastit muitaledje máhcahusjearahallamis14, ahte sii ožžo veahki gurssain. Sii bohte diđolažžan iežaset lullisámegiela geavahandábiin ja giellaválljemiid sivain ja ožžo neavvuid válljemiid riev-dadeapmái. Lullisámegiela geavaheapmi lassánii jo gurssa áigge ja oas-sálastit dovde, ahte sii leat ožžon sihkkarvuođa giela hállamii. </p>
<p>Jurddašanvuogit sámegiela ektui leat nuppástuvvan ja maiddái Juuso oahpahanvuohki lea dán nuppástusa boađus. Leat ain eanet olbmot, geat háliidivčče leat oassin sámegielat servoša, geavahit giela aktiivva-laččat ja sirdit sámegiela maiddái mánáidasaset. Oahpahanvuohki heive geavahuvvot máŋggain sámi giellaguovlluin.</p>
<p type="listitem">Loga lasi Isak Saba guovddáža ja Ruoŧa Sámedikki sámi giellaguovddáža doaimma birra:</p>
<p type="listitem">&lt; http://www.isaksaba.no/ &gt;</p>
<p type="listitem">&lt; http://sametinget.se/ &gt;3.2. Vuonak sámemáná – ođđa álgu julevsámegillii15</p>
<p>Jagis 1989 rahppui julevsámegiela guovllus Norgga Ájluovttas (Tys-fjord, Drag Divttasvuonas) priváhta sámegielat mánáidgárdi <em type="italic">Vuonak </em><em type="italic">sámemáná </em>. Mánáidgárddi vuođđudedje ja jođihedje njeallje ván-henbára. Mánáidgárddi doaibma joatkašuvvá ain 2010-logus. Dat sirdašuvai jagis 1994 julevsámegiela giella- ja kulturguovddáš Árranii ( <em type="italic">Árran julevsáme guovdásj </em>), ja dan oamastussii ( <em type="italic">Árran Mánnágárdde </em>). </p>
<p>Mánáidgárddi vuođđudeapmi jagis 1989 lei máŋgga láhkai mearkka-šahtti dáhpáhus ja okta oassi giellabarggus, man julevsámit álggahedje.</p>
<p>Giellabarggu ulbmilin lei giellamolsuma bisseheapmi ja julevsámegiela ealáskahttin. Vuonak sámemáná -mánáidgárddi sáhttá atnit ovdavázzin anárašgie-la giellabeassedoibmii, mii álggahuvvui Suomas gávcci jagi Vuonak sámemáná -mánáidgárddi vuođđudeami maŋŋá. Erohussan giellabe-siide, mánáidgárdái válde sihke eatnigiela hálliid ja ollásit dárogielat <em type="bold">14 </em>Sámediggi (Ruoŧŧa) 2013a. <em type="bold">15 </em>Kalstad Mikkelsen 1996; Nygaard et al. 2012, 30-35; &lt; http://www.arran.no/ &gt;. <em type="bold">19 </em>sámemánáid. Vuonak sámemáná -mánáidgárddi vuođđudeapmi ja mánáidgárdedoaimma joatkašuvvan, fuolatkeahttá boahttevaš váttis-vuođain, lei duođaštus vuollel skuvlaahkásaš mánáid vánhemiid nana čatnaseamis iežaset giela ealáskahttimii. Máŋggat álggu váttisvuođaiguin laktásedje mánáid sierradássásaš sámegiela dáidui, bearrašiid gielladilii-de ja giela heajos sajádahkii servodagas ja julevsápmelaš servošis. Jagis 1992 árvaledje, ahte guovllus lei dušše soames vuollel 35-ahkásaš, gii máhtii hállat sámegiela. Boarrásut olbmuin stuorámus oassi lei hállan sámegiela iežaset váldogiellan, muhto giela geavaheapmi lei uhccánan áiggi mielde ja sirdašuvai mánáide šat hárve. </p>
<p>Unnamánáid vánhemiid mielas sámegielat mánáidgárddi vuođđudeapmi lei maŋimuš vejolašvuohta seailluhit julevsámegiela ealli giellan. Vánhe-mat, geat geavahedje sámegiela ruovttugiellan, dárbbašedje mánáid-gárddi veahki mánáid giela doarjumii. Vánhemat, geat fas ledje massán álgogielaset, sávve, ahte mánáidgárddis sin mánát oahpašedje sámegie-la. Anne Kalstad Mikkelsen, guhte lea bargan mánáidgárddi jođiheaddjin, govvida álgováttisvuođaid: ii lean dohkálašvuohta sámegielas, mánáid-gárddi jođiheamis iige máhtu gieđahallat guovttegielatvuođa. Sii besse goittotge buot váttisvuođaid badjel, daningo oba vánhenjoavku oassá-lasttii doaimma ovddideapmái ja iešguđetlágan skuvlemiid lágideapmai bargiide. Maiddái vánhemat oassálaste skuvlemiidda, mat guske guovt-tegielagin bajásšaddama. <em type="italic">”Nanu oktavuohta váhnemiid ja bargiid gaskkas </em><em type="italic">ja oktasaš jáhkku dasa ahte sii galge lihkkostuvvat, lei vuođđu min bar- </em><em type="italic">gui16”, čállá </em>Kalstad Mikkelsen. </p>
<p>Doaimma álgomuttus galggai goittotge čoavdit váttis gažaldagaid.</p>
<p>Mánáid gielladáidu molsašuddái olu ja danin galggai guorahallat, leigo okta oktasaš mánáidgárdi buoremus čoavddus, makkár eavttuiguin mánát besse mánáidgárdái ja makkár gielalaš duogáža mánáidgárdái beassan gáibidii. Sámegielat mánáid vánhemat balle, ahte sin mánát masset gielaset, juos dárogielat mánát beasašedje mielde. Dárogielat mánáid váhnemat dihte, ahte sámegielat mánáin lei vuoigatvuohta sá-megielat beaivedikšui. Galgego sin mánát báhcit sámegielat servoša olggobeallai, iige sis livččii vejolašvuohta oahppat giela dan dihte, ahte vánhemat ledje massán álgogielaset dáruiduhttima čuovvumuššan?</p>
<p>Dan lassin mánáidgárddi olggobealde gullojedje ovdagáttolaš jurdagat.</p>
<p>Máŋgasiid mielas sámegielas ii lean boahttevuohta eaige olbmot lean hárjánan gullat sámegiela almmolaš báikkiin, dušše fal priváhtaeallimis. <em type="bold">16 </em>Kalstad Mikkelsen 1996, 52.3.2. Vuonak sámemáná – ođđa álgu julevsámegillii <em type="bold">20 </em></p>
<p>Muhtimiid mielas giela sirdin mánáide sámi mánáidgárddis orui eahpe-lunddolaš ja sáhtášii leat vahátlaš mánáide. Muhtimat balle, ahte mánát eai oahpa dárogiela. Livččiigo dattege buoremus, ahte vánhemat oahpa-hivčče mánáidasaset beare buori dárogiela? Kalstad Mikkelsen govvida mánáidgárddi álgomuttu eahpesihkarin ja duskkálažžan. Áššit, maid galggai čoavdit, ledje hearkkit ja guske vánhemiid identitehttii. Maiddái gielaset massán vánhemiin lei nana sápmelaš identitehta.</p>
<p>Mánáid vánhemat ledje goittot ovtta mielas das, ahte háliidedje bajás-geassit mánáid sámegiella-dárogiella guovttegielagin. Vánhemat šiht-te, ahte buot mánát galge beassat sámi mánáidgárdái. Sii čatnasedje mánáidgárddiin ovttasbargui, man ulbmilin lei oahpahit doaimmalaš gielladáiddu. Sii ealáskahttigohte ja geavahišgohte sámegiela eanet maiddái ruovttuin. Mánáidgárddi sisabeassaneaktun lei ee. ahte mánáid-gárdái sáhttá váldit mánáid sámegielat ruovttuin. Eavttu dulkojedje nu, ahte maiddái áhkut ja ádját gulle ruovttubirrasii iige oktage mánná šad-dan dan dihte báhcit mánáidgárddi olggobeallai.</p>
<p>Mánáidgárddi doaimma álgomuttus giellabargui geavahuvvui olu áigi ja fámut. Buot gulahallan ja giellageavaheapmi mánáidgárddis dáhpáhuvai sámegillii, nu maiddái dieđiheapmi mánáidgárddi ja ruovttuid gaskkas.</p>
<p>Mánáid movttiidahtte hállat sámegiela ja vuordámuššan lei, ahte sii vás-tidivčče sámegillii. Dárogiella seaillui goittotge mánáid gulahallan- ja duhkoraddangiellan erenomážit olgostohkosiin. Sámegielat mánátge geavahišgohte álggus eanet dáro- go sámegiela iežaset stohkosiin.</p>
<p>Mánáid vánhemat ja bargit figge váikkuhit mánáid giellageavaheapmái nu, ahte juhke mánáid uhcit joavkkuide ja bohte ieža maiddái aktiivva-laččat mielde mánáid stohkosiidda. Rávesolbmot fuolahedje sámegiela geavaheamis ja šihtte mánáiguin, ahte muhtin dilálašvuođain galggai beare sámástit.</p>
<p>Kalstad Mikkelsen muitala, ahte rievdadusaiguin ledje buorit bohtosat.</p>
<p>Vehážiid mielde mánát áddegohte eanet sámegiela ja sirdašuvvagoh-te dárogielas sámegillii. Mánát šadde diđolažžat, ahte mánáidgárddis galggai hállat dušše sámegiela. Giellabarggu bohtosat oidnogohte viđa mánu maŋŋá. Buohkat sámástedje, muhtimat eanet, muhtimat uhcit. Jagi geažes doaimma álggaheamis buot mánát ledje eanet dahje uhcit sáme-gielagat. Viđa doaibmajagi maŋŋá mánáid váldogiella lei sámegiella. <em type="bold">21 </em></p>
<p>Jagis 2016 doaibmá <em type="italic">Árran Mánnágárdde </em>guovtti ossodaga priváhta sá-megielat mánáidgárdin, man oamásta Árran-vuođđudus. Mánná, gii ii mánáidgárdái boađedettiin máhte sámegiela, oažžu gielalaš doarjaga. </p>
<p>Mánáidgárddis bargá erenomáš giellabargi. Julevsámegielat oahpahus báikkálaš skuvllain <em type="italic">(Ájluokta) </em>álggii jagis 1992 ja lea joatkašuvvan dan rá-jes. Julevsámiid guovddáš Árran <em type="italic">(Árran julevsáme guovdásj) </em>, mii vuođđu-duvvui jagis 1994 ja man oktavuhtii maiddái mánáidgárdi lea sajáiduht-ton, lea bargan ee. julevsámegiela gáiddusoahpahusa vuođđoskuvllaide ja joatkkaskuvllaide ordnen guovddážin ja ovttasbargá Norlándda ja </p>
<p>Romssa universitehtaiguin. Norlándda universitehta ordne Árranis julev-sámegiela universitehtagurssaid. Ovttas Romssa universitehtain ovddidit julevsámegiela giellateknologiija. Dan lassin Árranis doaibmá julevsáme-giela giellaguovddáš, Árran Báhko-nammasaš girjegoasttádusfitnodat, julevsámi ealáhusguovddáš <em type="italic">(Lulesamisk næringssenter AS) </em>ja láigolažžan leat maiddái NRK-Sápmi ja Sámediggi. Jagi 1989 maŋŋá, goas sápmelaš vánhemat vuođđudedje priváhta sámegielat mánáidgárddi, lea dáhpá-huvvan olu ja dálá mánáidgárdi doaibmá oassin máŋggabealat ja aktiiva julevsámi servoša. </p>
<p type="listitem">Loga lasi julevsámegiela dilis ja giela ealáskahttimis:</p>
<p type="listitem">&lt; http://www.arran.no/ &gt;</p>
<p type="listitem">&lt; http://sametinget.se/lulesamiska &gt;</p>
<p type="listitem">&lt; http://www.samer.se/1189 &gt;</p>
<p type="listitem">&lt; http://www.ur.se/samasta/samasta1/index.html &gt;</p>
<p type="listitem">&lt; http://www.omniglot.com/writing/lulesami.htm &gt;</p>
<p type="listitem">&lt; http://www.endangeredlanguages.com/lang/smj &gt;</p>
<p type="listitem">&lt; https://castl.uit.no/index.php/saami/lule-saami-documentation &gt;3.2. Vuonak sámemáná – ođđa álgu julevsámegillii223.3. Sámiid giella- ja kultursiiddat servodatlaš ealáskahttima guovddážin17</p>
<p>Suoma sámeguovllus ollašuhttojuvvui 2000-logu álggus golmmaja-gáš18 sámegiela ja sámi kultuvrra ealáskahttinprošeakta, Sámiid giel-la- ja kultursiida, mii deattuhii servodatlašvuođa. Prošeavtta jođihii</p>
<p>Sámediggi ja das ledje mielde buot njeallje sámiid ruovttuguovllu gieldda, Eanodat, Anár, Soađegilli ja Ohcejohka. Prošeavtta ruhtadedje</p>
<p>Eurohpá sosiálafoanda, Lappi leanaráđđehus ja guovllu gielddat.</p>
<p>Prošeakta vuođđuduvai sápmelaččaid árbedihtui ja dan guovddášulbmil lei giela ja árbevieru sirdin dakkár olbmuide, geat ledje juo massán dahje váras massit álgogielaset ja kulturoktavuođaset. Prošeavtta ulbmilin lei nannet sámebearrašiid doarjjafierpmádagaid ja sámekultuvrii mihtilmas servodatlašvuođa. Prošeavtta čuozáhatjovkui gulle ná buot sohkabuolv-vat: sámebearrašiid mánát, nuorat, vánhemat, áhkut ja ádját ja eará rá-ves- ja lagašolbmot.</p>
<p>Prošeavtta vuolggasadjin lei diehtu sámegiela dáiddu ja geavaheami geahppáneamis ja das, ahte kulturárbi lei máŋgga sajiin vajálduvvamin.</p>
<p>Ovdal sámegielas lei nana sajádat bearrašiin ja mánát bajásšadde stuor-ra bearrašiin, main bajásgeassimii oassálaste vánhemiid lassin maiddái áhkut ja ádját, fuolkkit, risvánhemat ja ustibat. Prošeaktaraporttas máin-našit, ahte giella- ja kulturdillái lea váikkuhan ee. dat, ahte ovddit sohka-buolvvat šadde šiitit iežaset sápmelašvuođa ja sámegielatvuođa. Sáme-giela geavaheapmi gildojuvvui skuvlašiljuin ja ásodagain ja sámásteamis ráŋggáštuvvui. Mánnávuođa negatiiva vásáhusat leat váikkuhan dáid olbmuid sápmelašvuhtii ja hállui seailluhit sámegiela árgabeaigiellan.</p>
<p>Prošeaktaraporta buktá ovdan maiddái dan, ahte bearašeallin lea sulas-tahttigoahtán suopmelaš bearašáddejumi. Sámebearaš lea ain dávjjit guovttekultuvrrat náittoslihttu iige sápmelaš kulturárbi šat sirdás ođđa sohkabuolvvaide nu lunddolaččat go ovdal. Lagaš fuolkegaskavuođat ja oktiigullevašvuođadovdu leat álo leamašan dehálaš gielalaš ja čeardda-laš identiteahtta seailluheaddjit. Prošeavttain háliidedje doarjut ja oah-pistit bearrašiid ruovttoluotta iežaset giella- ja kulturduogážii dalle, go sámegiela ja kultuvrra doarjjafierpmádat lei heittot dahje váillui ollásit.</p>
<p>Giella- ja kultursiidda ulbmilin lei čohkket sierraahkásaš olbmuin stuor-ra bearraša, mas sohkabuolvvaid gaskasaš ovttasorrun ja buđaldeapmi livččii lunddolaš. <em type="bold">17 </em>Sámediggi 2004 (Suopma). <em type="bold">18 </em>1.3.2001-28.2.2004. <em type="bold">23 </em></p>
<p>Sápmelaš ahkeolbmot oassálaste prošektii giella- ja kulturofelažžan. Sii barge prošeavtta divrras resursan ja sirde gielaset ja kulturdáidduset nuorabuidda. Dáláservodat figgá sirret boarrásiid servoša árggas, mii lea sámiid kultuvrii amas jurdda. Ahkeolbmuide lea dehálaš beassat oassá-lastit iežaset bearrašiiguin árbevirolaš bargguide jagiáiggiid mielde ja váikkuhit iežaset giela ja kultuvrra ovddideapmái. Prošeaktaraporttas máinnašuvvo, ahte giella- ja kultursiida lei lunddolaš biras ee. sámástea-mi álggaheapmái iežaset mánáiguin, juos hállangiella lei ovdal leamašan suomagiella. Siida doaimmai maiddái lunddolaš birrasin sámástisgoahtit eará gielahálliiguin guhkes bottu maŋŋá. Dan lassin siida fálai ahkeol-bmuide ođđa doarjjafierpmi. Giella- ja kultursiidii lei somá boahtit deaiv-vadit eará sápmelaččaid ja vaikko duddjot. Siida fas veahkehii boarrásiid ruovttubargguin.</p>
<p>Mánáid ja nuoraid bokte prošeavtta ulbmilin lei doarjut mánáid sá-megiela ja kulturdáidduid ovdáneami ja fállat máŋggabealat lunddo-laš gielageavahandilálašvuođaid. Giella- ja kultursiida fikkai ovddidit sirdáseami sámegielat beaivedikšui ja sámegielat skuvlaoahpahussii.</p>
<p>Prošeavttain háliidedje doarjut mánáid ja nuoraid bajásšaddama die-vasválddálaš ja čavddis sámi servoša láhttun. <em type="italic">”Sámebearrašiid mánát </em><em type="italic">leat šaddamin máŋggakultuvrralaš sohkabuolvan, mii ii doarjaga haga </em><em type="italic">bastte seailluhit gielalaš ja čearddalaš identiteahtaset nuppástuvvi dilis19 </em><em type="italic">”, </em>máinnašuvvo raporttas <em type="italic">. ”Stuorámus oassi mánáin bajásšaddá guovtti </em><em type="italic">giela ja kultuvrra deattagis. Juos mánná ii dovdda oktavuođa sámegillii </em><em type="italic">ja kultuvrii, ii sus leat motivašuvdna ovddidit iežas giella- ja kulturdovda- </em><em type="italic">muša. Earenomáš mávssolaš lea giddet fuomášumi iešdovddu ja identi- </em><em type="italic">teahta nannemii.20” </em></p>
<p>Giella- ja kultursiiddat ledje doaibmasajit, maid prošeakta láigohii siidda geavahussii sierra giliin. Siiddaide bálkáhuvvojedje bagadallit, oassái maiddái veahkebagadallit, geat ovttas plánejedje ja bagadal-le doaimma ja čohkkejedje doaibmasajiide iešguđetlágán sápmelaš kultuvrii laktáseaddji materiála, girjjiid, musihka, duhkorasaid sihke duddjon- ja gohkkenbiergasiid. Doaibmasajit ledje siiddaid ruovttut, muhto iešguđetlágan doaibma lágiduvvui maiddái daid olggobealde gámasuoidneniittuin, mehciin ja bigálusáiddiin. Doaibmavugiid ovddi-deapmi lei kreatiiva proseassa, man boađusin ledje ovdamearkka dihte skuvlamánáid sámegiela ja oskkoldaga oahppodiimmut, niestebohc-co njuovvan ja ullu skártan. Siiddat maiddái bovdejedje ahkeolbmuid skuvllaide oahpahit árbevirolaš dáidduid. Váldodoaibmavuohkin ledje iešguđetlágan musihkka-, duhkoraddan-, rohkos- ja máinnasbottut, dáiddabeaivvit, jagiáiggiid čuovvu barggut (dego murjen, guolásteapmi ja gámasuinniid ráhkadeapmi), árbevirolaš duodje- ja giellagurssat, ár-bevirolaš sámi borramušbeaivvit, bigálusgalledeamit, luondoleairrat ja iešguđetlágan ságastallan- ja temáeahkedat. Dan lassin siiddat lágidedje <em type="bold">19 </em>Sámediggi 2004 (Suopma), 5. <em type="bold">20 </em>Seammá, 8.3.3. Sámiid giella- ja kultursiiddat servodatlaš ealáskahttima guovddážin <em type="bold">24 </em>bearašleairraid, konsearttaid ja discoid nuoraide ja fálle vejolašvuođaid oassálastit eará sámeguovlluid kulturdáhpáhusaide. Siida lei rabas beaivválaččat ja dat lei juohkeahkásaččaid deaivvadanbáiki. Máŋggat mánát ja nuorat bohte skuvlla maŋŋá siidii duddjot, ovdamearkka dihte riessut liinniid, gođđit fáhcaid ja juoba goarrut sámegávttiid. </p>
<p>Siiddaid doaibmagiellan ledje buot golbma Suomas hállojuvvon sáme-giela, anáraš-, nuortalaš- ja davvisámegiella ja doaibma vuođđuduvai juohke siiddas báikkálaš kultuvrii. Davvisámegielat siiddat doibme Ohce-jogas, Eanodagas, Anára márkanis ja Soađegili Vuohčus. Nuortalašgielat siida doaimmai Čeavetjávrris ja anárašgielat Avvilis. Prošeavtta baga-dallamis ja čuovvumis vástidii Sámedikkis bargan prošeaktahoavda, gii doalai divttis oktavuođa siiddaiguin. Prošeaktahoavda finai juohke siid-das mánnosaččat. Siiddaid bagadallit ožžo universitehtadási skuvlema máŋggagielat-, giellalávgun- ja didáktalaš gažaldagain. Dan lassin siiddat lágidedje guovttegielatvuođasemináraid ja ságastallandilálašvuođaid, mat adde mánáid vánhemiidda ja ahkeolbmuide dieđuid das, manin iežas giela ja árbevieru seailluheapmi ja sirdin lea dehálaš ja mo alladását guovttegielatvuođa lea vejolaš juksat. Eanodaga ja Ohcejoga siiddain doibme giellalávgunjoavkkut. Giellameašttir-oahpahalli-metoda, mas ah-keolbmot barge áitatvuloš giela ofelažžan, geahččaluvvui Vuohčus (vrd. raportta lohku 3.8.).</p>
<p>Giella- ja kultursiiddaid doibmii oassálaste vuosttaš jagi oktiibuot 331 ol-bmo, 76 bearraša, 105 máná ja 74 ahkeolbmo. Nuppi doaibmajagi áigge doaimmas ledje mielde 307 olbmo, 73 bearraša, 93 máná ja 68 ahkeol-bmo. Doaimma maŋimuš jagi dasa oassálaste 360 olbmo, 75 bearraša, 123 máná ja 87 ahkeolbmo. Prošeakta ovttasbarggai báikkálaš skuvl-laiguin, mánáidgárddiiguin, gielddaid boarrásiiddoaimmain, Sámi oahpa-husguovddážiin, searvegottiiguin, ortodoksalaš girkuin, sámi servviiguin, bálgosiiguin ja báikkálaš buresveadjuprošeavttaiguin.</p>
<p>Doaimma loahpaheami maŋŋá gávnnahuvvui, ahte sámegiela geava-heapmi lei lassánan eandalitge dakkár olbmuin, geat ledje fitnan siiddas jeavddalaččat. Eanodaga siida šattai nuoraide dehálaš asttuáiggebáiki ja nuoraid gaskasaš giella molsašuvai prošeavtta nuppi jagi áigge sá-megiellan. Sámegiella šattai gulahallangiella maiddái dakkár olbmuide, geat oahpásmuvve siiddas. Vuohču nuorat, geat fitne jeavddalaččat siiddas, bajásšadde alladását guovttegielagin ja sis máŋgasat jotke sámegiela ja kultuvrra studerema universitehtas. Prošeavtta loahppa-raporttas muitaluvvo, ahte siidda doaibma váikkuhii muhtin bearrašiid giellageavaheapmái juoba nu, ahte bearraša ii-sápmelaš oassebealli fidnii siiddas doarjaga giela oahppamii. Prošeaktaraportta mielde, buot siidda čuozáhatjoavkkuid iežas kultuvrra ja historjjá dovdamuš čieŋui ja árbevirolaš dujiid duddjondáiddut buorránedje. Dan lassin prošeakta lasihii sohkabuolvvaid gaskasaš gulahallama servoša siste ja sierra bái-kegottiid gaskkas. <em type="bold">25 </em></p>
<p>Giella- ja kultursiiddat ledje guovlluid áidna ollásit sápmelaš doaibma-birrasat sihke gielalaččat ja kultuvrralaččat ja dat movttiidahtte olbmuid viidát. Prošeakta ráhkadii áibbas ođđalágan guovlluguovdasaš doaib-mamálle, man ulbmilin lei sirdit sámegiela- ja kulturárbbi ođđa sohka-buolvvaide. Gávnnahuvvui, ahte doaibmamálle heivii bures dálá sámi servošii. Prošeavtta fuones beallin gávnnahuvvui dat, ahte dat lei mend-do oanehis dan viiddis ja olu gáibideaddji ulbmiliid ektui. <em type="bold">3.4. Kielâpiervâl/ ǩiõllpieʹss/ giellabeassi – sámi </em><em type="bold">giellabeasit Suomas21 </em></p>
<p>Giellabeassedoaimma máttut leat <em type="italic">Aotearoas </em>(Ođđa-Zealánddas), gos riikka eamiálbmot maorit álge 1980-logu álggus ealáskaht-tit gielaset, mii lei gártán áitatvuložin eaŋgalasgiela deaddagis. </p>
<p>Maorigiela máhtte dalle šat dušše boarrásat. Riikii vuođđuduv-vojedje maorigielat beaivedikšobáikkit, giela beasit ( <em type="italic">Kōhanga Reo </em>), gos boarrásut ja giellačeahpit maorinissonat dikšo mánáid ja sirde sidjiide maorigiela ja -kultuvrra. Doibmii ožžo oassálastit maiddái giela máhte-keahtes vánhemat, geat ohppe giela ovttas mánáideasetguin. Go mánát jukse skuvlaagi, gáibidedje vánhemat sidjiide maorigielat skuvlaoahpa-husa. Maorigielat skuvla álggahuvvui, riikii vuođđuduvvojedje guovtte-gielat ja maorigielat skuvlaluohkát ja ollásit maorigielat skuvllat. Doaib-ma viidánii johtilit ja muhtin jagi geažes giellabeasit ledje čuđiid mielde ja giellabeassemánát ja maorigielat skuvlavázzit duháhat. Giellabeasit mearkkašedje álggu maorigiela ealáskeapmái. Giellageavaheapmi viidá-nii johtilit maiddái mediai, hálddahussii ja eará servodaga viidodagaide. </p>
<p>Maorigiela hálliid árvalit leat dál sullii 100 000 ja giella lea juksan maid-dái akademalaš máilmmi ja universitehta. Jagis 2014 Aotearoas ledje ok-tiibuot 460 maorigielat giellabeasi.</p>
<p>Aotearoas ovddiduvvon giellabeassevuogádat lea gávnnahuvvon beak-tilis eamiálbmogiid ja vehádatgielaid ealáskahttinvuohkin. Doaibma lea viidon ee. Havaijii, gos havaijigielat giellabeassedoaibma ( <em type="italic">Pῡnana Leo </em>) álggahuvvui moadde jagi maoriid maŋŋá, jagis 1984. Sámeguovllu las-sin giellabeassedoaibma lea viidon ee. Estlándii (võru giella) ja 2000-lo-gus maiddái Ruoššas hállojuvvon suomaugralaš gielaide. Giellabeasse- <em type="bold">21 </em>King 2001; Olthuis 2003, 2008 já 2009; Pasanen 2005, 2010, 2014 ja 2015; Sanila- </p>
<p>Aikio 2013.3.4. Kielâpiervâl/ ǩiõllpieʹss/ giellabeassi – sámi giellabeasit Suomas <em type="bold">26 </em>doaimma dutki Annika Pasanen lohká, ahte máŋggain eamiálbmogiin ja vehádatjoavkkuin leat iežasgielat mánáidgárdejoavkkut, main ii vealtta-keahttá geavahuvvo giellabeassi-namahus vaikko doaimma prinsihppa livččiige áibbas seammálágan. Nuppe dáfus giellabeassin gohčoduvvojit máilmmis maiddái máŋggalágán eará doaimmat, mat eai goittotge deavdde giellabeassedoaimma kriteraid. </p>
<p>Giellabeassi lea vuollel skuvlaahkásaš mánáid beaivedikšobáiki, mii doaibmá árra, dievaslaš giellalávguma ( <em type="italic">early total immersion </em>) prinsih-pain ja eamiálbmoga dahje vehádaga gielain. Giellabeassi addá mánáide ollesbeaivválaš divššu, mas buot doaibma dáhpáhuvvá čuozáhatgielain. </p>
<p>Metodas atnit ávkin máná lunddolaš návccaid oahppat máŋggaid gielaid oktanaga. Prinsihppan lea, ahte beaivedivššárat hállet mánáide álggu rájes dušše beare eamiálbmot- dahje vehádatgiela, vaikko mánát eai álg-gos ipmirdivčče giela ollenge. Giellabeassi lea erenomáš biras, mii huk-sejuvvo sirdin dihte áitatvuloš giela ovddos guvlui dalle, go giella ii šat sirdás ollenge dahje doarvái ruovttuin vánhemiin mánáide. <em type="italic">”Giellabeasi </em><em type="italic">ulbmilin lea doaimmalaš guovttegielatvuođa juksan ovdal skuvlaagi. Ser- </em><em type="italic">vodaga dásis ulbmil lea áitatvuloš giela sirdašupmi sohkabuolvvas nubbái </em><em type="italic">dalle, go giella ii šat sirdás ruovttus vánhemiin mánáide.22” </em></p>
<p>Giellabeassedoaimma lihkostuvvama dahket vejolažžan prinsihpat, maid mielde vehádatgiella ii jorgaluvvo váldogillii, ii oba doaimma álggus, goas mánát eai vel ádde ođđa giela. Giellabeassái sáhttet boahtit mánát, geat hállet giela juo njuovžilit, mánát, geat máhttet muhtin veardde giellabeassegiela dahje mánát, geat eai hála vel mange giela. Sii ožžot friddja hállat váldogiela ja divššárat čájehit mánáide máŋgga láhkai, ahte sii ipmirdit mánáid hállama. Sii reagerejit mánáid váldogielat hállamii, kommenterejit mánáid dahkamušaid giellabeassegielain ja oassálastet stohkosiidda. Nuba divššárat galget leat hutkái. Áiggi mielde divššárat roahkasmahttigohtet mánáid vehádatgiela geavaheapmái, muhto eai mange muttus bágge sin dasa. Giellabeassebiras galgá leat nu ruovttulá-gán ja dorvvolaš go vejolaš ja mánáid ja divššáriid gaskkas galgá leat olu lagaš vuorrováikkuhus.</p>
<p>Giellabeassedoaibma guoská maiddái bearrašiid ja oba giellaservoša.</p>
<p>Doaimma vuođđun gálgá leat álo báikkálaš motivašuvdna ja vánhemiid friddja válljen. Giellabeassedoaibma ii sáhte leat oktonas suolu, dat baic-ce laktása dávjá viidásut giellaealáskahttinollisvuhtii. Ná lea dáhpáhuvvan <em type="bold">22 </em>Pasanen 2014, 296. <em type="bold">27 </em>juohke sajis, gos giellabeassedoaimmas leat leamašan buorit bohto-sat. Dutki Marja-Liisa Olthuis, guhte lea okta anárašgiela ealáskahttima guovddášolbmuin, dadjá, ahte giellabeassi mearkkašii álggu boatkanan giellaseailluheaddjiid láhki ođđasit čohkkemii. </p>
<p>Giela oahppama joatkašuvvan skuvllas lea mávssolaš, nugo maiddái dat, ahte bearrašat geavahišgohtet vehádatgiela. Dát gáibida bearrašiin lasi dieđu guovttegielatvuođas ja máná gielalaš ovdáneamis. Bearrašat sáht-tet leat fuolas ovdamearkka dihte das, ahte mánná seaguha sierra gielaid iežas hállamis dahje das, ahte mánná ii hála giela vaikko ádde dan. Ván-hemat dárbbašit maiddái lassedieđu ja ságastallama dalle, juos fuolkkit ja eará biras jurddaša negatiivvalaččat giellabeasis ja vehádatgiela geava-heamis. Máŋggat vánhemat maiddái guorahallet, gánnehago máná doal-vut giellabeassái, juos son ii gula giela ruovttus dahje, juos boahttevaš skuvlaoahpahus lea váldogillii.</p>
<p>Giellabeasi bargiin gáibiduvvo motivašuvdna giela ealáskahttimii ja die-đusge, iežas giela ja kultuvrra árvvus atnin. Lea dehálaš, ahte bargiin lea gielalaš diđolašvuohta, vai sii fuobmájit man giela sii goasge geavahit ja bissot jearggalaččat ja vuollánkeahttá vehádatgielas, vaikko váldogillii hállan livččii olu álkit. Bargit berrešedje maiddái hálddašit vuođđodieđuid guovttegielatvuođas, máná giela ealáskahttimis ja giellabeasi prinsihpain ja ulbmiliin. Dan lassin livččii buorre, ahte giellabeasi bargis livččii hutkás ja kreatiiva miella ovdamearkka dihte vehádatgillii ja -kultuvrii laktá-seaddji materiálaid ja duhkorasaid háhkamis ja juoba daid ráhkadeamis.</p>
<p>Sámegielat musihkka, mánáidgirjjit ja eará kulturbuktágat leat ollu unnit go suoma-, ruoŧa- dahje dárogielain.</p>
<p>Mánáid passiiva gielladáiddu ovdáneapmi čuozáhatgielas álgá dalán vuosttaš giellabeassebeaivve. Mánná áddegoahtá vuosttažin sániid, mat geardduhuvvojit dávjá, dajaldagaid ja alccesis miela miel áššiid ja diŋg-gaid namaid. Moadde vahkus mánná áddegoahtá dábáleamos gohčču-miid, ávžžuhusaid, gildosiid ja jearaldagaid. Moadde mánu maŋŋá mán-ná ádde divššára beaivválaš hállama deháleamos sisdoalu. Anáraš- ja gárjilgielaid giellabesiid dutkán Pasanen lea fuomášan, ahte mánná sáht-tá steampaluvvat divššáriid hállamii nu nannosit, ahte eará vehádatgiela-giid ádden ii leat álo diehttelas.</p>
<p>Aktiiva gielladáiddu ovdáneapmi lea dávjá olu hihtásut go passiiva giel-ladáiddu ovdáneapmi. Mánáid gaskkas sáhttet leat stuorra individuála earut. Muhtin mánát seaguhit gielaid álggu rájes iežaset hállamis, nuppit fas hállagohtet olles cealkagiid, muhto olu maŋŋelis. Dávjá mánát geava-3.4. Kielâpiervâl/ ǩiõllpieʹss/ giellabeassi – sámi giellabeasit Suomas <em type="bold">28 </em>hišgohtet oalle johtilit oahpes dajaldagaid ovdamearkka dihte dalle, go sii dearvvahit, dahket dearvvuođaid, giitet ja gildet. Muhto leat maiddái mánát, geat eai vuosttaš moadde jagi áigge daja maidige vehádatgillii. ”Dan dihte sihke divššáriin ja vánhemiin gáibiduvvo olu gierdávašvuoh-ta. Mánáid bajásšaddan guovttegielagin lea guhkes proseassa, mas bohtet dávjá maiddái navdojuvvon bisáneamit ja maŋosmannamat.” </p>
<p>Suomas lágiduvvo giellabeassedoaibma buot golmma Suomas hállojuv-von sámegielain. Vuosttamužžan giellabeassedoaibma álggii nuortalaš-gillii Čeavetjávrris jagis 1993. Giellabeassi <em type="italic">(ǩiõllpieʹss) </em>lei dušše jahkebeali guhkkosaš iskkadeapmi, man bohtosat ledje goittotge positiivvalaččat, muitala nuortalašgiela oahpaheaddjin bargan Tiina Sanila-Aikio. Lea ár-valuvvon, ahte nuortalašgiella lea Suoma sámegielain buot vearrámusat áitatvuloš. Suomas leat sullii 600 nuortalačča, geain stuorámus oassi ássá earenomáš nuortalašguovllus23 Anára gielddas Čeavetjávrri, Njellim ja Keväjärvi giliin. Guovlu lea meroštallojuvvon nuortalašlágas. Suoma lassin nuortalaččat ásset Ruoššas ja Norggas. Nuortalaččat ásaiduvve </p>
<p>Suoma beallai nuppi máilmmisoađi maŋŋá. Soađit juhke smávva nuorta-lašservoša golmma stáhtii ja seammás biđgejedje árbevirolaš sohka- ja gilleservošiid, main váldogiellan lei vel nuortalašgiella.</p>
<p>Nuortalašgiella lea seilon buoremusat Suomas, gos goittotge eatnásiid jagi 1970 maŋŋá riegádan olbmuid vuosttaš eatnigiella lea suomagiella. 1990-logu rájes leat goittotge šaddan muhtun nuortalašgiella-suoma-giella guovttegielat mánát. <em type="italic">”Giela sirdašuvvama boatkaneapmi sohka- </em><em type="italic">buolvvas nubbái lea dagahan dan, ahte giella ii leat ovdánan suopmelaš </em><em type="italic">servodaga stuorra nuppástusa olis lunddolaš, dearvvas ja ealli giellan </em><em type="italic">(´natural, healthy and living language´) oassin nana nuortalaš servoša24”, </em>čállá Sanila-Aikio. </p>
<p>Nuortalašgielat giellabeassi doaibmagođii Čeavetjávrris ođđasit jagis 1997 ja doaibma joatkašuvai jahkái 2001. Mielde ledje nuortalaš- ja suo-magiela eatnigielagat nuortalašmánát ja suopmelašmánát, geat hálle eatnigiellan suomagiela. Sanila-Aikio muitala, ahte sin gielladáidu lei skuvlii manadettiin olu buoret go dakkár mánáin, geat eai lean fitnan giellabeasis. Čeavetjávrri skuvllas oassi oahpahusas lei nuortalašgillii. <em type="italic">”Oahpahusa sáhtii ordnet áibbas ođđa dásis go ovdal, dasgo mánát ád- </em><em type="bold">23 </em>Láhka 4.2.1995/253, 2 §. <em type="bold">24 </em>Sanila-Aikio 2013, 1. <em type="bold">29 </em><em type="italic">dejedje buot, mii sidjiide hállojuvvui.25” </em>Dáin giellabeassemánáin okta čađahii skuvlahistorjjá vuosttaš nuortalašgiela eatnigiela studeantaisko-sa giđđat 2012. Maŋŋá studeanttat leat leamašan eanet. </p>
<p>Giellabeassedoaibma boatkanii jagis 2001, dannego vuollel skuvaahkásaš mánát ledje Čeavetjávrris uhcán. Doaibma lea joatkašuvvan fas Avvilis jagis 2008 ja Čeavetjávrris jagi 2010 rájes. Sanila-Aikio muitala, ahte Av-vila giellabeasi rahpan dáhpáhuvai giela dáfus maŋimuš bottus. Avvila giellabeassi lea doaisttážii áidna nuortalašgielat biras mánáide, geat ásset nuortalašguovllu olggobealde. Avvila giellabeasi dilli lea hárvenaš, dasgo dan bargiin lea suorggi skuvlejupmi ja sii leat eatnigielagat. Avvilis eai leat doaisttážii bástan lágidit skuvlaoahpahusa nuortalašgillii. Oah-pahus fállojuvvo eatnigiela ja vierisgiela oahppoávnnasin vuođđooahpa-husas ja logahagas. Oahpaheaddji- ja oahppamateriálavátnivuohta guos-ká Suoma sámegielain vearrámusat nuortalašgiela.</p>
<p>Anáraš searvvuš lea šaddan dovddus gielaealáskahttimis, mii lea ovdá-nan dego muohtauđas. Ealáskahttima beakkáneamos hápmi leš juste anárašgielat giellabeassi ( <em type="italic">kielâpiervâl </em>). Mearkkašahtti rolla giellabea-si áigái oažžumis lei jagis 1986 vuođđuduvvon anárašgiela searvvis ( <em type="italic">Anarâškielâ servi </em>), man ulbmilin lei ovddidit anárašgiela geavaheami ja sajádaga servodagas. Anárašgiela leat hállan dušše Suomas, Anárjávrri birrasis, mii mearkkaša dan, ahte giellasearvvuš ii leat ávkašuvvan krán-njáriikkaid giellabarggus seammá láhkai go davvisámegiella. </p>
<p>Searvvi vuođđudeapmi mearkkašii anárašgielat giellageavahanbirrasa riegádeami, dasgo searvvi njuolggadusain mearriduvvui, ahte searvvi giella lea anárašgiella ja dan lahttun sáhtte searvat dušše anárašgiela-gat. Dalle anárašgiela hállit ledje árvalusaid mielde sullii 450. 1940-lo-gus riegádan mánáin measta buohkat ohppe vel anárašgiela iežaset ruovttugiellan, 1960-logus riegádan mánáin dušše čorpma dievva. 1970-1990-loguin riegádan mánáin dušše muhtimat bajásšadde ak-tiiva giellageavaheaddjin. Go giellabeassedoaibma álggii jagis 1997, vuollel 30-ahkásaš aktiiva giellageavaheaddjit ledje šat njealjis dahje viđas. Vuollel skuvlaahkásaš giellageavaheaddjit eai lean ollenge. Sullii 30-50-ahkásaš hállit ledje vel máŋggat logit, muhto giellageavaheapmi lei rájálaš, ja suomagiella lei šaddan máŋggaid sosiála fierpmádagaid giella. <em type="italic">”Anárašgiella lei moatti logijagis rievdan boarrásiid giellan.26 </em><em type="italic">” </em><em type="bold">25 </em>Seammá <em type="bold">26 </em>Pasanen 2014, 294.3.4. Kielâpiervâl/ ǩiõllpieʹss/ giellabeassi – sámi giellabeasit Suomas <em type="bold">30 </em></p>
<p>Anarâškielâ servi čielggadii giellabeassedoaimma vejolašvuođaid 1990-logu álggu rájes, muhto doaibma álggahuvvui easka jagis 1997, goas</p>
<p>Suoma Kulturruhtarádju juolludii prošektii 1,5 miljovnna márkki (sullii 250.000 euro) sturrosaš doarjaga. Doarjja dáhkidii giellabeassedoaimma viđa jahkái. Anára márkanii vuođđuduvvui anárašgielat giellabeassi ja dasa bálkáhuvvojedje guokte ollesbeaivásaš bargi. Searvi mearridii vál-dit giellabeassái ovdasajis badjel golmmajahkásaš mánáid, geaid vánhe-miin goittotge nuppis ledje anáraš máttut. Olthuis dadjá, ahte giellabea-si bohtosat ledje buorit juo vuosttaš viđa jagi áigge: <em type="italic">”Mánáid, geat ledje </em><em type="italic">guhká giellabeasis, gielladáidu lea erenomáš ja dan sáhttá doallat eatni- </em><em type="italic">giellaláganin.27” </em></p>
<p>Geavadagat leat maŋŋá muhtin veardde rievdan. Giellabeassemánáin stuorámus oassi álggaha dán áigge jo 1-ahkásažžan ja válljenkriterat deattuhit vánhemiid čatnaseami giela ealáskahttimii ja giellabeasi olg-gobealat gielalaš doarjaga. Bargit lea vásihan, ahte mađi unnibun mán-ná boahtá giellabeassái, dađi buorebut son oahppá giela. Doaimmas leat dán áigge mielde maiddái mánát, geain ii leat anárašgielat duogáš.</p>
<p>Giellabeasi vánhemiideahkedat ledje álggus suomagillii, muhto dán áigge daidge giellan lea anárašgiella. Mánáid vánhemat leat čatnasan čavgadit anárašgiela ealáskahttimii. Vuosttažat sis vázze ovtta lohkanbaji guhkkosaš anárašgiela gurssa Sámi oahpahusguovddážis giđđat 1999.</p>
<p>Stuorámus oassi lea skáhppon aktiiva gielladáiddu dan maŋŋá lágiduv-von skuvlejumiin (gč. loguid 3.7 -3.9).</p>
<p>Suoma Kulturruhtarádju juolludii Anarâškielâ servii 2000-logus vel guok-te joatkkadoarjaga, maiguin searvi bástii huksehit iežas dálu ja joatkit giellabeassedoaimma vel jahkebeliin. Searvi oaččui doarjagiid vel priváh-ta vuođđudusain, muhto doaimma joatkašuvvan lei gitta ruhtadeamis.</p>
<p>Olthuis čállá das, mo giellabeasis bođii muhtinlágan bálkestat sierra ministeriijaid gaskkas; orui, ahte giellabeassi gulai sosiála- ja dearvvaš-vuođaministeriija hálddáhussuorgái danin, ahte dat lei vuollel skuvaah-kásaččaid dikšobáiki. Nuppe dáfus orui, ahte dat gulai oahpahusminis-teriija hálddáhussuorgái, dasgo jearaldagas lei ovdasajis giela oahppan. <em type="italic">”Loahppaboađus dan maŋŋá go ášši lei suhpoduvvon ministeriijaid gask- </em><em type="italic">kas lei dat, ahte láhka ii dovdán giellabeasi, ja nuba stáhta oinnii dan </em><em type="italic">eaktodáhtolaš doaibman, masa ii dárbbašan mieđihit stáhta doarjaga.28” </em></p>
<p>Beaivedikšoláhka29 geatnegahtii gielddaid lágidit beaivedivššu mánáid <em type="bold">27 </em>Olthuis 2003, 571. <em type="bold">28 </em>Olthuis seammá. <em type="bold">29 </em>Láhka 19.1.1973/36 (Suopma), sámegillii guoski rievdadus 11.12.1981/875, 11 § 2 mom. Lága namma lea jagi 2015 rievdadusa maŋŋá Árrabajásgeassinláhka (rievdadus 8.5.2015/580). <em type="bold">31 </em>eatnigillii, sámegillii. Giellabeassemánát eai máhttán giela beaivedikšui boađedettiin, nuba dát geatnegasvuohta ii guoskán sin. </p>
<p>Avvila anárašgielat ja Čeavetjávrri nuortalašgielat giellabeasit, mat vuođđuduvvojedje seammá jagi go Anarâškielâ servi giellabeassi, ožžo njealljejagáš ruhtadeami Sámedikki Sámiid giella- ja kultursiida -prošeavttas. Prošeakta ruhtaduvvui EU-prográmmain. Go ruhtadeapmi nogai ja dan mielde maiddái Avvila ja Čeavetjávrri giellabeasit, Anarâš-kielâ servi giellabeassi Anára márkanis lei muhtin áigge áidna doaibmi giellabeassi – ja dange boahttevuohta lei gitta ruhtadeamis. <em type="italic">”Dat, mo </em><em type="italic">gillii geavvá, čielgá stáhta bušeahtas30”, </em>čálii Olthuis jagis 2003. </p>
<p>Sámediggi ruhtadii jagiin 2002-2008 golmma giellabeasi doaimma stáhta bušeahta mearreruđain, mii lei juolluduvvon sámegielat sosiála- ja dearvvašvuođabálvalusaid ordnemii. Oahpahus- ja kulturministeriija lea maŋŋá juolludan sámediggái ruhtadeami giellabeassedoaimma várás, man dássi lea goittotge boktán digaštallama jahkásaččat31.</p>
<p>Giellabeassedoaibma gáibidivččii bissovaš ja doarvái stuorra ruhtadeami, vai doaimma joatkašuvvan livččii dáhkiduvvon32. Sáme-diggi lea figgan stáđásmahttit giellabeassedoaimma ja vuođđudit ođđa giellabesiid sámiid ruovttuguovllu olggobeallái gávpogiidda, gos mánáid vejolašvuođat bajásšaddat sámegielagin leat heittogat.</p>
<p>Jagis 2016 doaimmas leat mielde oktiibuot 11 sámi giellabeasi, main golbma leat anárašgielat, guokte nuortalašgielat ja guhtta davvisáme-gielat giellabeasi. Anárašgiela giellabesiin guokte leat Anára márkanis.</p>
<p>Giellabesiin nubbi lea oaivvilduvvon vuollel golmmajahkásaččaide ja nubbi boarrásut mánáide. Okta anárašgiela giellabeassi doaibmá Avvilis. <em type="bold">30 </em>Olthuis 2003, 573. <em type="bold">31 </em>Yle Sápmi ođđasiid bajilčállagat: Kansliijahoavddat geahččalit oažžut sámegielat giellabesiide bistevaš ruhtadeami (23.6.2010); Nuortalaččat váillahit bissovaš ruhta-deami giella- ja kulturdoaimmaide (6.5.2011); Giellaáŋgirdeaddji ja vánhemat fuolas giellabesiid ruhtadeamis (16.9.2013); Arhinmäki: Sámi giellabesiide ruđa tihppen-váriin (23.9.2013); Sápmelaččat leat dolkan heaibut giellabeasseruđain (8.8.2014); </p>
<p>Maiddái OKM hálida seastit giellabesiin (8.8.2014); Sámedikki ságadoalli: Mánát eai leat speallánboalut (11.8.2014); Eahpesihkkaris ruhtadilli čuohcá giellabesiid doalliide ja mánáid vánhemiidda (19.8.2014). Ohcansánit ´giellabesiid ruhtadeapmi` ja ´kielipe-sien rahoitus ´ addet lohkameahttun meari giellabesiide guoski ođđasiid. <em type="bold">32 </em>Giellabeassedoaimma ruhtadeapmi orošii buorráneamen jagi 2017 bušehtas, mii ii leat goittotge vel dohkkehuvvon Riikabeivviin dán raportta giehtačállosa čállima áigge.3.4. Kielâpiervâl/ ǩiõllpieʹss/ giellabeassi – sámi giellabeasit Suomas <em type="bold">32 </em></p>
<p>Nuortalašgiela giellabeasit doibmet Avvilis ja Čeavetjávrris. Davvisá-megiela giellabeasit doibmet Ohcejogas, Gáregasnjárggas, Soađegili</p>
<p>Vuohčus, Helssegis, Oulus ja Roavvenjárggas. Helssega giellabeassi álg-gahuvvui jagis 2013 ja dan bajásdoallá gávpotsápmelaččaid searvi City</p>
<p>Sámit, mii lea ožžon doaimma várás sierra ruhtadeami oahpahus- ja kul-turministeriijas. Giellabeasit doibmet dán áigge oassin gielddaid árraba-jásgeassindoaimma. Gielddat ožžot oasi ruhtadeamis Sámedikki bokte.</p>
<p>Anárašgiela giellabesiid bajásdoallá ain Anarâškielâ servi, mas gielda oastá anárašgielat beaivedivššu.</p>
<p>Buot Anára márkana anárašgielat giellabeassemánát leat sirdašuv-van anárašgielat ovda- ja vuođđooahpahussii, mii álggahuvvui Anára skuvllas čakčat 2000. Anárašgielat oahpahusa lea vejolaš oažžut juo vuođđooahpahusa buot jahkeluohkáin. Anárašgielat oahpahus lea álg-gahuvvon muhtin oahppaávdnasiin maiddái Avvila vuolleskuvllas čakčat 2014. Anárašgiela giellabesiin lea jagi 2016 rádjái leamašan oktiibuot badjel 80 máná, nuba giellabeassi lea bajásgeassán sullii 80 ođđa aná-rašgiela hálli.</p>
<p>Davvisámegielat giellabeassi, mii rahpasii Soađegili Vuohčus jagis 2007, lea váikkuhan ee. báikkálaš skuvlla oahpahusdillái. Vuohču skuvllas lea ovdal addon dušše sámegiela vierisgiela oahpahus. Oahpahus sámegillii álggahuvvui jagis 2007 ja dat lea joatkašuvvan das rájes.</p>
<p type="listitem">Nubbi sámiid ruovttuguovllu olggobeali giellabeassi rahpasii Oulus jagi 2015 álggus. Dat doaibmá seammá sajis Snellman-Mäntylä mánáidgárd-di davvisámegielat mánáidgárdejoavkkuin. Roavvenjárggas davvisáme-gielat giellabeassi rahppui jagi 2015 čakčat. Sámediggi lea čielggadan giellabeasi vuođđudanvejolašvuođaid maiddái eará gávpogiin.  Loga lasi anáraš- ja nuortalašgielaid dilis ja ealáskahttimis, sámegiela ja sámegielat oahpahusa dilis Suomas sihke giellabeassedoaimmas ja ea-miálbmotgielaid ealáskahttimis Aotearoas ja Havaijis.</p>
<p type="listitem">&lt; http://www.casle.fi/ &gt;</p>
<p type="listitem">&lt; http://www.samimuseum.fi/anaras/ &gt;</p>
<p type="listitem">&lt; https://www.youtube.com/watch?feature=player_embedded&amp;v=e0YcIkUoEhc &gt;</p>
<p type="listitem">&lt; https://www.youtube.com/watch?v=cGRHBlekfnk &gt;</p>
<p type="listitem">&lt; http://www.saaminuett.fi/ &gt;</p>
<p type="listitem">&lt; http://www.samimuseum.fi/saamjiellem/ &gt;33</p>
<p type="listitem">&lt; http://www.oulu.fi/giellagas/ &gt;</p>
<p type="listitem">&lt; http://www.sogsakk.fi &gt;</p>
<p type="listitem">&lt; http://www.kotus.fi/ &gt;</p>
<p type="listitem">&lt; http://www.samediggi.fi &gt; Toiminta &gt; Koulutus</p>
<p type="listitem">&lt; http://www.kohanga.ac.nz/ &gt;</p>
<p type="listitem">&lt; http://www.ahapunanaleo.org/ &gt;3.5. Elgå/ Svahken Sijte – lullisámegiela hálliid ođđa sohkabuolva33</p>
<p>Lullisámegiella hállojuvvo Norggas ja Ruoŧas. Árvaluvvo, ahte gielas leat buohkanassii sullii 500-800 hálli, geat ásset viiddis guovllus, dávjá guhkkin eret nubbi nuppis, máŋggain eanagottiin ja guovtti stáhtas. Sámi allaskuvlla dutkiprofessor Jon Todal árvala, ahte Norg-gas leat sullii 300 olbmo, geain lea buorre lullisámegiela dáidu. Olbmot, geat áddejit giela, leat goittotge eambbo. Dilli Ruoŧas lea sullii seammá.</p>
<p>Lullisámegiella meroštallojuvvo oktan vearrámusat áitatvuloš sámegiel-lan. Mánát eai jur šat oahpa lullisámegiela ruovttuin ja máŋgasat giel-lačeahpit gullet juo áhkuid ja ádjáid sohkabulvii. Elgå guovllu sápmelaš vánhemat ja Elgå skuvla ( <em type="italic">Elgå oppvekstsenter </em>) dahke ovttas álgaga Sámediggái lullisámegiela ealáskahttin- ja motive-renprošeavtta álggaheamis jagis 2000. Elgå guovlu lea lulimuš boazo-doalloguovllus Norgga Hedmarkas, Engerdala gielddas. Elgå lea okta lullisápmelaččaid guovddášguovlluin. Sámediggi juolludii prošektii ruh-tadeami viđa jahkái. Prošeakta álggii jagis 2001 ja nogai jagis 2006. </p>
<p>Elgå skuvla lei jo guhká fállan lullisámegiela oahpahusa nubbin giellan, muhto oahpahusa bohtosat eai duhtadan. Skuvlaguovddážis doaimmai sihke mánáidgárdi ja vuođđoskuvla, man vázze sihke sápmelaš ja dáža mánát. Sápmelaš oahppit bohte buohkat boazodoallobearrašiin. Elgå boazodoalloguovlu, <em type="italic">Svahken Sijte </em>, lea Norgga lulimuš boazodoalloguov-lu ja dat lea lahka Ruoŧa ráji Femund-jávrri nuorttabealde. Guovllu sáme-bearrašat identifiserejit iežaset nannosit lullisámegillii. Jon Todal, guhte <em type="bold">33 </em>Todal 2006 já 2007; Fjellheim 2014.3.5. Elgå/ Svahken Sijte – lullisámegiela hálliid ođđa sohkabuolva <em type="bold">34 </em>doarjjui, čuovui ja dokumenterii Elgå prošeavtta, goittotge dadjá, ahte nana buohtastuvvamis fuolatkeahttá, mánáid vánhemiid sohkabuolvvas lei eanáš passiiva gielladáidu ja lullisámegiella lei bearrašiid árgabeai-giella dušše hárve. Lullisámegiella lei máŋggaid mánáid áhkuid ja ádjáid vuosttaš giella, muhto sii eai lean goassige oahppan lohkat dahje čállit iežaset giela. Áhkuid ja ádjáid sohkabuolva ii lean maiddái šat 1960- ja 1970-loguin sirdán giela mánáidasaset. Mánáid vánhemiin muhtimat led-je studeren giela rávesolmmožin. </p>
<p>Mánáid vánhemat háliidedje, ahte mánát sáhtášedje bajásšaddat lullisá-megiela aktiiva geavaheaddjin ja guovttegielagin. Sihke Norgga ja Ruoŧa bealde lei fuomášuvvon, ahte mánát eai šatta aktiiva guovttegielagin, juos lullisámegiela oahpahus lea skuvllas dušše moadde diimmu vahkus.</p>
<p>Vánhemat háliidedje, ahte mánát sáhtášedje juksat árrabajásgeassima ja skuvlla doarjagiin doaimmalaš, dássedettolaš guovttegielatvuođa 10-ja-gát oahppageatnegasvuođaskuvlla áigge. Guovttegielagin bajásšaddan leige ođđa prošeavtta ulbmil. Oaivilin lei, ahte mánát sáhtášedje árraba-jásgeassima maŋŋá sirdašuvvat vuođđoskuvlla sámegielat oahpahussii.</p>
<p>Todal dadjáge, ahte guovttegielagin bajásšaddan ii leat goassige gullán norgalaš skuvlla árbevirolaš ulbmiliidda iige skuvla leat dan dihte ožžon ruhtadeami nana guovttegielat oahpahusmálliid čuovvumii. Dan dihte</p>
<p>Sámedikki doarjja lei prošeavtta vuođđudeapmái eallineaktu. Doarjja dárbbašuvvui sihke ođđa bargiid bálkkáheapmái, lasseskuvlema ordnemii ja skuvlla olggobealat aktiviteahtaid ruhtadeapmái. Sámedikki oktan ul-bmilin, go dat juolludii doarjaga prošektii, lei iskkadit ja ovddidit oahpa-husmálliid, maid sáhtášii ávkkástallat earáge mánáidgárddiin, skuvllain ja eará sámegielain. Sihke Elgå skuvla ja mánáid vánhemat čatnasedje nannosit prošektii ja prošeavtta jođiheaddjin barggai lullisámegielat Elin Fjellheim, guhte lei eret Svahken Sijte guovllus. Maiddái áhkut ja ádját čatnasedje prošektii resursaolbmon. Sii adde doibmii mávssolaš gielalaš ja kultuvrralaš máh-tu, dasgo sin álgogiella lei lullisámegiella ja sis buohkat ledje bajásšad-dan boazosápmelaš kultuvrras. Sámi allaskuvla fálai áššedovdamuša prošektii oba doaimma áigge. Maiddái Uppsala universitehta dutkit</p>
<p>Ruoŧas ja Oslo universitehta dutkit Norggas adde prošektii áššedovda-mušveahki ain muhtumin. Dutkit ee. konsulterejedje guovttegielatvuhtii ja giellalávgunoahpahussii laktáseaddji áššiin.</p>
<p>Prošeakta vulggii johtui mánáidgárddis, gos mánát ohppe sámegiela álggus guldaleami ja maŋŋá giela aktiivvalaš geavaheami bokte. Málle <em type="bold">35 </em>vuođđuduvai kommunikatiiva gielaoahppanvuohkái, mii lei geavahuv-von máŋggain gielalávgunprošeavttain birra máilmmi. Todal dadjá, ahte mánáidgárddiin geavahuvvon gielaoahppanvuohki muittuha buot eane-mus Aotearoa maoriid álgovuolggalaš giellabeassevuogádaga ( <em type="italic">Kōhanga </em></p>
<p><em type="italic">Reo </em>). Svahken Sijte sáhtiige atnit ávkin riikkaidgaskasaš fierpmádaga, man sámi organisašuvnnat ledje ovddidan jo guhká. Vánhemat dovde sihke Kōhanga Reo -lihkadusa ja Walesis lágiduvvon giellapolitihka jo guhká ovdal Elgå prošeavtta álgima. </p>
<p>Elgå skuvla galggai leat biras, gos mánát oahpašedje geavahit lullisáme-giela nu olu go vejolaš mánáidgárddi rájes. Vuosttaš hástalus lei gávdnat lullisámegielat bargiid, geat hálašedje mánáide oba áigge sámegiela.</p>
<p>Prošeavtta bokte lei bággu dahkat válljemiid, mat leat oahppásat máŋg-gain eará sajiinge. Galggaigo bargui válljet formálalaččat gelbbolaš bargi vai bargi, geas lei buorre lullisámegiela dáidu, muhto ii virggálaš gelbbo-lašvuohta. Ovdasadjái biddjojuvvui juohke muttus buorre giellamáhttu, ja juos eatnigielat bargi ii gávdnon, bargui válljejuvvui olmmoš, geas lei buorre nuppi giela máhttu.</p>
<p>Prošeavtta nubbi gáibádus lei, ahte doaimmas galggai leat čielga sápme-laš profiila. Elgå sápmelaš profiila mearkkašii boazodoallokultuvrii laktá-seaddji ja jagiáiggiid čuovvu bargguid čáhkadeami doibmii.</p>
<p>Doaimma gielalaš ulbmila, geavahit lullisámegiela buot doaimmain ja olles áigge, lei álggus váttis ollašuhttit, muhto dat šattai álkibun go doai-bma ovdánii. Sámegiela ii lean vejolaš geavahit juohke sajis, olles áigge iige buot skuvlaguovddáža bargiiguin. Dan dihte prošeakta meroštalai muhtin sámegielat domeanaid, gielageavahansajiid ja -dilálašvuođaid, main galggai jearggalaččat dušše sámástit. Okta skuvlalatnja nammaduv-vui lullisámegiela latnjan. Lanjas oaččui hállat dušše lullisámegiela. Juoh-ke gaskavahku mánát ja bargit vulge lagaš duoddarii, gos doarjjabáikin lei árbevirolaš lavdnjegoahti. Duoddaris sii hálle beare sámegiela. Dan lassin sámegielat dilálašvuođat ledje boradeamit ja iešguđetlágan dáhpáhusat ja gálledeamit. Prošeavttas barge maiddái olbmot, geat sámástedje olles áigge dilálašvuođas ja báikkis beroškeahttá.</p>
<p>Prošeavtta bokte maiddái mánáidgárddiin, skuvllain ja vánhemiin lei ve-jolašvuohta skáhppot lassedieđu guovttegielatvuhtii bajásšaddamis, me-todalaš jearaldagain ja strategiijain, maid vehkiin lei vejolaš nannet unna vehádatgiela geavaheami. Bargit oassálaste semináraide ja oahpásmuvve 3.5. Elgå/ Svahken Sijte – lullisámegiela hálliid ođđa sohkabuolva <em type="bold">36 </em>eará mánáidgárddiide ja skuvllaide, main geavahuvvui vehádatgiella. </p>
<p>Vánhemiidda ordnejuvvojedje giellagurssat, vai sii sáhtášedje čuovvut ja doarjut mánáideaset bajásšaddama guovttegielagin. Máŋggat vánhemat ealáskahttigohte iežaset gielladáiddu aktiivvalaččat. Todal dadjá goittot-ge, ahte eanaš mánát hálle prošeavtta loahpas lullisámegiela buorebut go sin vánhemat.</p>
<p>Mánáid gielladáiddu ovdáneapmi árvvoštallojuvvui prošeavttas jeargga-laččat. Árvvoštallama dagai álggos váttisin dat, ahte ii lean vejolaš diehtit makkár gielalaš dáidduid mánáin sáhtii vuordit. Lullisámegiela várás eai lean mangelágán giellaiskosat. Prošeavttas ráhkaduvvui ođđa skovvi gielalaš árvvoštallama várás ja dainna gielladáiddu čuovvun šattai sys-temáhtalaš. Bargit registrerejedje mearreáiggiid mánáid gielalaš dáidduid ovdáneamis. Álggus registreren vuođđuduvai dárkkodeapmái. Go mánát sturro, bargit dahke muituimerkejumiid mánáid sátnerájus sin ságastal-lamiid vuođul. Prošeavtta maŋimuš jagi áigge bargit báddejedje mánáid hállama guovtte earálágan dilálašvuođas. Báttit leat dasto maŋŋá burgo-juvvon teavsttaide ja analyserejuvvon.</p>
<p>Prošeavtta loahparaporttas gávnnahuvvo, ahte mánáid gielladáiddus leat indiviida earut, mat bohtet sin ahkejuohkašumis. Go prošeakta nogai, mánát áddejedje dábálaš lullisámegielat hállama. Sii eai ballan vástidit sámegillii, juos giinu jerái sis juoidá sámegillii. Sii baste maiddái bajás-doallat ságastallama lullisámegillii. Mánát hálle lullisámegiela dihto rá-vesolbmuiguin. Mánáid gaskasaš gulahallangiellan lei goittotge dárogiel-la. Mánát maiddái hálddašedje lullisámegiela nomeniid ja pronomeniid geavaheami ja máhtte oalle bures sojahit vearbbaid. Todal dadjá loahpa-raporttas, ahte mánát bastet geavahit lullisámegiela kommunikašuvnna giellan, vaikko sin giella lea ain oktageardán. Mánáid jurddašanvuohki lullisámegiela ektui lei positiiva eaige sii vásihan sámásteami mange láh-kai váttisin.</p>
<p>Vuođđu guovttegielagin šaddamii lei huksejuvvon, muhto prošeakta bisttii dušše vihta jagi. Mánát, geat ledje mielde mánáidgárddi lulli-sámegielat prošeavttas, leat ožžon skuvllas oahpahusa lullisámegillii máŋggain oahppoávdnasiin. Sámegielat oahpahus joatkašuvvá das fuo-latkeahttá, ahte Elgå skuvla heaittihuvvui čakčat 2012 ja Svahken Sijte mánát sirdašuvve Engerdala skuvlii. Maiddái ođđa skuvla bajásdoallá do-meanaid, mat laktásit sámegiela geavaheapmái. Ovdamearkka dihte bo-radeami oktavuođas Elgå mánát ja nuorat boradit ovttas ja dalle oktasaš giellan lea lullisámegiella. <em type="bold">37 </em></p>
<p>Guhkit áiggi ulbmilin galggašii Todala mielas leat dat, ahte mánát basttášedje oahppogeatnegasvuođaskuvlla maŋŋá hállat seammá bures sihke lullisáme- ja dárogiela. Vejolašvuohta čuovvut nana guovttegielat oahpahusmálle lea gitta lasseruhtadeamis ja nu maiddái politihkalaš mearrádusdahkkiin. <em type="italic">”Lea Norgga ráđđehusa geatnegasvuohta čađahit po- </em><em type="italic">litihka, mii dorvvasta lullisámegiela seailuma aktiiva giellan boahtteáig- </em><em type="italic">gis.34” </em></p>
<p type="listitem">Loga lasi lullisámegiela dilis ja giela ealáskahttimis:</p>
<p type="listitem">&lt; http://skuvla.info/skolehist/elga-n.htm &gt;</p>
<p type="listitem">&lt; http://saemiensijte.no/ &gt;</p>
<p type="listitem">&lt; http://sametinget.se/1084 &gt;</p>
<p type="listitem">&lt; http://www.samer.se/1189 &gt;</p>
<p type="listitem">&lt; http://modersmal.skolverket.se/samiska/ &gt;</p>
<p type="listitem">&lt; http://www.hint.no/studietilbud/studier_i_soersamisk_spraak_og_kultur &gt;</p>
<p type="listitem">&lt; http://www.sprakochfolkminnen.se/om-oss/nyheter-och-press/nyhetsarkiv/nyheter-2014/2014-03-13-minoritetslagen-raddade-sydsamiskan.html &gt;</p>
<p type="listitem">&lt;http://www.valentin.uu.se/?tarContentId=302418&amp;rssTar-get=189072&amp;rssTitle=&amp;newsDetailSiteNodeId=61774&amp;newsListSi-teNodeId=52560&amp;showLeadIn=true &gt;. 3.6. Saemesth Dle! Lullisámegiella giellalávgunleairras35</p>
<p>Lullisámegielat oahpahus lea uhcán ja giella oahppahuvvo skuvllain eanaš vuosttaš dahje nuppi giela oahppoávnnasin moadde diim-mu vahkus. Lullisámegiella lea vuosttažin ohppojuvvon eatnigiel-lan dušše hárve mánáin ja nuorain. Lohkanbaji 2010-2011 áigge</p>
<p>Norgga vuođđoskuvllain 19 oahppi ožžo oahpahusa lullisámegillii. 72 oahppi ožžo lullisámegiela oahpahusa oahppoávnnasin (fágan).36 Ruoŧas eai leat oažžumis dárkilis statistihkat, muhto oahppiid mearri lea árv-vusnai sullii seammá go Norggas. Lullisámegiela guovllus leat guokte 34 Todal 2006, 157. <em type="bold">35 </em>Labba 10.11.2010; Kuoljok 9.12.2010; SamS 2012; Fjellgren &amp; Huss 2013; SR </p>
<p>Sameradion 26.11.2013. <em type="bold">36 </em>Sámi allaskuvla 2011, 26-27.3.6. Saemesth Dle! Lullisámegiella giellalávgunleairras <em type="bold">38 </em>earenomáš sámeskuvlla, nubbi Deartnás ( <em type="italic">Tärnaby </em>) Ruoŧas ja nubbi Ár-borddes ( <em type="italic">Hattfjelldal </em>) Norggas37. </p>
<p>Deartná sámekuvllas guhká bargan Sigrid Stångberg lea okta dain lul-lisámegiela oahpaheaddjiin, geat ovddidišgohte ođđalágan oahppan-vejolašvuođaid lullisápmelaš mánáide. Riikkaviidosaš njuolggadusaid mielde sámeskuvla vástida das, ahte oahppit máhttet guđa vuosttaš skuvlajagi maŋŋá hállat, lohkat ja čállit sámegiela. Stångberg mielas ulbmiliid lea váttis juksat dilis, mas sihke oahpaheaddjiin, oahppoma-teriálain ja giellageavahanvejolašvuođain lea vátnivuohta. Lunddolaš giellageavahanbirrasat eai jur leat skuvlla olggobealde ja stuorra oassi rávesolbmuid ahkeluohkás ii šat hála álgogielaset. Dárbbašuvvojedje beaktilut oahppanvuogit ja seammás vuogádagat, mat movttiidahtášed-je nuoraid oahppat lullisámegiela.</p>
<p>Ruoŧa sámeskuvllaid stivra, <em type="italic">SamS </em>, álggahii lohkanbaji 2008-2009 álggus golmmajagát lullisámegiela giellalávgunprošeavtta Saemest Dle! ( <em type="italic">Hála </em><em type="italic">sámegiela! </em>). Prošeakta álggahuvvui ovttasbarggus Norgga Norlándda fylkkain ( <em type="italic">Nordland fylke </em>). Prošeakta oaččui ruhtadeami EU-prográmma </p>
<p>Interreg IV A Nord bokte ja dat ollašuhttojuvvui nu, ahte Ruoŧa ja Norg-ga 11-14-ahkásaš sámenuoraide lágiduvvojedje guhtta giellalávgun-leairra, guokte juohke prošeaktajagi áigge. Leairraide oassálasti mánáin buohkat ohppe vuođđoskuvllas lullisámegiela. Leairrat lágiduvvojedje vuoruid mielde Ruoŧa ja Norgga bealde. SamS lei ráhkkanan sullii 20 oahppái, muhto juo oassálastinmokta heahkastuhtii lágideaddjiid. Leair-raide oassálaste oktiibuot 40 nuora, geat bohte hui viiddis guovllus.</p>
<p>Giellalávgunleairrat biste ain ovtta vahku hávil. Leairraid prográmma vuođđun ledje sápmelaš kultuvra ja árbevierut. Temát ledje sápmelaš musihka sierra hámit, sápmelaš girjjálašvuohta, duodjeárbevierru, boa-zodoallu, guolásteapmi, sámiid historjá ja luonddu dovdamuš. Leair-rain mánát maiddái valáštalle ja málestedje. Prinsihppan lei, ahte buot doaimmaid giellan lei lullisámegiella, man geavahedje sihke nuorat ja gávcci oahpaheaddji, geat barge giellalávguma jođiheaddjin. Juohke leairras oahpásmuvvui maiddái báikkálaš lullisápmelaš kultuvrii ja giel-lačehpiide. Snåasas leairra oassálastit ožžo iežasgielat oahpistuvvon <em type="bold">37 </em>Árborde sámeskuvla lea doaibman guovddážin, mii lea lágidan sámegiela gáiddusoahpahusa ja giellalávgunleairraid. Gáiddusoahpahus vuođđuduvvá oahpahusláhkii, mii dahká vejolažžan molssaevttolaš oahpahusvugiid, juos lagašoahpahusa lágideapmi ii leat vejolaš. Skuvlla boahttevuohta lea goittotge eahpesihkkar daningo Norgga Stuorradiggi mearridii jagi 2015 loahpas, ahte skuvla heaitihuvvo, &lt; http://www.nrk.no &gt; (9.12.2015). <em type="bold">39 </em>galledeami báikkálaš birrasii. Deartnás sii oahpásmuvve duojáriidda, geat muitaledje iežaset eallimis ja dujiin skuvlamánáide. Idres leairra oassálastit besse gullat báikkálaš máinnastanmeaštára máidnasiid ieža-set gillii. </p>
<p>Patricia Fjellgren ja Leena Huss mielas riikkaid rájáid rasttildan giella-bargu mearkkašii ođđalágan ovdáneami. Sámegielat birrasa, ođđa giellaarena riegádeapmi lei mearkkašahtti vásáhus buohkaide, dasgo lullisámegiela geavahanvejolašvuođat leat uhcán. Oahppiide lei somás vásáhus leahkit mielde stuorra seammáahkásaččaid lullisámegielat joavkkus. Olu dábálut lea, ahte lullisámegiela (nugo maiddái earáid sá-megielaid) oahppi lea juogo okto dahje hui unna joavkkus ovttas iežas oahpaheaddjiin.</p>
<p>Sihke skuvlamánát, oahpaheaddjit ja leairraide oassálastán astoáiggeba-gadallit ovddidedje dáidduideaset. Oahppiin lei sáhkkiivuohta oahppat giela ja ođđa áššiid. Maiddái dakkár oahppit, geat eai lean ovdal sámás-tan geavahišgohte aktiivvalaččat giela ja jerre sániid oahpaheaddjiin ja eará oahppiin, geain lei buoret gielladáidu go sis.</p>
<p>Oahppan giellalávgumis lei kommunikatiiva, mii oaivvildii dan, ahte giel-la ohppojuvvui ovdasajis guldaleami, hállama, ságastallama ja bargguid bokte. Giela oahppamis deaddu lei sisa beassamis gillii iige nuge lohka-mis dahje giellaoahppanjuolggadusain, vaikko oahppodiimmutge ledje.</p>
<p>Nuorat ožžo ođđa ustibiid miehtá lullisámegiela guovllu ja sin sápmelaš identitehta ja seammás motivašuvdna giela oahppamii nanosmuvai.</p>
<p>Oahpaheaddji jurddaboađus prošeavtta maŋŋá: <em type="italic">”Giellalávgun ovttas for- </em><em type="italic">mála oahpahusain juksá ulbmila - doaimmalaš guovttegielatvuođa. Dát </em><em type="italic">lea min vásáhus, muhto gaskkaldumit ja boatkagat hehttejit mihttomear- </em><em type="italic">rái joavdama!38” </em></p>
<p>SamS lea mearridan lágidit giellalávgunleairraid jearggalaččat golbma jagi. Doaibma lea maiddái viiddiduvvon nu, ahte dat guoská buot skuvllas oahpahuvvon golmma sámegiela. Jagis 2014 davvisámegiela giellalávgunleaira lágiduvvui Girona Nihkkáluovttas, julevsámegiela giel-lalávgunleaira Johkamohkis ja lullisámegiela giellalávgunleaira Deartnás.</p>
<p>Leairraide oassálaste buot Ruoŧa viđa sámeskuvlla 5. luohká oahppit ja gielddalaš skuvllaid oahppit, geat ožžo integrerejuvvon sámeoahpa-husa. Integrerejuvvon sámeoahpahus lea oassi sámeskuvllaid doaimma. <em type="bold">38 </em>Sigrid Stångberg 16.6.2014: &lt; https://www.youtube.com/user/Sameskolstyrelsen &gt;.3.6. Saemesth Dle! Lullisámegiella giellalávgunleairras <em type="bold">40 </em></p>
<p type="listitem">Dat oaivvilda sámegiela ja sápmelaš kultuvrra integrerema gielddalaš vuođđoskuvllaid oahpahussii. SamS dahká jahkásaččat gielddaiguin soahpamuša integrerejuvvon sámeoahpahusa lágideamis. Dat oažžu doaimma várás stáhtadoarjaga. Loga lasi giellalávgunleairrain ja Ruoŧa sámeskuvllaid doaimmas:</p>
<p type="listitem">&lt; http://www.sameskolstyrelsen.se &gt;</p>
<p type="listitem">&lt; https://www.youtube.com/user/Sameskolstyrelsen &gt;.3.7. Anárašgiela dievasmahttinskuvlejupmi – ođđa bargoahkásaččaid giellasohkabuolva riegáda39</p>
<p>Anárašgiela giellabeassedoaibma álggahuvvui jagis 1997 ja skuv-laoahpahus anárašgillii čakčat 2000. Dát guktot mearkkašedje olu anárašgiela geavaheapmái ja giela leahkimii, muhto dat eai vel dáhkidan giela ealáskeami joatkašuvvama eaige giela seailu-ma ja ovdáneami boahttevaš jagiin. Giellabeassemánáin ja anárašgielat skuvlla vázzán mánáin eai lean jur eará vejolašvuođat geavahit gielaset go giellabeasis, skuvllas ja muhtin ruovttuin. <em type="italic">”Mánát dárbbašedje buriid </em><em type="italic">sámegielmáhtolaš oahpaheaddjiid, giellabeasseoahpaheaddjiid, oahppa- </em><em type="italic">materiálabargiid, mediasuorggi čehpiid, astoáiggebagadalliid jna.40” </em>Lei jáhkkimis, ahte mánáid ja nuoraid anárašgiela dáidu rievddašii passiiva gielladáidun moatti jagis, juos skuvlaoahpahus ii lágiduvvošii maiddái bajit jahkeluohkáide, juos anárašgielat mánáid mearri bážášii hui unnin dahje juos giellageavaheapmi ii juvssašii ođđa almmolaš eallima viido-dagaid. </p>
<p>Giellabesiid meari lasiheapmi livččii lasihan anárašgielat mánáid meari.</p>
<p>Anárašgielat oahpahusa lasiheapmi livččii sihkkarastán giela ovdánea-mi joatkašuvvama vuosttaš skuvlajagiid maŋŋá. Guktuid ollašuvvama esttii goittotge dat, ahte eai lean anárašgielat oahpaheaddjit eaige árra-bajásgeassinbargit. Sámi oahpahusguovddáš, Lappi geasseuniversitehta ja <em type="italic">Anarâškielâ servi </em>lágidedje 1980- ja 1990-loguin rávesolbmuide oaiv-vilduvvon giela álgogurssaid sihke lohkan- ja čállingurssaid anárašgiela eatnigielagiidda. Máŋggat gursaplánat gopmánedje váttisvuhtii gávdnat oahpaheaddji. <em type="bold">39 </em>Pasanen 2010 já 2014; Olthuis 2003, 2008 já 2011; Olthuis et al. 2013; Moilanen 2014. <em type="bold">40 </em>Pasanen 2014, 300. <em type="bold">41 </em></p>
<p>Rávesolbmuide oaivvilduvvon anárašgiela intensiiva dievasmahttin-skuvlejupmi vulggii johtui anárašgielat servoša oktasaš fuolas ja mielas čatnasit giela ealáskahttimii. Albma mohtorin dás bargagođii sápme-laččaid oahpahushistorjjá vuosttaš anárašgielas nákkáhallan Marja-Liisa</p>
<p>Olthuis41.Son vuođđudii Anarâškielâ servi oktavuhtii dutkanjoavkku, mii plánegođii rávesolbmuide oaivvilduvvon skuvlejumi sisdoaluid ja vuogá-dagaid, válmmaštit skuvlejumis dárbbašuvvon oahppomateriálaid, rekry-teret skuvlejupmái sihke oahppiid ja oahpaheaddjiid ja háhkat ruhta-deami. Okta dehálaš jearaldat lei, geat livčče dat rávesolbmot guđet livčče gergosat čatnasit giela ealáskahttimii ja, geaid galggašii oažžut mielde skuvlejupmái?</p>
<p>Olthuis muitala barggu álgomuttu birra jagis 2013 almmustahtton girj-jis, man son lea čállán ovttas Suvi Kiveläin ja Tove Skutnabb-Kangasiin.</p>
<p>Girjái leat dokumenterejuvvon jagiin 2009-2010 ollašuhttojuvvon skuv-lenprošeavtta duogážat ja duohtan šaddan. <em type="italic">”Time was a crucial factor </em><em type="italic">in extending the language community; the enlargement had to hap- </em><em type="italic">pen rapidly before the immersed children began to lose their language </em><em type="italic">skills.42” </em>Olthuis gávnnahii, ahte ii lean áigi vuordit anárašgielat oahpa-headdjiid válmmaštuvvama dábálaš ortnega mielde. Nappo ii lean áigi sáddet nuoraid oahpaheaddjioahpuide ja vuordit sin gárváneami. Oulu universitehtas lea jagi 2001 rájes leamašan vejolašvuohta čađahit aná-rašgiela vuođđo- ja ávnnasoahpuid, muhto ođđa oahpaheaddjit eai leat gárvvásman. Dannego juo guokte sohkabuolvva leat massán anáraš-giela, eai 18-25-ahkásaš anárašgiela hállit jur lean. <em type="italic">”Further, this young </em><em type="italic">generation had the whole world open to them in terms of choosing their </em><em type="italic">future professions, so it was not realistic to hope that this handful of indi- </em><em type="italic">viduals would all want to become school teachers or kindergarten teach- </em><em type="italic">ers, which was precisely what the AS language programme required.43” </em></p>
<p>Skuvlenprošeavtta álggaheapmái golai measta golbma jagi dan maŋŋá go jurdda prošeavttas lei riegádan. Ovdal prošeavtta álgima Olthuis lági-dii anárašgiela gielaealáskahttingurssa neahtas. Gursii oassálaste máŋg-gat giela dutkit, geain muhtimat barge čakčat 2009 álggahuvvon skuv-lema oahpaheaddjin. Dutkanjoavku, mii lei plánemin skuvlema ja, masa gulle Olthuisa lassin Annika Pasanen ja Irmeli Moilanen, ásahii skuvlemii beassamii garra kriteriijaid. Ulbmilin lei oažžut intensiivaskuvlema bokte ovtta lohkanbaji áigge ii-eatnigielat hálliin ođđa giela sirdiid. Skuvlen oaivvilduvvui rávesolbmuide, geain lei allaskuvladási skuvlejupmi ja geat sáhtášedje sirdit giela ovddosguvlui iežaset barggus. Boahttevaš stu- <em type="bold">41 </em>Olthuis nákkáhalai Oulu universitehtas anárašgielat šládjanamahusain jagis 2007. <em type="bold">42 </em>Olthuis et al. 2013, 8 (sitáhta Olthuisa teavsttas). <em type="bold">43 </em>Seammá, 9.3.7. Anárašgiela dievasmahttinskuvlejupmi – ođđa bargoahkásaččaid giellasohkabuolva riegáda <em type="bold">42 </em>deanta galggai juo ovddalgihtii máhttit vieris gielaid ja leat čatnašuvvan guvlui, millosit maiddái anáraš servošii. Dan lassin skuvlejumi oassálasti galggai leat doarvái boares, vai son beasašii geavahišgoahtit giela iežas ámmáhis dálán, muhto nuppe dáfus doarvái nuorra, vai sus livčče vel bargojagit ovddabealde. Oahppiid válljemii oassálasttii maiddái psykolo-ga, gean vehkiin sihkkarastojuvvui ohcciid motivašuvdna giela oahppamii ja dan buorrin bargamii. </p>
<p>Skuvlejupmái válljejuvvojedje oktiibuot 17 rávesolbmo, geaid joavkkus ledje ee. oahpaheaddjit, árrabajásgeassinbargit, doaimmaheaddjit, báhp-pa ja eará surggiid ámmátolbmot. Sullii bealli oahppiin ledje anáraččat, bealli suopmelaččat. Pasanen doallá dán ii-anárašgielagiid integrerema giellaservošii oktan anárašgiela ealáskeami earenomášvuođain ja giev-ravuođain 44. Anáraččat leat sávvan buresboahtima juohkehažžii, gii lea háliidan oahppat anárašgiela ja oahppat dovdat anáraš kultuvrra.</p>
<p>Skuvlen bisttii ovtta lohkanjagi, dannego oahppit ožžo sihkarvuođain virgeluomu iežaset bargguin ovtta jahkái. Anarâškielâ servi dutkanjoavku vástidii prošeavtta ekonomalaš ja doaimmalaš koordineremis ja oahpa-husa geavatlaš ordnemiin seammás go dat rekryterii oahppiid ja oahpa-headdjiid. Oulu universitehta Giellagas-instituhtta válljii oahppiid, lágidii oahpahusa ja vástidii dan sisdoaluin. Teoriijaoahpahus lágiduvvui oba áigge seammá báikkis, Sámi oahpahusguovddážis ( <em type="italic">SOGSAKK </em>) Anárjávrri gáttis. </p>
<p>Prošeavtta skuvlenprográmma plánejuvvui fuolalaččat nu, ahte dasa hei-vehuvvojedje eará guovllus máilmmis ovddiduvvon giela ealáskahttima ja oahppama vuogit. Dákkárat ledje ee. Californias geavahuvvon giella-meašttir-oahppi-prográmma ( <em type="italic">Master-Apprentice programme </em>), dievaslaš giellalávgun ( <em type="italic">total immersion </em>), oassálas giellalávgun ja guovttegielat oahpahus ( <em type="italic">partial immersion and bilingual education </em>), prográmmat, maid vuođđun lea searvvuš ( <em type="italic">community-based programmes </em>) ja málle giela dokumenteremii ( <em type="italic">a language documentation model </em>). Skuvlenprográmma ulbmilin lei sierra surggiid ámmátolbmuid giela oahppan nubbin giellan nu, ahte sii basttášedje geavahit anárašgiela iežaset bargguin ja sirdit dan ođđa hálliide skuvlema maŋŋá (L2 <em type="italic">speaking professionals as lan- </em><em type="italic">guage transmitters </em>). Skuvlemii válljejuvvon ámmátolbmot dárbbašedje iežaset bargguin earenoamážit kommunikatiiva giellamáhtu ja dan sivas kommunikatiiva oahpahusmálle lei dehálaš rollas oahpahusas.45 <em type="bold">44 </em>Pasanen 2015. <em type="bold">45 </em>Olthuis máinnaša (2013, 35–36) skuvlenprográmma huksema deháleamos gáldun čuovvovaš dujiid, mat leat máinnašuvvon dán raportta gáldolisttus: Baker 2006, </p>
<p>Grenoble &amp; Whaley 2006 ja Hinton 2002. <em type="bold">43 </em></p>
<p>Oahpahusa viidodahkan šattai oktiibuot 64 akademalaš oahppočuoggá ja oahppit ledje virggálaččat Oulu universitehta oahppit. Oahpuin ovt-tastuvvojedje universitehta teorehtalaš oahput, mat ledje ávnnasoahpuid rádjai, ja doaimmalaš oasit, maid vuođđun lei sámi searvvuš. Skuvlenpro-grámmas hápmašuvai ná erenoamáš anárašgiela akademalaš giela oah-pahusa (nugo giellaoahppa, čállin, jietnadatoahppa, jorgaleapmi, sátne-ráhkadeapmi, giellaplánen ja anárašgiela suopmanat), kommunikatiiva oahppama ja iehčanas oahpuid ollislašvuohta. Iehčanas oahppun šadde ee. girkolaš teavsttaid sihke sálmmaid ja árrabajásgeassinteavsttaid jorgalusat, ođđa oahppomateriálat, artihkkalat anárašgielat bláđđái (Anarâš-lostâ), suopmelaš lávlagiid jorgalusat ja oanehisfilmmat. Skuvle-ma akademalaš oahpuid váldooahpaheaddjin barggai Petter Morottaja, guhte lea okta dan njealjásis 1980-logus riegádan anárašgiela eatnigiela-giin.</p>
<p>Doaimmalaš oasit sisttisdolle giellameašttirhárjehallama, (gč. čuovvovaš logu), kulturgurssaid ja giellahárjehallama anárašgielat bargosajiin. Bar-gohárjehallama ulbmilin lei guđege oahppi iežas suorgái laktáseaddji ámmátgiela ja sátneráju oahppan. Kulturgurssaid bokte oahppit oahpás-muvve ee. anárašgiela giellaservoša lahtuide, guolásteapmái, boazodol-lui, árbevirolaš borramušaide, duodjái, mediai, Anarâškielâ servi doibmii ja anáraččaid ja sin giela historjái ja dálá dillái. Árgabeaivválaš áššiid guoras (ee. guolásteapmi Anárjávrris ja duddjon) dáhpáhuvvan hárje-hallanperiodat bukte studeremii albma eallima dovddu ja čieŋalvuođa ja ledje seammás duođaštussan anáraččaid servoša viiddis čatnaseamis ja doarjagis prošektii. Kulturgurssaid lágidii Sámi oahpahusguovddáš.</p>
<p>Studeremis heivehuvvui giellalávgunmetoda nu, ahte sullii guovtti mánu geažes skuvlema álgimis sihke luohkkálanja ja hárjehallanperiodain áidna giellan lei anárašgiella. Oahpahus lágiduvvui ollislaččat lagašoah-pahussan.</p>
<p>Jagi bistán skuvlejumi maŋŋá anáraš searvvuš oaččui 17 ođđa aktiivvalaš giela hálli ja sirdi. Máŋgasat leat jearran, mo dat leamaš vejolaš. Ođđa giela oahppan ovtta jagi áigge gáibida rávesolbmos nana motivašuvnna ja čatnaseami. Moilanen máinnaša vihtta ášši, mat čilgejit prošeavtta bu-riid bohtosiid46: 1) Oahppiin lei doarvái áigi ráhkkanit skuvlemii. Juohkehaš gearggai smiehttat ja árvvoštallat iežas ulbmila ja oktavuođa anárašgillii ja dan, makkár giela geavaheaddji ja giela sirdi son šaddá; <em type="bold">46 </em>Moilanen 2014, 239–241 (dás ovdanbuktojuvvon oassi lea oanádus teavsttas). </p>
<p>Anárašgiela dievasmahttinskuvlejupmi – ođđa bargoahkásaččaid giellasohkabuolva riegáda <em type="bold">44 </em>2) Studerenáigásaš ekonomalaš dorvu dagai giela studeremii fokuserema vejolažžan. Oahppit besse diehtit, ahte sii leat válljejuvvon skuvlejupmái juo jagi ovdal skuvlema álgima, nuba sis lei doarvái áigi ordnet iežaset bargguid, ekonomiija ja bearašáššiid. </p>
<p>Skuvlema lágideaddji veahkehii ekonomalaš áššiid ordnemis ja kártii juohke oahppi vejolašvuođaid lágain meroštallojuvvon ekonomalaš doarjagiidda. Dan lassin prošeakta oaččui Suoma</p>
<p>Kulturruhtaráju veahkkeruđa, mainna áigáiboađu lei vejolaš vel sihkkarastit;3) Oahpaheaddjit ledje ámmátdáiddolaččat ja čeahpit, oahppoprográmma lei oktageardán. Oahpaheaddjit baste gulahallat oahppiiguin ja rievdadit oahpahusa doaibmavugiid ja metodaid dađe mielde go lei dárbu; 4) Oahppiin lei buorre oktavuođadovdu ja gulahallan. Dása váikkuhedje oahpuid álggus lágiduvvon joavkkuiduvvanbeaivi, man jođihii psykologa ja čađa studerenjagi lágiduvvon máhcahusságastallamat; 5) Studeantajoavku oidnui ja gullui jagi áigge Anáris ja anárašgiela giellaservošis ja sii dovdagohte leahkit oassin stuorát anárašgiela ealáskahttinproseassas.</p>
<p>Menestuvvamii váikkuhii sihkkarit maiddái dat, ahte skuvlen plánejuv-vui fuolalaččat, áiggil ja plánaid duohkin lei nana áššedovdamuš. Skuv-lenplána čállit oahpásmuvve eará máilmmis ovddiduvvon giela ealás-kahttinvugiide ja heivehedje daid nu, ahte dat ledje vuohkkasat anáraš servošii. Ovdamearkan buori ráhkkaneamis sáhttá máinnašit deaivvadea-mi prošektii rekryterejuvvon giellameaštáriiguin ja sin válbmen giella-meašttirhárjehallamii juo mánuid ovddalgihtii. Giellameaštáriid rekryte-ren ja ságastallamat singuin álge juo plánenmuttus, jagi ovdal skuvlema álggaheami.</p>
<p>Anárašgiela dievasmahttinskuvlenprošeavtta dovdat dál CASLE47-namain, čuovvumuššan viiddis álbmogiidgaskasaš fuomášumis. Olthuis mielde skuvlejupmi lihkostuvai nugo lei vurdojuvvon. <em type="italic">”Dahje rievtti mielde giel- </em><em type="italic">laservoša viidáneapmi lea leamašan johtilut go vurddiimet”, </em>son dadjá báikkálaš aviissa <em type="italic">Inarilainen </em>jearahallamis48. Go CASLE-prográmma nogai, </p>
<p>Anára skuvla oaččui golbma ođđa anárašgielat oahpaheaddji ja badje-luohkáid matematihka ja lohkanávdnasiid oahpahusa lei vejolaš addit <em type="bold">47 </em>Complementary Aanar Saami Language Education. <em type="bold">48 </em><span type="quote">”Vehádatgiela sáhttá ealáskahttit”</span>, Inarilainen 6.2.2013, 2. <em type="bold">45 </em>anárašgillii. Anárašgiela vierisgiela oahpahus álggii Avvilis, nu maiddái rávesolbmuide oaivvilduvvon anárašgiela ságastallanrieggát Avvilis Ja </p>
<p>Njellimis. Jagiin 2010 ja 2011 vuođđuduvvojedje guokte ođđa anárašgie-la giellabeasi, main barget CASLE-prográmmas válmmaštuvvan studeant-tat.</p>
<p>Skuvlenprošeakta ovddidii maiddái anárašgiela studerenvejolašvuođa rahpaseami universitehtas ja álkidahtii anárašgiela fierbmegurssaid lágideami Sámi oahpahusguovddážis. Okta mearkkašahtti boađus</p>
<p>CASLE-prošeavttas lea dat, ahte rávesolbmuide oaivvilduvvon olles skuvlajagi bisti giellaskuvlen lea joatkašuvvan Sámi oahpahusguovddážis.</p>
<p>Anárašgiela skuvlema váldooahpaheaddjin lea bargan jagiid 2009-2010 prošeavttas gárvvásmuvvan Anna Morottaja. Dan lassin oahpahus-guovddážis lea álggahuvvon seammálágán nuortalašgiela ja -kultuvrra oahppolinjá.</p>
<p>CASLE-prográmma lea váikkuhan maiddái evangelalaš-luteralaš girku doaimmaide. Go sámebáhppa (maŋŋelis Anára girkohearrá), Tuomo</p>
<p>Huusko, gárvvásmuvai skuvlenprošeavttas, lea anárašgiella šaddan lund-dolaš oassin girkolaš doaimmahusain ja searvegotti doaimmas. Skuvle-ma áigge vuođđuduvvui maiddái anárašgielat lávlunjoavku Koškepuško ( <em type="italic">goikaduvvon hávga </em>) ja anárašgillii jorgaluvvon populáramusihkkabihtáid čoakkáldat. </p>
<p>Skuvlenprošeavtta okta ulbmil lei dokumenteret anáraččaid eallima ja giela. Yle Sámi doaimmaheaddji Anneli Lappalainen govvii prošeavtta áigge sullii 142 diimmu materiála, mii lea maŋŋá vurkejuvvon systemáh-talaččat ja dat lea boahttevaš anárašgiela oahppiid geavahusas.</p>
<p type="listitem">Loga lasi anárašgiela dievasmahttinskuvlejumis  2009-2010:</p>
<p type="listitem">Complementary Aanar Saami Language Education 20 Luuvâ lase anarâškielâ tievâsmittemškovliittâshaavâst 2009-2010: 09-2010 &lt; http://www.casle.fi/ &gt;</p>
<p type="listitem">Oanehis filbma Uđđasist šoddâm/ Reborn &lt; https://www.youtube.com/watch?feature=player_embedded&amp;v=e0YcIkUoEhc &gt;.</p>
<p>Anárašgiela dievasmahttinskuvlejupmi – ođđa bargoahkásaččaid giellasohkabuolva riegáda <em type="bold">46 </em><em type="bold">3.8. Giellameaštárat giela ja kulturdieđu sirdin49 </em></p>
<p>Jurdda giellameaštáriid geavaheamis ođđa giela oahppamis ii leat ođas. Giellameaštáriid geavahedje dolin (1800- ja 1900-loguin) ee. sámeguovllu báhpat ja gielladutkit, geat ledje boahtán máddin</p>
<p>Sápmái dikšut iežaset virggiid. Giela oahppi ja giellameašttir, guhte lei dávjá boarrásut ja njuovžilis eatnigiela hálli, leigga olu ovttas. Giela oahppan doalvvui muhtin dáhpáhusain ovdal dokumenterekeahtes giela vuosttaš girjjálaš čállosiidda ja girjegiela ovddideapmái.</p>
<p>Nubbi beakkán giellameašttir-oahppi-málle ovddiduvvui 1990-logu Ca-lifornias, Amerihkás ( <em type="italic">Master-Apprentice programme </em>) ealáskahttit guovllu unna ja áitatvuloš eamiálbmotgielaid, main ii lean girjegiella iige máŋ-gelágan virggálaš sajádat. Californialaččaid ovddidan giellameašttirvuo-gádat earrána CASLE-prošeavttas das, ahte giela oahppan dáhpáhuvvá álggu rájes giellameaštára luhtte iige oahppi máhte giela ovddalgihtii ollenge. </p>
<p>Sámi servoša gielaealáskahttinbarggus giellameašttir-oahppi-vuohki váldojuvvui vuosttažin atnui ovddit logus govviduvvon anárašgiela rá-vesolbmuid skuvlenprošeavttas. Giellameašttirhárjehallan heivehuvvui anárašgillii ja anáraš giellaservošii ja lea šaddan bissovaš oassi anáraš- ja nuortalašgielaid rávesolbmuid skuvlejumis.</p>
<p>Anárašgiela rávesolbmuid skuvlenprošeavttas giellameašttirhárjehallan álggahuvvui sullii njeallje mánu geažes skuvlema álggus. Ovdal dan oahppit ledje čađahan njeallje mánu guhkkosaš akademalaš ja doaim-malaš ollesbeaivválaš oahpuid. Sii ledje maiddái guovtti vuosttaš oahp-pománu maŋŋá molson oahpahusgiela dahjege sirdásan anárašgiela giellalávgunoahpahussii. Buot oahppit ledje juo oahppan geavahit aná-rašgiela árgabeaivvi ságastallamiin. Giellameaštárat ja sin oahppit sáhtte ieža mearridit deaivvademiid sisdoaluid, go fas Californias ovddiduvvon málles deaivvadeamit plánejuvvojedje ovddalgihtii meroštallojuvvon ságastallantemáid vuođul ja vuosttaš deaivvadeamit fokuserejedje vuođđosátneráju oahppamii, láhttagillii ja juoba stohkosiidda. <em type="italic">”Vehá </em><em type="italic">seammá láhkai go giellabeasis doaibmat.50” </em><em type="bold">49 </em>Hinton 2002; Pasanen 2010 já 2014; Kalla 2010; Olthuis et al. 2013; Sámediggi (Ruoŧŧa) 2013b. <em type="bold">50 </em>Pasanen 2010, 5. <em type="bold">47 </em></p>
<p>Anárašgiela giellameaštárat ledje oktiibuot 22. Stuorámus oassi sis ledje dábálaš anárašgiela eatnigiela hállit. Sin lassin giellameaštárin barge guhtta giela ámmátolbmo, geat geavahedje anárašgiela iežaset barg-guin. Stuorámus oassi giellameaštáriin ja oahppit čoahkkanedje oktii ovdal go albma giellameašttirdeaivvadeamit álge. <em type="italic">”Deaivvadeapmi lei </em><em type="italic">gelddolaš, go giela moadde mánu hárjehallan oahppit muitaledje iežaset </em><em type="italic">birra anárašgillii giellameaštáriidda51”, </em>čállá Anne-Marie Kalla giella-meašttirhárjehallama gieđahalli prošeaktaraporttas. Juohke oahppis ledje oktiibuot 10-14 giellameašttirbeaivvi. Juohkehaš lei giellameaštáriid luht-te unnimustá 70 diimmu. Dávjá oahppi deaivvadii 3-5 giellameaštáriin, nappo son finai ovtta dahje guovtti meaštára luhtte moanaid gerddiid. </p>
<p>Giellameašttirdeaivvademiin leigga dávjá guovttis oktanaga, muhtimin juoba golmmas.</p>
<p>Giellameašttirdeaivvadeamit lágiduvvojedje dábálaččat giellameaštáriid ruovttuin, šiljuin ja lagašbirrasis. Deaivvademiid gaskkain lágiduvvojedje oktasaš dilálašvuođat, main ságastallojuvvui giellameašttirbeivviid bir-ra. Dasa lassin meaštárat bovdejuvvojedje dáhpáhusaide, maid oahppit ledje lágidan. Dákkárat ledje ovdamearkka dihte anárašgielat lávluneah-kedat, anárašgiela <span type="quote">“gielaealáskahttima áhččái”</span> Matti Morottajai ordne-juvvon ávvudoalut go son lei vihahuvvon universitehta gudnedoavttirin ja borgemánus 2010 lágiduvvon oahppiid válmmaštuvvandoalut. Giella-meaštáriidda máksojuvvui unna buhtadus barggus. Giellameaštárat ledje skuvlejuvvon iežaset bargui jo olu ovdal skuvlema álggu ja sii dihte, ahte oahppiid galledemiid giellan livččii dušše anárašgiella. Giellameašttir-periodaid lágideaddji válddii oktavuođa giellameaštárii sullii vahku ovdal giellameašttirbeaivvi ja oahppi ieš vel moadde beaivvi ovdal deaivvadea-mi.</p>
<p>Giellameašttirhárjehallamis dehálaš áššit ledje friddja ja spontána ságastallan sihke kultuvrra ja árbedieđu sirdin muitalusaid ja ovttas buđaldeami bokte. Giellameašttirhárjehallamis juohkehaš ovddidii iežaset giela hállandáidduid, viiddidii iežaset sátneráju, dadjanvugiid, oahpai olu anáraččaid historjjás, kultuvrras ja árbevieruin – ja oahpai dovdat dálá anáraš servoša ja anárašgiela guovlluguovdasaš suopman-erohusaid.</p>
<p>Geavadagas buot dát dáhpáhuvai ee. nu, ahte meaštárat oahpahedje ja čájehedje árbevirolaš bargguid nugo ovdamearkka dihte dujiid ja dudd-joma, guolásteami, boazobargguid, rievssatgielaid ráhkadeami ja oahp-pama, anárašgávtti gárvodeami jna. Muhtin háliidii čájehit oahppiide boares sieidebáikki dahje iežas riegádanruovttu. Okta buot dábáleamos <em type="bold">51 </em>Kalla 2010, 1.3.8. Giellameaštárat giela ja kulturdieđu sirdin <em type="bold">48 </em>temáin lei boares čuovgagovaid geahčadeapmi, mii bovttii millii máŋg-galágan máidnasiid ja muitalusaid dološáiggiin. Suvi Kivelä muitala, ahte giellameaštárat ledje duhtavaččat go besse muitohallat ´váimmuset gillii´: <em type="italic">”They had the urge and a strong will to keep their stories alive by telling </em><em type="italic">them to us. We students, the Apprentices, were hungry to hear them.52” </em></p>
<p>Giellameašttirhárjehallamis lei erenomáš mearkkašupmi oahppiide, geaid iežaset duogáš ja máttut ledje anáraš sogain. Máŋgasat gávdne giellameašttirhárjehallama áigge osiid, mat ledje váilon sin persovdna-historjjás: <em type="italic">”Visiting AS elders was like putting together a puzzle of my past. </em></p>
<p><em type="italic">I was constantly constructing and exploring my Saami identity through </em><em type="italic">their stories.53” </em>Anáraš giellaservoša olggobealde boahtán oahppit fas vásihedje, ahte sin dohkkehedje anáraš servošis, mii anii árvvus sin giela oahpahallama ja figgamuša sirdit anárašgiela maiddái ođđa sohkabulvii. </p>
<p>Oahppiide, geain lei anáraš guoibmi ja mánát, lei dehálaš oažžut giella-meaštáriin dieđu bearraša iežas sogas ja lagaš olbmuin ja diená čatnasit sámi servošii. Giellameaštárat ledje maiddái ilus go besse hállat iežaset gillii ođđa ol-bmuide. Okta giellameašttir dadjá, ahte ii jurddašan jahki dassái, ahte son oba duosttašii šat sámástit: <em type="italic">”Dál go dinguin lean beassan hállat, lean </em><em type="italic">fuomášan, ahte vuoi go dat lea somá, go beassá fas geavahit iežas eatni- </em><em type="italic">giela. Ja lea gal ovdánan mu iežan sámegiela dáidu.54” </em>Okta oahppi mui-tala, mo su giellameašttir gaskan muitalusa molssui fátta ja fáhkkestaga dajai, man somá ja measta dego imaš lea hállat iežas eatnigillii nuorra nissoniin iige álo seammá boares oahppásiiguin.55 </p>
<p>Giellameašttirhárjehallan vásihuvvui almmolaččat skuvlenprošeavtta buot mávssoleamos ja beaktileamos oassin. Muhtin boarrásut giella-meaštárat muitaledje skuvlema maŋŋá dahkkojuvvon jearahallamis, mo giellameašttirbargu lei váikkuhan sin gielladáidui, giellageavaheami ak-tiivvalašvuhtii ja roahkkatvuhtii hállat fas anárašgiela. Eandalitge dábálaš anáraš eatnigielagat, geat barge giellameaštárin, muitaledje, ahte sii ledje iežage oahppan sihke ođđa ja juo vajálduvvan sániid ja váldán daid fas geavahussii. Muhtimat sis geavahišgohte ođđasit giela aktiivvalaččat logijagiid maŋŋá. Muhtimat sis, geat eai lean sirdán eatnigielaset mánái-dasaset, hállagohte anárašgiela áddjubiiddáseaset ja áhkkubiiddáseaset, geat ledje giellabeasis dahje vázze sámegielat skuvlla. Oktiibuot logi giellameaštára muitaledje, ahte sii geavahit giela muhtin mánáiguin ja nuoraiguin, geat ledje ovdasajis sin mánáid mánát. <em type="bold">52 </em>Olthuis et al. 2013, 87 (sitáhta Kivelä teavsttas). <em type="bold">53 </em>Seammá, 87 (teaksta, mas Kivelä sitere anáraš oahppi máhcahusa skuvlemis). <em type="bold">54 </em>Kalla 2010, 7. <em type="bold">55 </em>Olthuis et al. 2013 (Kivelä 83-84). <em type="bold">49 </em></p>
<p>Giellameaštáriid gaskaahki lei 66 jagi ja sii ledje vásihan sámi servoša suomaiduhttima jo mánnávuođas. Buot giellameaštárat muitaledje, ahte sii bastet lohkat anárašgiela oalle njuovžilit. Dušše muhtin máhtii goittotge čállit iežas eatnigielain, dannego skuvla lei leamašan ollásit suomagielat. <em type="italic">”Máŋgasat muitaledje eváhkkoáiggiin suopmelaš eallinbir- </em><em type="italic">rasis. Eváhkkoáigi, skuvlla suomaiduhtti váikkuhus ja ásodatáiggi vásáhus </em><em type="italic">ovttasta dán sohkabuolvva. Golmmas sis lea vásihan skuvlii álgima “gie- </em><em type="italic">laheapmin”, suomagiela dáiddu haga56”, </em>čállá Kalla. <em type="italic">”Stuorámus oassi (12) </em><em type="italic">giellameaštáriin muitala, ahte skuvllain sámegiela geavaheapmi gildojuv- </em><em type="italic">vui, das juoba ráŋggáštuvvui.57” </em>Siige, geat eai muitte sámegiela njulges-taga gieldima skuvllain, muitalit, ahte sin geavahangiella lea rievdan juste skuvllaáigge <em type="italic">. </em></p>
<p>Giellameašttirhárjehallama ulbmiliidda gulai vel jearahallanvugiid ja littererema oahppan. Oahppit ožžo dárbbašlaš rusttegiid ja maiddái skuvlejumi jearahallamiid ja báddemiid dahkamis. Oahppit báddejedje giellameaštáriid hállama ja vurkejedje sihke sátneráju, hállanvuogi ja kulturhistorjjá. Giellameašttirvahkuid prográmmii gulle guokte beaivvi giellameaštára luhtte ja guokte iehčanas bargobeaivvi. Vahku maŋimuš bargobeaivi lei várrejuvvon oktasaš máhcahusdeaivvadeapmái. Iehčanas bargobeaivvi áigge oahppit burge deaivvademiin báddejuvvon mate-riálaid, čálle muituimerkejumiid ja plánejedje čuovvovaš giellameašttir-deaivvadeami.</p>
<p>Okta giellameašttir govvida oahppiid gielalaš ovdáneami ja ovdanbuktá sávaldaga, mii lea maŋŋá ollašuhttojuvvon: <em type="italic">”Álggus muhtimat hállagohte </em><em type="italic">dalán. Ja nuppit eai dalán, muhto dalle čakčat dii hálaidet juohke okta, </em><em type="italic">duosttaidet rádioige hállat. Dat lei áibbas imaš. Leigo vahát, ahte ná </em><em type="italic">bures lihkostuvai. Giige ii leat gaskkalduhtán olles jagis. - - - Jos ná buorit </em><em type="italic">bohtosat leat, iigo gánnehivččii lágidit juohke jagi dahje juohke nubbi </em><em type="italic">jagi?58” </em></p>
<p><em type="bold">Ruoŧa Sámediggi vuođđudii jagis 2010 sámi giellaguovddáža (Sa- </em>miskt språkcentrum Gielejarnge)59 mii dalán ovddidišgođii vugiid ealáskahttit sámegiela. Dat álggahii čakčat 2011 jagi guhkkosaš lullisá-megiela giellameašttirprográmma pilohtaprošeavtta <em type="italic">(Mentorprogram- </em><em type="italic">met Bihkedæjja) </em>, man lea áigumuš joatkit vuosttaš vásáhusaid maŋŋá. </p>
<p>Prošeavtta ovdagovvan máinnašit California eamiálbmogiid ovddidan giellameašttirvuogádaga. Prošeavtta ulbmilin lei lasihit lullisámegiela <em type="bold">56 </em>Kalla 2010, 2. <em type="bold">57 </em>Seammá. <em type="bold">58 </em>Seammá, 8. <em type="bold">59 </em>Sámediggi (Ruoŧŧa) 2013b. 3.8. Giellameaštárat giela ja kulturdieđu sirdin <em type="bold">50 </em>geavaheami, gielalaš diđolašvuođa ja ráhkadit ođđa giellageavahanve-jolašvuođaid. Lullisámegiella lea duođaid áitatvuloš giella, dasgo dan eatnigielagiid gaskaahki lea 75 jagi. <em type="italic">”Vi står nu inför den sista möjligheten </em><em type="italic">att överföra den språkkunskap som äldre generationen besitter60”, </em>čállá prošeavtta jođiheaddjin bargan Patricia Fjellgren. </p>
<p>Prošeavttas barge oktiibuot 14 boarrásut olbmo, geat hálle lullisámegiela eatnigiellan. Sii barge giellameaštárin 14 Umeå universitehta lullisáme-giela oahppái. Giellameaštáriid bargun lei sirdit oahppiide hállangiela, iežaset suopmana, báikkálaš historjjá ja sámi báikenamaid. <em type="italic">”Vi ser de </em><em type="italic">äldre modersmålstalarna som enormt viktiga resurspersoner och en vik- </em><em type="italic">tig del i arbetet med att bevara de samiska språken61”, </em>dadjá Fjellgren. </p>
<p>Giellameaštárat ledje juohke oahppi iežas suopman- ja ruovttuguovllus. <em type="italic">”Det är viktigt för dem att få lära sig sin dialekt och höra berättelserna </em><em type="italic">från sin hemmiljö.62” </em></p>
<p>Prošeavtta áigumuššan lei lágidit giellameaštáriidda dušše ovtta skuvlen-dilálašvuođa. Vuosttaš deaivvadeamis gávnnahuvvui goittotge, ahte deaivvademiide lei olu stuorát dárbu. Lullisámegiela guovlu lea hui viid-dis ja giellameaštárat bohte guovllus, mii olii Johkamohkis Stockholmii.</p>
<p>Lullisámegiela hállit ásse iešguđet guovlluin ja giellageavahanvejolaš-vuođat ledje uhcán. Máŋgasiin lei dan lassin dárbu gieđahallat iežaset giellageavaheami historjjá, dásiid ja vásáhusaid. Giellameaštáriid ja oahppiid oktasaš deaivvadeamit lágiduvvojedje loahpa loahpas oktiibuot vihtta.</p>
<p>Vuosttaš deaivvadeami oktan temán ovdanbuktojuvvui Språkspärr -prošeavtta (gč. dán raportta logu 3.1.), mii álggahuvvui seammá áigge go giellameašttirprográmma. Ságastallamis badjánedje dávjá ovdan giel-lameaštáriid vásáhusat sin mánnávuođa nomádaskuvlaáiggiin. Máŋgasat sis vásihedje, ahte juste nomádaskuvla lei botken sin gielalaš ovdáneami.</p>
<p>Nomádaskuvllaid oahpahusgiellan lei ruoŧagiella. Giellameaštárat kár-tejedje olbmuid, geaiguin sii ledje hállan lullisámegiela iežaset mánná-vuođas ja dan maŋŋá. Stuorámus oasi vásáhus lei, ahte ođđa lullisáme-giela hállanskihpárat ledje mánnávuođa maŋŋá boahtán dušše hárve, juos ollenge. <em type="italic">”Det effektivaste sättet att kränka en ung människa är att </em><em type="italic">förbjuda den att tala sitt modersmål.63” </em><em type="bold">60 </em>Fjellgren raporttas Sámediggi (Ruoŧŧa) 2013b, 8. <em type="bold">61 </em>Fjellgren, &lt; http://sametinget.se/31157 &gt;. <em type="bold">62 </em>Seammá. <em type="bold">63 </em>Sámediggi (Ruoŧŧa) 2013b, 12 (giellameaštára kommeanta). <em type="bold">51 </em></p>
<p>Giellameaštárat ja oahppit, geaid gielladáidu molsašuddái olu, deaivva-dedje jearggalaččat. Deaivvademiid giellan lei álggos ruoŧagiella, muhto loahpas giellameaštárat doalahedje sámegielat ságastallama go oahppit geavahedje guktuid gielaid. Oktasaš vásáhus lei, ahte prošeakta nogai juste go giellameaštárat ja oahppit gávdnagohte oktasaš bargovuogi ja ollašuhttigohte iešguhtegii heivvolaš unna prošeavttaid. Muhtimat gor-ro lullisápmelaš gávtti dahje čulde vuoddagiid. Funäsdalenis doaibman giellameašttir-oahppibárat mearridedje čoahkkanit oktii vahkus moadde diibmosaš deaivvadeapmái. Guovttágaskasaš deaivvadeamit vásihuvvo-jedje hui mávssolažžan, muhto ođđa giellageavahanarena huksen vii-dásut deaivvademiin vásihuvvui maiddái ávkkálažžan.</p>
<p>Njealját giellameaštáriid ja oahppiid oktasaš dilálašvuođa boađusin lei giellameaštáriid oktasaš reive, mii juhkkojuvvui ee. mediai. Maiddái riikka ráđđehus giddii dasa fuomášumi. Giellameaštárat čálle: <em type="italic">”Då vi började skolan blev vårt språk förbjudet av den svenska staten, </em><em type="italic">och nu ber samma stat oss om tala det igen. För många av oss har det </em><em type="italic">tagit tid att vänja oss att saemiestidh, tala samiska, igen. Även vi, som </em><em type="italic">är modersmålstalare kan vara ovana. - - - Tack vare minoritetslagen och förvaltningskommunerna har </em><em type="italic">det samiska språket fått en ny chans att överleva i framtiden och till </em><em type="italic">kommande generationer. Genom lagens stöd får vi förståelse att det vi </em><em type="italic">drömt om kan bli verklighet. Men ingen annan än vi själva kan rädda </em><em type="italic">vårt språk. Det är vi samer som själva måste tala vårt språk. - - - Vi antar utmaningen. Vi är beredda att göra det som krävs för att </em><em type="italic">sydsamiskan ska bli ett levande språk, även bland barnd och unga igen. - - - Med denna skrivelse uppmanar vi andra äldre att börja tala vårt </em><em type="italic">språk. Det är vi som har kunskapen och kan vägleda de kommande </em><em type="italic">generationerna precis på samma sätt som våra äldre vägledde oss. Vi </em><em type="italic">saknar den tiden då vårt språk var starkare. Nu är det vi de som är de </em><em type="italic">äldre. Vi får hjälpas åt. Genom mentorprojektet har vi lärt känna de </em><em type="italic">unga. De unga längtar efter äldre som tar ansvar, som inte talar om att </em><em type="italic">allt var bättre förr. Vi, båarasåbpoeh, äldre samer kan inte längre stå </em><em type="italic">vid sidan om och bara se på. Vi som är mentorer axlar vårt ansvar och </em><em type="italic">kommer inte längre vara tysta.64” </em></p>
<p>Giellameašttirprográmma Bihkedæjja bisttii dušše jagi, muhto dan áigge čoggojedje mávssolaš vásáhusat boahttevaš jagiid várás. Almmolaččat <em type="bold">64 </em>&lt; http://www.sametinget.se/44509 &gt;.3.8. Giellameaštárat giela ja kulturdieđu sirdin <em type="bold">52 </em>vásihuvvui, ahte jahki lei menddo oanehis áigi. Giela geavahanvuogit eai rievdda bottožis, muitaluvvo prošeaktaraporttas. Dálá giellagurssat, uni-versitehtaoahput ja neahttamateriálat dahket giela studerema vejolažžan, muhto giellameašttirvuogádat lea okta hárvves vejolašvuođain oahppat njálmmálaš gielladáiddu ja seammás skáhppot kulturdieđu. Vásáhusat </p>
<p>Giellameašttirprográmma Bihkedæjjas bohciidahtte beroštumi Norgga bealde, gos Davvi-Tröndelaga allaskuvla ja Snåasas doaibmi lullisámegie-la giellaguovddáš Gïelem nastedh álggahedje vástideaddji giellameašttir-prográmma jagis 2013.</p>
<p type="listitem">Loga lasi giellameašttirvuogádagas:</p>
<p type="listitem">&lt; http://www.casle.fi/ &gt;</p>
<p type="listitem">&lt; http://www.sametinget.se/44505 &gt;</p>
<p type="listitem">&lt; http://www.sametinget.se/31157 &gt;</p>
<p type="listitem">&lt; http://www.sametinget.se/44509 &gt;.3.9. Giellačeahpit sámi servoša ja bargoeallima dárbbuide65</p>
<p>Buorit vásáhusat Anárašgiela dievasmahttinskuvlenprošeavttas (geahča logu 3.7.) dagahedje dan, ahte anáraš- ja nuortalašgie-laid intensiivaskuvlen šattai oassin Sámi oahpahusguovddáža (SOGSAKK) jahkásaš skuvlenfálaldaga. Oahpahusguovddážis lea doaibman davvisámegiela giela- ja kultuvrra 40 oahppovahku66 viidosaš skuvlenlinnjá juo 1990-logu rájes. Čakčat 2011, dahjege jahki govviduv-von CASLE-prošeavtta nohkamis, oahpahusguovddážis álggahuvvui vuosttaš 40 oahppovahku anárašgiela ja -kultuvrra skuvlejupmi. Vásti-deaddji nuortalašgiela ja -kultuvrra skuvlejupmi álggahuvvui čakčat 2012. Guđege giela skuvlejupmái váldojuvvojit jahkásaččat eanemustá 12 oahppi.</p>
<p>Sámi oahpahusguovddážis lea vejolaš rávesolmmožin ealáskahttit hedjo- <em type="bold">65 </em>Olthuis 2003; Sámi oahpahusguovddáš 2013; Sanila-Aikio 2013; Olthuis et al. 2013, 94, 134–137. <em type="bold">66 </em>Okta oahppovahkku dárkkuha 28 lagašoahpahusdiimmu ja unnimustá 12 diimmu oahppi iehčanas studerema. <em type="bold">53 </em>nan eatnigiela ruovttoluotta árgabeaivvi gulahallangiellan dahje oahppat sámegiela áibbas ođđa giellan. Sámegiela ealáskahttin máinnašuvvo oahpahusguovddáža skuvlenstrategiijas eandalitge anáraš- ja nuortalaš-giela bokte. Sámi oahpahusguovddáža ulbmilin lea lasihit earenoamážit sápmelaččaid ámmátlaš máhtu, lágidit skuvlema ovdasajis sámeguovllu fitnodateallima dárbbuide, ovddidit guovllu barggolašvuođa ja seailluhit ja ovddidit sámiid kultuvrra. Sámegiela dáidu ja sámiid kultuvrra dovda-muš lea dán áigge mávssolaš ovdu barggu oažžumis earenoamážit sá-miid ruovttuguovllus, muhto maiddái dan olggobealde. </p>
<p>Anáraš-, nuortalaš- ja davvisámegiela skuvlenlinjáid oahpahusplánain leat oktasaš váldolinját, muhto gielaid dilit dagahit linnjáide maiddái earuid. Giellaoahput leat oktiibuot 21 oahppovahku, sámiid kultuvrra oahput 10 oahppovahku ja daid lassin oktasaš ja váljaoahput. Davvisá-megiela oahpuin kulturoahpuide gullet ee. siste-, silba-, muorra-, dákte-, ja čoarveduojit. Anárašgiela oahpuin kultuvrra gurssat čuvvot CASLE-prošeavtta málle ja sisttisdollet guolástan-, málestan- ja mediagurssaid ja giellameašttirhárjehallama. Nuortalašgiela oahpuid kulturgurssat leat muđuid seammáláganat go anárašgiela oahpuid, muhto dan lassin oah-puide gullá nuortalaš bearalduoji, gursa. Guolástan- ja málestangurssaid sisdoallu vuođđuduvvá nuortalaš kultuvrii.</p>
<p>Linjáid oktasaš iešvuohki lea sirdáseapmi sámegielat giellalávgunoah-pahussii go oahput ovdánit. Oahpahus álggahuvvo álgooahpuin ja oah-pahusgiellan lea álggus suomagiella. Akademalaš giellaoahpuid, kom-munikatiivvalaš oahppanvugiid ja geavatlaš oahppama kombinašuvdna dahká vejolažžan giellalávgunoahpahussii sirdáseami. Oktasaš sárggus buot golmma giela skuvlemis lea maiddái bargohárjehallanvahkku sáme-gielat bargosajiin. Anáraš- ja nuortalašgiela oahpuin čađahuvvo maiddái</p>
<p>CASLE-prošeavttas ovddiduvvon giellameašttir-oahppihárjehallan. Dan viidodat lea anárašgielas vihtta ja nuortalašgielas njeallje oahppovahku.</p>
<p>Giellameašttirhárjehallan lea plánejuvvon oahppoprográmmas dan mud-dui, goas oahppit juo máhttet sámástit.</p>
<p>Oahppit, geat muđuid devdet eavttuid stuđeantadutkosa čađaheamis, sáhttet SOG addin skuvlejumi maŋŋá čađahit anáraš-, nuortalaš- dahje davvisámegiela oanehis oahppomeari stuđeantaiskosa. Máŋggat dav-visámegiela linjá oahppit, leat čađahan skuvlema maŋŋá maiddái alm-molaš gielladutkosa67. Almmolaš gielladutkosa čađaheapmi anáraš- ja <em type="bold">67 </em>Almmolaš gielladutkosiid lágida Oahpahusráđđehus [Opetushallitus], &lt; http://www.oph.fi/koulutus_ja_tutkinnot/kielitutkinnot/yleiset_kielitutkinnot &gt;.3.9. Giellačeahpit sámi servoša ja bargoeallima dárbbuide <em type="bold">54 </em>nuortalašgielain ii leat leamašan vel vejolaš. Davvisámegiela skuvlema čađaheapmi rahpá uvssaid maiddái Sámi allaskuvlii Guovdageidnui <em type="italic">68 </em>, gos oahpahusa, hálddahusa ja eará gulahallama váldogiellan lea dav-visámegiella. </p>
<p>Sámi oahpahusguovddážis čađahuvvon sámegielaid giellaoahput (21 ov) vástidit buorre muddui Oulu universitehta Giellagas-instituhta sámegiela vuođđooahpuid dutkkusgáibádusaid. Giellaoahpuid sáhttá ohcamušain dohkkehit oassin universitehta sámegiela oahpuid.</p>
<p>Anárašgiela skuvlema čađahedje vuosttaš golmma jagi áigodagas ok-tiibuot 33 oahppi. Sis 14:s leat ožžon barggu anárašgiela dáiddu geažil anárašgielat bargosajis. Oktiibuot čieža oahppi leat joatkán anárašgiela oahpuid vel universitehtas. Anna Morottaja, guhte lea bargan anárašgiela oahpaheaddjin Sámi oahpahusguovddážis, atná intensiiva giellaskuvlema mávssolažžan giela boahttevuhtii. <em type="italic">”Giela hálliid lassáneapmi lea lasihan </em><em type="italic">positiiva oktasaš vuoiŋŋa anárašgiela giellaservošii69”. </em>Vuosttaš njeallje jahkegurssa oahppiin badjel bealli leat leamašan anáraččat, vádjit ¼ oahppiin laktása bearraša bokte anáraš sohkii ja vádjit ¼ lea boahtán skuvlemii sámi servoša olggobealde. <em type="italic">”Giellaoahput váikkuhit oahppiid </em><em type="italic">identitehtii, vuogáiduvvamii dán guvlui ja barggu oažžumii. Máŋgasiid- </em><em type="italic">da giellaoahpuin boahtá čáhcejuoga, mii juohká eallima áigái ovdal ja </em><em type="italic">maŋŋá giela oahppama.70” </em>Morottaja muitala, ahte measta buot oahppit leat juksan buori gielladáiddu. <em type="italic">”Leat maiddái máŋgasat, geat leat juksan </em><em type="italic">duođaid buori gielladáiddu ja eanet go 2/3 oahppiin leat otnábeaivve ak- </em><em type="italic">tiiva anárašgiela hállit.71” </em></p>
<p>Morottaja muitala, mo giellameaštárat leat váikkuhan maiddái luohk-káoahpahussii. <em type="italic">”Sis lea čielga oaivil das, mii sin mielas lea anárašgillii </em><em type="italic">mihtilmas ja mii dahká dán gielas anárašgiela. Dan dihte giela jietna- </em><em type="italic">deapmái laktáseaddji dárkilvuohta lea lassánan oahpahusas. Golahan olu </em><em type="italic">diimmuid jietnadeapmái ja anárašgillii mihtilmas ritmma oahpaheapmái </em><em type="italic">ja hárjehallamii. Jáhkán juoba, ahte dát bargu buktá bohtosiid jur nie, </em><em type="italic">ahte anáraš giellasearvvuš ii leat vuostálastan giela ođđa hálliid ja boar- </em><em type="italic">rásut olbmot ain álget giellameaštárin.72” </em><em type="bold">68 </em>&lt; http://samas.no/ &gt;. <em type="bold">69 </em>Morottaja A., šleađgapoastaságastallan 7.1.2015. <em type="bold">70 </em>Seammá. <em type="bold">71 </em>Seammá. <em type="bold">72 </em>Seammá. <em type="bold">55 </em></p>
<p>Nuortalašgiela linjá váldooahpaheaddjin bargan Tiina Sanila-Aikio atná oahpahusguovddáža nuortalašgiela ja kultuvrra skuvlema doaisttážii áidna beaktilis nuortalašgiela ealáskahttindoaibman. <em type="italic">”Skuvlema čađahan </em><em type="italic">oahppit leat aktiiva giela geavaheaddjit ja boahttevaš giela sirdit.73” </em>Sani-la-Aikio muitala, ahte vuosttaš jahkegurssa čađahan oahppit ledje buoh-kat nuortalaččat, nuppi jahkegurssa oahppiin badjel bealis ledje nuor-talaččat ja goalmmát jahkegurssa oahppiin ¾. Oahpuin lea leamašan stuorra mearkkašupmi oahppiide. <em type="italic">”Oassi lea ealáskahttán sogaset giela, </em><em type="italic">dievasmahttán ja čavden iežas, ožžon iežas eallimii áibbas ođđa bálgá </em><em type="italic">ja bargovejolašvuođaid. Máŋgasat bastet dál maiddái sirdit giela mánái- </em><em type="italic">dasaset.74 ” </em>Sanila-Aikio muitala, ahte stuorra oassi oahppiin lea ožžon barggu nuortalašgiela dáiddu geažil, mii oidno maiddái nuortalašgielat bargosajiid lassáneamis, giela gullomis ja oidnomis ja ođđa giellagea-vahanarenaid riegádeamis. <em type="italic">”Buot buohkanassii, nuortalašgiela renesánsa </em><em type="italic">lea álgán.75” </em></p>
<p>Anárašgiela ealáskahttin álggahuvvui giellabesiin jagis 1997, juvssai vuođđoskuvlla jagis 2000 ja rávesolbmuid skuvlejumi jagis 2009. Maŋi-mužžan dán skuvlageainnus lea universitehta. Anárašgiela vuođđooah-puid čađaheapmi šattai vejolažžan jagis 2001, man maŋŋá oahppove-jolašvuođat leat viidánan ávnnasoahpuide ja čiekŋudeaddji oahpuide.</p>
<p>Vuosttaš guhtta anárašgiela váldoávnnasoahppi álggahedje studerema</p>
<p>Oulu universitehta Giellagas-instituhtas jagis 2011. Sis viđas ledje čađa-han CASLE-skuvlema. Jagi 2014 rádjái ledje juo válmmaštuvvan guokte filosofiija magistara, geaid váldoávnnasin lei anárašgiella. Anárašgiela universitehtaoahpahusa álggaheapmái váikkuhii earenomážit Marja-Liisa</p>
<p>Olthuis, guhte nákkáhalai anárašgielas jagis 2007 ja gárvii vuosttaš aná-rašgiela gursaplánaid ja dutkkusgáibádusaid.</p>
<p>Nuortalašgielas šattai universitehta oahppoávnnas jagi 2015 álggus.</p>
<p>Nuortalašgiela oahpuide dohkkehuvvojedje oktiibuot 12 oahppi, geain measta buohkat ledje čađahan juogo Sámi oahpahusguovddáža 40 oahppovahku oahpuid dahje nuortalašgiela logahaga oahppomeari. Uni-versitehtaoahpahusa álggaheapmái váikkuhii erenomážit Sámi oahpa-husguovddážis álggahuvvon nuortalašgiela ja kultuvrra intensiivaskuvlen.</p>
<p>Álgomuttus nuortalašgiela oahpuid lei vejolaš čađahit vuođđooahpuid veardde (25ov). Váldoávnnasoahput šadde vejolažžan jagis 2016. Oahput lágiduvvojit stuorámus oassái neahtas. <em type="bold">73 </em>Sanila-Aikio, šleađgapoastaságastallan 12.12.2014. <em type="bold">74 </em>Seammá. <em type="bold">75 </em>Seammá.3.9. Kielâ mätteeh sämisiärváduv já pargoeellim tárboid <em type="bold">56 </em></p>
<p>Maiddái anárašgiela universitehtaoahpahus lágiduvvo neahttaoahpahus-san ja lagašoahpahussan Anára márkanis. Neahttaoahpahus ja univer-sitehtaskuvlema buktin sámeguvlui dahká vejolažžan studerema dakkár olbmuide, geat leat mielde bargoeallimis. <em type="italic">”Because of the language loss, </em><em type="italic">it is to be expected that students will be of working age, as they will not </em><em type="italic">come straight from secondary school76”, </em>dadjá Olthuis. </p>
<p>Universitehtaoahpuid vejolažžan dahkan lea dehálaš lávki gielaid boahttevuođa ektui, dannego akademalaččat skuvlejuvvon olbmuin lea vátnivuohta máŋggain eallinsurggiin. Dáin surggiin oktan buot deháleamosin namuhuvvo oahpahus. Nuortalašgiela ealáskahttima guovddášolmmoš Tiina Sanila-Aikio muitala, ahte nuortalašgiella leat dutkojuvvon olu, muhto dutkamuš lea almmustahtton stuorámus oassái stuorra máilmmi dahje diehtaga váldogielain, maid nuortalaččat eai ieža máhte. <em type="italic">”Dán dieđu máhcaheapmi ruovttoluotta lea mávssolaš, vai </em><em type="italic">giellasearvvuš sáhttá váldit čuovvovaš lávkki. Dán dieđu ruovttoluotta </em><em type="italic">oažžun čuohcá dalán ee. oahpahussii ja oahppomateriálabargui.77” </em></p>
<p>Loga lasi Sámi oahpahusguovddáža sámegielaid intensiivaskuvlemis ja</p>
<p type="listitem">Oulu universitehta Giellagas-instituhta sámegiela oahpuin:</p>
<p type="listitem">&lt; http://www.sogsakk.fi &gt; oahppofálaldat</p>
<p type="listitem">&lt; http://www.oulu.fi/giellagas/ &gt;.3.10. Sámi giellaguovddážat doalaheamen ja jođálmahttimin giellabarggu</p>
<p>Norggas ja Ruoŧas doibmet oktiibuot 14 giellaguovddáža, mat leat fokuseren sámi giellabargui ja earenomážit sámegielaid ealáskahttimii. Giellaguovddážiid vuođđudeapmi laktása sáme-giela almmolaš sajádaga guoski njuolggadusaid fápmuiboah-timii ja sámegiela hálddašanguovlluid ásaheapmái 1990-logus ja viidá-neapmái 2000-logus (gč. logu 4.1.). Sámegiela hálddašanguovllut gokče <em type="bold">76 </em>Olthuis et al. 2013 (sitáhta Olthuis, 136). <em type="bold">77 </em>Sanila-Aikio, šleađgapoastaságastallan 8.9.2014. <em type="bold">57 </em>goabbáge riikkas álggos eanáš davvisámegiela árbevirolaš guovlluid. </p>
<p>Hálddašanguovllut leat maŋŋá viiddiduvvon ja dat ollet Ruoŧas ja Norg-gas dán áigge maiddái lulli- ja julevsámegielaid árbevirolaš guovlluide.</p>
<p><em type="bold">Norgga sámi giellaguovddážat78 </em>Sámi giellaguovddážat leat vuođđuduvvon Norggas buot golmma sá-megiela guovlluide. Giellaguovddážat eai goittotge leat davvisámegiela gievrramus guovlluin dego Guovdageainnus ja Kárášjogas. Guovda-geainnus ja Kárášjogas leaet máŋggat earát dehálaš sámi lágádusat ja servošat, maid bokte leat vuođđuduvvon ee. olu ođđa sámegielat bar-gosajit. Sámelága giellanjuolggadusat, mat gohčoduvvojit dávjá ´sámi giellaláh-kan` (gč. logu 4.1.), bohte fápmui jagis 1992. `Sámi giellalágas` meroš-tallojuvvojedje vuoigatvuođat, mat laktásedje sámegiela geavaheapmái ja geatnegasvuođat, mat guske eiseválddiide. Guovddáš oassi giellan-juolggadusain lei sámegiela hálddašanguovllu ásaheapmi. Lága mielde dáro- ja sámegielat leat ovttaveardásaš sajádagas dakkár gielddain, mat gullet hálddašanguvlui. Dakkár gielddat leat lága mielde virggálaččat guovttegielagat. Eiseválddit galge lága fápmuiboahtima maŋŋá fuolahit das, ahte gielddain lei doarvái máhtu čuovvut `sámi giellalága`. </p>
<p>Go láhka bođii fápmui jagi 1992 álggus, hálddašanguvlui ledje laktásan vihtta gieldda Finnmárku ja okta Romssa leanas. Guovtti hálddašanguvlui laktásan gielddas, Finnmárkku Porsáŋggus ja Romssa Gáivuonas, sáme-giela geavaheapmi lei dáruiduhttima79 dihte nohkan goasii ollásit. Sá-megiela hálddašanguvlui laktáseapmi bohciidahtii dáin gielddain álggos vuostálastima ja ruossalasvuođaid. Almmolaš jurddašanvuohki sámegiela ja kultuvrra ektui lei goittotge rievdan ja namalassii gielddat válde aktiiva rolla sámegiela ealáskahttimis ruovttoluotta guovlluset giellan. Bargu lei hástaleaddji, dannego stuorámus oassi máinnašuvvon gielddaid sápme-laččain ledje manahan álgogielaset ja sámegiela eatnigielagat ledje juo boarrásat.</p>
<p>Porsáŋggu gildii bálkáhuvvon sámegiela konsuleanta buvttii jurdaga sámi giellaguovddáža vuođđudeamis gitta Walesa rájes, gosa Sámi al-laskuvllas ledje oktavuođat juo 1990-logu álggus80. Walesis cymrigiela <em type="bold">78 </em>Nygaard et al. 2012; Rasmussen 2013. <em type="bold">79 </em>Gč. dáruiduhttimis ee. Lehtola 2015 [1997], 70–74 ja Minde 2005. <em type="bold">80 </em>Gč. Todal &amp; Pope 1996.3.10. Sámi giellaguovddážat doalaheamen ja jođálmahttimin giellabarggu <em type="bold">58 </em>giellaguovddážiin lei guovddášlaš rolla álbmoga álgogiela ealáskahttimis ja máhcaheamis bearrašiid, mánáid beaivedivššu, skuvlema ja báikká-laš servoša giellan. Jurdda giellaguovddáža vuođđudeamis gildii oaččui positiiva vuostáiváldima ja Sámedikki sámi giellaráđđi juolludii prošek-tii vuosttaš ruhtadeami. Gielda ja Porsáŋggu sámiid searvi plánegohte ovttas guovddáža. Sámi giellabarggu vuođđu lei huksejuvvon juo guh-ká ovdal sámegiela giellanjuolggadusaid fápmuiboahtima. Máŋggaid earáge boahttevaš giellaguovddážiid vuođđun ledje sámegiela gurssat ja giela ovddidanprošeavttat, maid báikkálaš sámi servošat ledje guhká ollašuhttán. Vuosttaš sámi giellaguovddážat vuođđuduvvojedje jagis 1994 Porsáŋgui ( <em type="italic">Porsanger </em>) ja Gáivutnii ( <em type="italic">Kåfjord </em>). Čuovvovaš giellaguovddážat vuođđu-duvvojedje jagis 1999 Evenáššái ( <em type="italic">Evenes </em>) ja Divttasvutnii ( <em type="italic">Tysfjord </em>). Dáid lassin Norgii leat vuođđudan sámi giellaguovddážiid vel oktiibuot ovc-ci gildii 2000-logus: Unjárgii ( <em type="italic">Nesseby </em>) ja Detnui ( <em type="italic">Tana </em>) 2002, Romsii ( <em type="italic">Tromsø </em>) 2004, Plassjii 2005, Áltái ( <em type="italic">Alta </em>) 2006, Loabágii ( <em type="italic">Lavangen </em>) 2009, </p>
<p>Snåasai ( <em type="italic">Snåasen/ Snåsa </em>) 2011 ja Raavrevijkii ( <em type="italic">Røyrvik </em>) jagis 2013. Ođđa-seamos giellaguovddáš vuođđuduvvui Omasvutnii ( <em type="italic">Storfjord </em>) jagis 2013 ja dat lea áidna máŋggagielat guovddáš. Sámegiela lassin Omasvuona giellaguovddáš ovddida maiddái suoma/kvenagiela sajádaga ja geava-heami iežas guovllus. Sámi giellaguovddážiin oktiibuot gávccis leat sá-megiela hálddašanguovllu gielddain. </p>
<p>Porsáŋggu ja Gáivuona sámi giellaguovddážat vuođđuduvvojedje oassin gieldda organisašuvnna ja seammá málle čuvvo daid maŋŋá maiddái</p>
<p>Unjárga, Loabát ja Romsa, main maŋimuš lea sámegiela hálddašan-guovllu olggobealde. Lullisámegiela giellaguovddáš Aajege Rørosis</p>
<p>Plassjes lea maiddái sámegiela hálddašanguovllu olggobealde ja dan duohkin leat báikkálaš gieldda lassin maiddái Mátta-Trøndelága ja Hed-márkku fylkkat. Eará giellaguovddážiid oamastanvuođđu lea girjái ja dain leat eanet oamasteaddjit. Áidna guovddáš, man oamasta vuođđudus, lea julevsámegiela guovddáš Árran ( <em type="italic">Árran julevsáme guovdásj </em>). Doppe sámi giellaguovddáš doaibmá oassin viidásut julevsámegiela ja kultuvrra guovddáža. Sámi giellaguovddážat doibmet guovlluin, mat earránit nubbi nuppis guovllus hállojuvvon gielaid (davvi-, lulli- ja julevsámegiella, kvena/suo-magiella) ja máŋggaid eará sivaid geažil. Dáruiduhttinpolitihka čuovvu-mušat oidnojit goittotge juohke guovllus. Dáruiduhttin váikkuhii vearrá-musat sámegiela sajádahkii mearra- ja lullisámiid guovlluin. Buoremusat dáruiduhttima deaddagis cevzzii Sis-Finnmárkkus hállojuvvon davvisá-megiella. <em type="bold">59 </em></p>
<p>Dutkamušas81 (2012) mii árvvoštallá sámi giellaguovddážiid doaimmaid, gávnnahuvvo, ahte giellaguovddážiid sajádat ja doaibmavejolašvuođat molsašuddet doaibmabirrasa mielde. Muhtin báikegottiin giellaguovddáš lea dego oktonas sámi suolu dáža ja dárogielat birrasis, gos leat uhcán dahje eai ollenge eará sámi servošat. Dáin báikkiin sámi giellaguovddáš doaibmá sápmelaččaid čoahkkananbáikin ja sámegielat orrunlatnjan, gos lágiduvvojit jeavddalaččat sámegielat deaivvadeamit mánáide, nuoraide, mánnábearrašiidda ja eará rávesolbmojoavkkuide. Muhtin báikegottiin giellaguovddáš doaibmá dehálaš oassin stuorát sápmelaš birrasa ja insti-tušuvnna, gos dat bastá ávkkástallat máŋggaid earáid sámegiela dáiddu ja kulturmáhtu ja sáhttá doaibmat sámegielat birrasis. Muhtin báikegot-tiin sámi giellaguovddážat ovttasbarget báikkálaš skuvllaiguin ja mánáid-gárddiiguin, doibmet viidásit olles báikkálašservoša aktiverejeaddjin ja báikin, gosa olbmot čoahkkanit ja gos lágiduvvojit giellagurssat ja ieš-guđetlágan árbediehtodáhpáhusat.</p>
<p>Sámi giellaguovddážat barget earálágan vuolggasajiin fuolatkeahttá seammá ulbmiliid buorrin. Dat figget lasihit sámegielaid geavaheami ja máhtu, sámegiela ja kultuvrra oinnolašvuođa ja gillii ja kultuvrii lak-táseaddji dieđu ja áddejumi iežas guovllus. Dat bálvalit gielddaid, maid ulbmilin lea ovdánit lágas gáibiduvvon guovttegielatvuhtii ja guovttekul-turvuhtii iežaset doaimmain ja bálvalusain. Giellaguovddážat lágidit ee. giella- ja kulturskuvlema gieldda bargiide ja fállet sidjiide máŋggalágan áššedovdamuša gielas ja kultuvrras. Sámegiela hálddašanguovllu gield-daid bargiin lea lágas mearriduvvon riekti studeret sámegiela bálkávir-geluomus. Dát vejolašvuohta lea adnojuvvon ávkin eanemus dain giella-guovddážiin, mat doibmet gielddaid hálddahusa oktavuođas.</p>
<p>Máŋggat giellaguovddážat ovttasbarget eandalitge guovlluset sámi mánáidgárddiiguin ja skuvllaiguin. Dán raportta lohku 3.12. ovdanbuktá</p>
<p>Ohcejoga ja Sirpmá gielddaid rájáid rasttildan skuvla- ja mánáidgárde-ovttasbargoprošeavtta (OVTTAS!-prošeakta), man Deanu sámi giella-guovddáš, <em type="italic">Deanu giellagáddi </em>, lea hálddašan. Prošeavtta ulbmilin lei ee. mánáid ja nuoraid sámegiela geavaheami nannen. Muhtin guovlluin sámi giellaguovddáža bargit doibmet sámegiela oahpaheaddjin, juos guovllus eai leat sámegielat oahpaheaddjit. Muhtin giellaguovddážat leat válm-maštallan oahpahusfálaldaga, man skuvllat ja mánáidgárddit sáhttet váldit oassin iežaset bargoplánaid. Dakkárat leat ee. giellalávgumat, musihkka-, lávlun-, ja máinnasbottut, borramušárbevierut ja sámi dujiid ráhkadeapmi. Giellaguovddážat lágidit mánáide ja nuoraide maiddái máŋggalágan astoáiggedoaimmaid nugo ovdamearkka dihte leairraid <em type="bold">81 </em>Nygaard et al. 20123.10. Sámi giellaguovddážat doalaheamen ja jođálmahttimin giellabarggu <em type="bold">60 </em>ja dáhpáhusaid, mat dorjot sámegiela geavaheami. Mearkkašahtti oassi giellaguovddážiid doaimmas lea sámegiela gáiddusoahpahus vuođđo-skuvlla ja logahaga oahppiide. Gáiddusoahpahusvejolašvuođat leat lágiduvvon maiddái rávesolbmuide. Máŋggat giellaguovddážat almmus-tahttet sámegielat oahppomateriála ja eará materiála, mii ovddida sáme-giela geavaheami. Almmuhuvvon materiála lea dávjá fidnemis girjji lassin maiddái giellaguovddáža interneahttasiidduin. </p>
<p>Giellaguovddážat dahket maiddái oinnolažžan guovlluset sámiid historjjá ja kultuvrra, maid leahkima guovllus leat dáruiduhttima áigge ja čuovvu-muššan háliidan máŋggain sajiin juogo gieldit dahje vajáldahtti. Máŋg-ga giellaguovddážii mihtilmas doaibmavuohki lea guovllu sámegiela ja kulturdieđu dokumenteren. Dat sáhttá mearkkašit ee. guovllu sámegiela suopmana, sámegielat báikenamaid ja máŋggaid eará báikkálaš ealáhus- ja kulturáššiid, dego árbevirolaš bivdo-, duodje- dahje gákteárbevieru, dokumenterema ja ealáskahttima. Máŋggain giellaguovddážiin leat okta-vuođat universitehtaide ja daid dutkanbargguide.</p>
<p>Giellaguovddážiid doaimma vuođđun leat giellagurssat. Rávesolbmuide lágiduvvon giellagurssain oassi lea oaivvilduvvon sámegielagiidda, geat háliidit buoridit gielaset lohkan- ja čállindáiddu. Giela máhtekeahtes rávesolbmuide lágiduvvojit olu álgogurssat. Máŋggat giellaguovddážat leat lágidan álgooahppogurssaid (Davvin 1-4), maid maŋŋá lea leamašan vejolašvuohta álmmuhit iežas joatkkaskuvlla C-giela dutkosii. Muhtin giellaguovddážat lágidit giellagurssaid, main giela oahppan dahje jaskes gielladáiddu aktiveren ovttastuvvet geavatlaš bargguide, ovdameark-ka dihte duddjomii. Dán raportta lohku 3.1. ovdanbuktá Unjárgga <em type="italic">Isak </em></p>
<p><em type="italic">Saba-guovddáža </em>erenomáš sámegiela giellagurssa, mii lea oaivvilduvvon olbmuide, geaidda matge ovddit giellagurssat eai leat heiven dahje buk-tán háliiduvvon bohtosiid. </p>
<p>Máŋggat sámi giellaguovddážat oassálaste jagi 2010 rájes viđajagát rávesolbmuide oaivvilduvvon skuvlenprográmmii (SAAL-gurssat), man</p>
<p>Sámediggi ja Sámi allaskuvlla lágidedje. Prográmma ulbmilin lei oažžut studerengelbbolašvuođa giela allaskuvlaoahpuide. Oahput ledje oaiv-vilduvvon olbmuide, geat eai ovddežis máhttán sámegiela ja daid čađa-heamis oaččui 15 oahppočuoggá ja Sámedikki stipeandda. Gurssaid čađaheaddjiide rahpasii vejolašvuohta joatkit sámegiela oahpuid Sámi allakuvllas dahje Romssa universitehtas. Giellaguovddážiid sámegiela gurssat leat leamašan álo bivnnuhat. SAAL-gurssat ledje earenomáš <em type="bold">61 </em>bivnnuhat, dannego dain oaččui formála giellagelbbolašvuođa allaskuv-laoahpuide. <em type="italic">”Giellakurssiide servet ollugat, ja dat čájeha ahte olbmuin lea </em><em type="italic">stuora beroštupmi oahppat giela ja šaddat čeahpes giellageavaheaddjin. </em></p>
<p><em type="italic">Maŋemuš áiggiid kursset, mat addet gelbbolašvuođa, leat ge lokten sá- </em><em type="italic">megiela árvvu, ja eatnagat hálidit oažžut giellagelbbolašvuođa, ja maid- </em><em type="italic">dái joatkit lohkat sámegiela allaskuvllas.82” </em></p>
<p>Buot sámi giellaguovddážat ožžot doaimma várás vuođđoruhtadeami</p>
<p>Sámedikkis. Sámedikki doarjja lea seammásturrosaš buot giellaguovd-dážiidda (602.000 Nkr/giellaguovddáš, oktiibuot 10,826 milj. Nkr ja-gis 2013) ja dat dahká vejolažžan ovtta fástabargi bálkkáheami juohke guovddážii. Dan lassin measta buot sámegiela hálddašanguovllu giel-laguovddážat ožžot oasi jeavddalaš ruhtadeamis iežaset gielddain. Sá-mediggi juohká jahkásaččat sámegiela hálddašanguovllu gielddaide ja fylkkaide stáhtadoarjaga, guovttegielatvuođa doarjaga, mii vuođđuduvvá sámegiela giellanjuolggadusaide. Stuorámus oassi gielddain ja buot njeallje hálddašanguovllu leana geavahit oasi guovttegielatvuođa doar-jagis giellaguovddážiid doaimma doarjumii. Dan lassin giellaguovddážat ožžot Sámedikkis sierra ohcamušaid bokte veahkkeruđaid prošeavttaide.</p>
<p>Sámi giellaguovddážiin lea stuorra mearkkašupmi sámegielaid ealás-keapmái báikkálaččat. Oassi giellaguovddážiin, dego lullisámegiela guo-vllus doaibmi Aajege, lea ásahan iežas ulbmilin sámegiela ovddideami viiddis guovtti leana sturrosaš guovllus. Máŋggat earátge giellaguovd-dážat leat lágidan giellagurssaid maiddái ruovttuguovlluset olggobealde, dannego daidda lea leamašan olu dárbu, eaige guovllus leat leamašan eará seammálágan doaibmit. Goittotge guokte giellaguovddáža, lullisá-megiela Aajege ja julevsámegiela Árran, ovttasbarget Romssa universi-tehta Sámi giellateknologiija guovddážiin.</p>
<p>Dutkamušas, mii árvvoštallá sámi giellaguovddážiid doaimma, govviduvvojit Porsáŋggu giellaguovddáža doaimma bohtosat vugiin, mii heive maiddái eará giellaguovddážiid govvideapmái: <em type="italic">”Informánttat </em><em type="italic">oaivvildit ahte gielddas lea ollu rievdan dan rájes giellaguovddáš </em><em type="italic">ásahuvvui. Ovdal lei skuvla áidna báiki gos sámegiella gullostalai, </em><em type="italic">dál gullo dat giella ollu eará báikkiin; gávppis, kafeain ja ráđđeviesus. </em></p>
<p><em type="italic">Giellakurssiid bokte leat máŋggas ožžon oahpu sámegielas dahje leat </em><em type="italic">beassan ealáskahttit giela maid leat massán. Guovddáža doaimmaid </em><em type="italic">váikkuhussan namuhit maid ahte olbmuide lea šaddan nannosit sámi </em><em type="italic">gullevašvuohta </em>.83 <em type="italic">” </em><em type="bold">82 </em></p>
<p>Nygaard et al. 2012, 65. <em type="bold">83 </em>Nygaard et al. 2012, 23.3.10. Sámi giellaguovddážat doalaheamen ja jođálmahttimin giellabarggu <em type="bold">62 </em></p>
<p>Dutkamušas govviduvvo, mo jurddašanvuogit sámegiela ektui leat riev-dán ee. Gáivuona gieldda hálddahusbargiid ja gielddapolitihkkariid infor-mánttaid siteremiin: <em type="italic">“- dan [giellaguovddáža] haga ii livčče servodat vel </em><em type="italic">joavdan dan dássái mas dál leat, ahte bures dohkkehit sámivuođa. Álggos </em><em type="italic">eai orron olbmot hálideamen searvat giellahálddašanguvlui, muhto dál </em><em type="italic">leat eanas suohkanássit dohkkehan dan ahte suohkan lea guovttegielalaš, </em><em type="italic">ja mánát ja nuorat atnet hui árvvus iežaset sámi duogáža.84” </em></p>
<p>Unjárgga gieldda informánttat dadjet, ahte giellaguovddážiid vuođđu-deapmi ja guovttegielatvuođa doarjumii juolluduvvon stáhtadoarjagat leat buoremus ášši, mii sámi servošii lea dáhpáhuvvan maŋimuš 30 jagi áigge. <em type="italic">“Unjárgga gielddas lea ollu dáhpáhuvvan, olbmot leat oažžugoah- </em><em type="italic">tán giela fas ruovttoluotta ja mii oaidnit ahte sámegiella lea ožžon ođđa </em><em type="italic">ja buori árvvu.85” </em></p>
<p>Romssa sámi giellaguovddáža <em type="italic">(Gáisi giellaguovddáš Moskavuonas) </em>mearkkašupmi sámegiela ja mearrasámiid kultuvrra ealáskahttinbarggus lea dutkamuša mielde leamašan stuoris olles Moskavuona guovllus: <em type="italic">“Doaibma váikkuha dasa ahte sámegiella gullo ja oidno, ja deattuhuvvo </em><em type="italic">earenoamážit dat ahte mánát leat ožžon giela ruovttoluotta (1/3 oassi </em><em type="italic">ohppiin leat válljen sámegiela skuvllas).86” </em></p>
<p><em type="bold">Ruoŧa Sámedikki sámi giellaguovddáš/ Sámi giellaguovddáš </em></p>
<p><em type="bold">Gielejarnge87 </em>Sámediggi oaččui vejolašvuođa sámi giellaguovddáža vuođđudeapmái </p>
<p>Ruoŧa ođđa vehádatpolitihka čuovvumuššan88. Jagis 2009 mearriduvvui nášuvnnalaš veahádagaid ja daid gielaid guoski ođđa lágas, man válm-maštallanbargguin giddejuvvui earenoamáš fuomášupmi lullisámegiela áitatvulosvuhtii89. Sámegiela hálddašanguovlu viiddiduvvui ođđa lágas nie, ahte dat ollii maiddái lullisámegiela árbevirolaš guovlluide. Sáme-diggi vuođđudii jagis 2010 sámi giellaguovddáža Sámedikki giella-, kultuvra- ja kommunikašuvdnaossodaga oktavuhtii. Giellaguovddáža guokte doaibmasaji vuođđuduvvojedje lullisámegiela guovlluide Staa-rii ( <em type="italic">Östersund </em>) ja Deartnái ( <em type="italic">Tärnaby </em>). Guovddáža ulbmilin lea goittotge <em type="bold">84 </em>Nygaard et al. 2012, 28. <em type="bold">85 </em>Nygaard et al. 2012, 44. <em type="bold">86 </em>Nygaard et al. 2012, 53. <em type="bold">87 </em></p>
<p>Sámediggi (Ruoŧŧa) 2011, 2012, 2013a-c ja 2014. <em type="bold">88 </em></p>
<p>Sveriges Regering, Prop. 2008/09:158. <em type="bold">89 </em></p>
<p>Ee. SOU 2006:19. <em type="bold">63 </em>bargat buot Ruoŧas hállojuvvon sámegielaid buorrin. Giellaguovddáža vuođđudeapmi áigái oaččui bistevašvuođa ja guhkesáigásašvuođa sámi giellabargui, mii lei ovdal leamašan eanaš prošeaktabargu. </p>
<p>Sámi giellaguovddáš <em type="italic">Gielejarnge </em>váldobargun šattai ovddidit sámegie-laid geavaheami, gielladiđolašvuođa ja erenomážit giela ealáskahttima. </p>
<p>Dan bargun lea fállat sámegielaide ja gielaid ealáskahttimii laktáseaddji áššedovdamuša, ovddidit giela ealáskahttinvugiid ja viiddidit dieđu sá-megielain ja das, mo giela lea vejolaš máhcahit geavahussii dalle, go juo máŋggat sohkabuolvvat leat vejolaččat heaitán dan hállamis. Guovddáš galgá ovttasbargat eará sámi servošiiguin ja organisašuvnnaiguin, ulbmi-lin ovttastahttit ja beavttálmahttit sámegielaid ealáskahttinbarggu. Dan lassin giellaguovddáža bargun lea válmmaštit jahkásaš raportta sámegie-laid dilis Ruoŧas.</p>
<p>Giellaguovddážiid bargu lea hástaleaddji ja sáhtášii govahallat, ahte guo-vddážis livččii gollan olu áigi heivvolaš bargovugiid ovddideapmái ja dili kártemii. Ná ii goittotge geavvan. Giellaguovddáža njeallje-viđa vuosttaš doaibmajagi bohtosat juo čájehit, ahte bargiin lea nana áššedovdamuš ja čatnaseapmi bargui. Giellaguovddážiin barget oktiibuot njeallje olbmo, geat ovddastit lulli-, julev- ja davvisámegielaid. Giellaguovddáš gieđahal-lá jahkásaš raporttain <em type="italic">(Lägesrapport – de samiska språken i Sverige) </em>dav-vi-, julev- ja lullisámegielaid lassin bihtán- ja ubmisámegiela, mat leat juo váras jáddat. Dan lassin raporttat sisttisdollet temáosiid, main gieđahal-lojuvvo sámegielaid sajádat ja geavaheapmi máŋggain eallima surggiin dego medias, árrabajásgeassimis, skuvlemis, boarrásiidbarggus, musihka, filmmaid ja girjjálašvuođa almmustahttindoaimmas ja ođđa domeanain nugo sosiálalaš medias ja giellateknologiija ođđa applikašuvnnain. Ra-porttain gieđahallojuvvo maiddái sámegielat báikenamaid merken alm-molaš čujuhusaide ja geaidnogalbbaide. Giellaguovddáža raporttat leat ávkkálaš gáldut buohkaide, geat háliidit diehtit sámegielaid sajádagas ja dilis Ruoŧas. </p>
<p>Giellaguovddáš gávnnahii vuosttaš raporttas, ahte sámegielaid dilli lea hui akuhta. <em type="italic">”Vi står inför en språkdöd på många platser i Sápmi. På en </em><em type="italic">del platser finns det endast några få modersmålstalare och dessa är över </em><em type="italic">60 år exempelvis i det sydsamiska området där kan språkanvändningen </em><em type="italic">variera mycket bland de samiska befolkningen både inom ett område </em><em type="italic">och inom ett län.90” </em>Vai giellaguovddáš basttášii ovddidit beaktilis giela ealáskahttinvugiid, dat lađastalai sámegiela geavaheaddjiid čuovvovaš njealji jovkui: <em type="bold">90 </em></p>
<p>Sámediggi (Ruoŧŧa) 2010, 8.3.10. Sámi giellaguovddážat doalaheamen ja jođálmahttimin giellabarggu <em type="bold">64 </em>1. sii, geat máhttet sámegiela vehá dahje eai ollenge, muhto háliidit oahppat giela,2. sii, geat leat juo oahppan giela ja leat giela sihke passiiva ja aktiiva hállit,3. sii, geat hállet giela, muhto eai máhte čállit eaige lohkat giela ja 4. sii, geain lea sihke njálmmálaš ja girjjálaš gielladáidu. </p>
<p>Giellaguovddáš lágidii dalán doaimma álggus guokte lullisámegie-la ealáskahttinprošeavtta, mat govviduvvojit dán raportta loguin 3.1. ja 3.8. Logus 3.1. govviduvvon <span type="quote">”Språkspärr”</span>-prošeakta vuođđuduvai fuomášupmái, man mielde máŋggat sápmelaččat čađahedje máŋggaid sámegiela gurssaid, muhto eai goittotge hállagoahtán sámegiela. Seam-má áigge máŋggat, geat eai lean sápmelaččat, hállagohte sámegiela ovt-ta giellagurssa maŋŋá. <em type="italic">”Här såg man orsaken måste vara djupare än rent </em><em type="italic">lingvistiskt och det måste ligga djupare psykologiska orsaker bakom. Man </em><em type="italic">fann att för många passiva modersmålstalare fanns en så kallad språk- </em><em type="italic">spärr91.” </em><span type="quote">”Språkspärr”</span>-gurssa oktan temán ja oktan giela hállama eastan loktanii skuvla. <em type="italic">”Det saknas en utbildning i språket och en synliggöring av </em><em type="italic">det samiska språket och den samiska kulturen i skolan92.” </em></p>
<p>Dás máinnašuvvon lullisámegiela ealáskahttinprošeavttat ja dain ožžo-juvvon máhcahat muitala positiiva vuoiŋŋas, mii šattai dan maŋŋá go lullisámegiela guovllut šadde oassin sámegiela hálddašanguovllu. Vejo-lašvuođat oahppat ja ealáskahttit lullisámegiela váldojuvvojedje movttain vuostá. Uppsala universitehta Hugo Valentin -guovddáš lea okta giella-guovddáža ovttasbargoguimmiin. Leena Huss jođihan Uppsala univer-sitehta dutkanprošeakta ´ <em type="italic">Revitalisering mot alla odds? Sydsamiska i Sve- </em><em type="italic">rige´ </em>čuovui lullisámegiela dili ovdáneami 2000-logus ollašuhttojuvvon vehádatpolitihkalaš ođastusaid fápmuiboahtima maŋŋá. Dutkanbohtosat nannejedje máhcahusa, man giellaguovddášdoaibma oaččui: <em type="italic">”Forskningsprojektet om sydsamiskan i Sverige - - - visar att det går </em><em type="italic">att få kraftigt försvagade språk att återfå sitt fäste bland användare. </em><em type="italic">- - - Projektresultaten tyder även på att det finns ett ökande förståelse </em><em type="italic">för språkets betydelse i sydsamiska organisationers verksamhet och </em><em type="italic">utbud. </em><em type="bold">91 </em></p>
<p>Sámediggi (Ruoŧŧa) 2011, 10. <em type="bold">92 </em></p>
<p>Sámediggi (Ruoŧŧa) 2013c, 18. <em type="bold">65 </em></p>
<p><em type="italic">Sydsamiska talas av allt fler unga, till stor del tack vare den nya </em><em type="italic">minoritetspolitiken som har börjat träda i kraft under 2000-talet. </em></p>
<p><em type="italic">Det är särskilt lagstiftningen till skydd för nationella minoriteter </em><em type="italic">och minoritetsspråk från 2009 som har haft en gynnsam effekt på </em><em type="italic">sydsamiskan. Många sydsamisktalande upplever i dag att det har </em><em type="italic">blivit lättare att anv </em>ä <em type="italic">nda sydsamiska, och minoritetspolitiken och de </em><em type="italic">insatser som har genomförts i dess följd har givit nytt hopp till många </em><em type="italic">sydsamer.93” </em></p>
<p>Lullisámegiela guovllus ollašuhttojuvvon prošeavttaid lassin sámi giella-guovddáš lea lágidan ee. davvi-, lulli- ja julevsámegiela giellakonfereans-said, mat lágiduvvojit álo áššáigullevaš gielain. Jagis 2012 lágiduvvui bargoseminára, man ulbmilin lei oažžut áigái sámegielaid statistihkka-dieđuid. Sámeskuvlastivrrain (SamS/Sameskolstyrelsen) leat lágiduvvon oahpahusbargiide oaivvilduvvon skuvlendilálašvuođat ee. giellalávgun-oahpahusas. Giellaguovddážis lea maiddái almmustahttindoaimma, mii doarju gielaid ealáskahttima94.</p>
<p>Vuosttaš doaibmajagi áigge giellaguovddáš čohkkii sámi diehtopakeah-ta (kunskapslådan Jågloe), mii juhkkojuvvui oktiibuot 425 mánáidgárdái miehtá Ruoŧa. Diehtopakeahtta juhkkojuvvui ovdasajis sámegiela háld-dašanguovllu mánáidgárddiide, maid ruovttugielddain lei erenomáš ovddasvástádus lágidit sámemánáide sámegielat beaivedivššu. Pakeahtta juhkkojuvvui dárbbu mielde maiddái hálddašanguovllu olggobeallai. Dat sisttisdoalai máidnasiid, spealuid ja lávlagiid davvi-, lulli- ja julevsámegil-lii ja maiddái ruoŧagillii. Dan ulbmilin lei movttiidahttit pedagogaid aktii-va sámi giellabargui iežaset mánáidgárddiin.</p>
<p>Ruoŧa Sámedikki giellaguovddáža vuosttaš doaibmajagit leat čájehan, ahte sámegielaid ealáskahttin lea hui viiddis bargogieddi. Dan dihte dat lea sávvan, ahte riikii vuođđuduvvošedje maiddái giellaguovddážat, mat dagašedje báikkálaš sámi giellabarggu. <em type="bold">Suomas </em>eai vel leat sámi giellaguovddážat, muhto Ohcejoga gieldda plánat sámi giellaguovddáža, Áilegas giellasiidda, vuođđudeamis ov-dánit. Gielda lea čađahan sámi giellaguovddášprošeavtta ovdačielgga-dusmuttu jagiin 2011-2014 EU-ruhtaráju doarjagiin. Prošeavtta olis leat kártejuvvon sámegiela geavahanbirrasat, sámegielat bálvalusaid geava-heapmi ja sámegiela ovddidanprográmmat ja ráhkaduvvon boahttevaš <em type="bold">93 </em></p>
<p>Uppsala universitet 17.2.2014, &lt; http://www.valentin.uu.se/ &gt;. <em type="bold">94 </em>Gč. Juuso 2013 ja Fjellgren &amp; Huss 2013.3.10. Sámi giellaguovddážat doalaheamen ja jođálmahttimin giellabarggu <em type="bold">66 </em>giellaguovddáža fitnodatdoaibmaplána95. Bargu joatkašuvvá Eurohpá sosiálaruhtaráju doarjagiin jagiin 2015-2017.96 </p>
<p>Jagis 2008 vuođđuduvvon Nuortalaš kulturlágádus pláne nuortalaš kul-turguovddáža Anára gieldda Čeavetjávrái. Guovddáža doaimmas nuor-talašgiela ovddideapmi livččii guovddáš sajis. Prošeavtta plánemis leat mielde eana- ja meahccedoalloministeriija ja oahpahus- ja kulturministe-riija.</p>
<p><em type="italic">City Sámit-searvi </em>pláne Helssegii sámi kulturguovddáža, man ulbmilin livččii doalahit ja dahkat oinnolažžan oaivegávpotguovllus ássi sápme-laččaid iežaset gielaid ja sámiid kultuvrra. Oahpahus- ja kulturministeriija lea juolludan doarjaga prošeavtta plánemii. </p>
<p type="listitem">Loga lasi Ruoŧas ja Norggas doaibmi sámi giellaguovddážiid doaimmas:</p>
<p type="listitem">Sámi giellaguovddáš Gielejarnge, Ruoŧa Sámediggi/ Samiskt språkcentrum Gielejarnge, Sametinget i Sverige, &lt; http://www.sametinget.se &gt;</p>
<p type="listitem">Aajege saemien giela- jih maahtoejarnge/ Samisk språk- og kompetansesenter, Plassje/ Røros, &lt; http://www.samisk.no &gt;</p>
<p type="listitem">Álttá Sámi Giellaguovddáš, Áltá, &lt; http://www.altasg.no &gt;</p>
<p type="listitem">Árran Julevsáme guovdásj/ Árran Lulesamisk senter, Ájluokta/</p>
<p type="listitem">Drag, &lt; http://www.arran.no &gt;</p>
<p type="listitem">Ástavuona giellagoahtie, Loabát/ Lavangen, &lt; http://www.lavangen.kommune.no/sme-astavuona-giellagoahtie &gt;</p>
<p type="listitem">Deanu giellagáddi/ Tana samiske språksenter, Deatnu, &lt; http://www.seg.deatnu.no/ &gt;</p>
<p type="listitem">Gáisi Giellaguovddáš/ Gáisi språksenter, Moskavuotna Romsa/</p>
<p type="listitem">Tromsø, &lt; http://www.tromso.kommune.no &gt;</p>
<p type="listitem">Gïeleaernie Raavrevijkes/ Det sørsamiske språk- og kultursenteret i Røyrvik, &lt; https://www.facebook.com/pages/</p>
<p type="listitem">G%C3%AFeleaernie/470432053032627 &gt;</p>
<p type="listitem">Gïelem nastedh/ Sørsamisk språksenter, Snoase/ Snåsa, &lt; http://gielemnastedh.no/ &gt;</p>
<p type="listitem">Isak Saba Guovddáš/ Isak Saba Senteret, Unjárga/ Nesseby, &lt; http://www.isaksaba.no &gt;</p>
<p type="listitem">Sámi Giella- ja kulturguovddáš/ Samisk Språk- og Kultursenter,</p>
<p type="listitem">Poršaŋku/ Porsanger, &lt; http://www.porsanger.kommune.no &gt;95  Länsman &amp; Tervaniemi 2012.  96  YLE Sápmi 11.2.2015.67</p>
<p type="listitem">Sámi Giellaguovddáš/ Samisk Språksenter, Gáivuotna/ Kåfjord, &lt; http://www.kafjord.kommune.no &gt;</p>
<p type="listitem">Storfjord Språksenter/ Giellaguovddáš, Stuorravuotna/ Storfjord, &lt; http://www.spraaksenter.no/ &gt;</p>
<p type="listitem">Várdobáiki Sámi guovddáš/ Sámi senter, Evenášši/ Evenes, &lt; http://www.vardobaiki.no/web &gt;.</p>
<p type="listitem">Loga lasi sámi giella- ja kulturguovddášprošeavttain Suomas:</p>
<p type="listitem">Tä´lvvsijdd – kolttakulttuurikeskusSevettijärvelle/</p>
<p type="listitem">Kolttakulttuurisäätiö &lt; http://www.kolttasaamelaiset.fi/ &gt;</p>
<p type="listitem">Sápmelaččaid kulturguovddášHelssegii, City Sámit ry &lt; http://www.citysamit.net/ &gt;</p>
<p type="listitem">Sami giellaguovddáš Ohcejohkii, Ohcejoga gielda &lt; http://www.utsjoki.fi/fi/palvelut/elinkeinotoimi/hankkeet.php &gt;</p>
<p type="listitem">&lt; https://fi-fi.facebook.com/giellaguovddasohcejohkii &gt;</p>
<p type="listitem">&lt; http://ailegas.fi/ailegas-giellasiida/ &gt;3.11. Sámegiela oahppan ássanbáikkis beroškeahttá97</p>
<p>Gáiddusoahpahus, neahttaskuvlen, virtuálaoahpahus – mii na-mahus goasge geavahuvvo – lea šaddan mearkkašahtti oassin sámegielaid ealáskahttima, dasgo daid geažil sámegiela oahp-panvejolašvuođat eai šat čatnas dihto báikái. Gáiddusoahpahus addá vejolašvuođa máŋgasiidda, geat eai sáhte oassálastit ollesbeaiv-válaš skuvlemii dahje lágašoahpahussii eallindiliset dahje ássanbáikkiset dihte. <em type="italic">”Gáiddusoahpahus dahká dásseárvosažžan unna gilážiin, sáme- </em><em type="italic">guovllu olggobealde ja juoba olgoriikkain ássi oahppiid vejolašvuođaid </em><em type="italic">oassálastit oahpuide98”, </em>muitaleaba Eeva-Liisa Rasmus-Moilanen ja Ellen </p>
<p>Pautamo, geat leaba ovddidan gáiddusoahpahusa Sámi oahpahusguovd-dážis Anáris. Sámegiela gáiddusoahpahusa lágidit dán áigge máŋggat universitehtat, allaskuvllat ja nuppi dási oahppolágádusat. Dan lassin suorgái leat boahtán maiddái priváhta fitnodagat. <em type="bold">97 </em>Rasmus &amp; Pautamo 2011; Rasmus-Moilanen &amp; Pautamo 2012; Rasmus-Moilanen 2014; Paltto K. 28.11.2014; http://www.e-skuvla.no/ . <em type="bold">98 </em>Rasmus &amp; Pautamo 2011, 1.3.11. Sámegiela oahppan ássanbáikkis beroškeahttá <em type="bold">68 </em></p>
<p>Norggas ja Ruoŧas lea vejolaš oažžut sámegiela gáiddusoahpahusa maiddái sámi guovddášguovlluid olggobealde ássi skuvlaahkásaš mánái-de ja nuoraide (gč. logu 4.2.). Suomas oahpahus- ja kulturministeriija lea giđđat 2015 čielggadišgoahtán sámegielaid gáiddusoahpahusa vejolaš-vuođaid.</p>
<p>Sámi oahpahusguovddáža virtuálaskuvla Anáris ja ABC-company/ e-skuvla Norgga Kárášjogas leat erenomážit vuddjon sámegiela gáid-dusoahpahusa lágideapmái. Goabbáge fállá buohkaide rabas sámegiela gáiddusgurssaid. Sámi oahpahusguovddáš lea stáhta oahppolágádus ja</p>
<p>ABC-company/e-skuvla fas priváhta fitnodat.</p>
<p>Sámegiela gáiddusoahpahusa ovddideapmi <em type="bold">Sámi oahpahusguovddážis </em>( <em type="italic">SOGSAKK) </em>álggahuvvui jagis 2004. Gáiddusoahpahusas lea šaddan dehálaš vuohki ollašuhttit skuvllas addojuvvon lágas mearriduvvon ulbmila. Gáiddusoahpahusa ovddideapmi lea mearkkašan maiddái vátni resurssaid beaktilut geavahemi dannego sámegielat oahpaheaddjit eai leat doarvái riikkaviidosaččat eaige oba sámeguovllusge. </p>
<p>Sámegiela gáiddusoahpahusas váldodeaddu lea leamašan sámegielain.</p>
<p>Sámekultuvrra gurssat leat maiddái lágiduvvon muhtin veardde. Giella oahppamis váldodeaddu lea praktihka gielladáiddu skáhppomis, mii oaivvilda oahpahusa plánema nu, ahte dat sisttisdoallá olu hállan- ja sá-gastallanhárjehusaid. Kommunikatiiva oahppan lea dahkkon vejolažžan oahpahusvugiid ovddidemiin nu, ahte oahppandilálašvuohta lea oktasaš olles jovkui. Oahppit ja oahpaheaddji čoahkkanit viiddis guovllus oktasaš virtuálaluohkkái, mas šaddá maiddái erenomáš sosiála báiki. <em type="italic">”Jáhkke- </em><em type="italic">meahttun mo sáhttá dovdat gullevašvuođa jovkui, man lahtuid ii deaivva </em><em type="italic">iige dovdda. Studeren fokusere sisdollui, ii joavdelas dáikin ja kemiija99” </em>, govvida okta oahppi dilálašvuođa. </p>
<p>Gáiddusoahppodiimmuide čoahkkanit seammá láhkai go lagašoahpa-husasge, sohppojuvvon áigái. Gáiddusoahpahusa oahppodiimmuid lea goittotge vejolaš guldalit maiddái oahppanvuolážii vurkejuvvon bád-demiin. Juos oahppi ii sáhte oassálastit juohke diibmui, lea sus vejolaš-vuohta guldalit oahppodiimmu báddis ja bargat iehčanassii bargobihtáid ja ruoktobargguid. Kommunikatiiva oahppama eaktun lea, ahte oahppit oassálastet aktiivvalaččat oahppodiimmuide ja, ahte sis leat diimmuin ságastallanguoimmit. Sámegiela gurssaid váldonjuolggadus lea, ahte oahppi galgá oassálastit 80 % diimmuide vai son oažžu duođaštusa. Gur-salaččain lea dávjá alla motivašuvdna, dannego studeren lea eaktodáhto- <em type="bold">99 </em></p>
<p>Sitáhta oahppiid máhcahusas: Rasmus-Moilanen 2014, 220. <em type="bold">69 </em>laš eaige eretorrumat leat váttisvuohta. Máŋgasat vásihit, ahte gurssaide lea álki oassálastit, dannego oahppodiimmuide sáhttá oassálastit measta gos beare, ruovttus, bargosajis ja juoba reaissus. Studerenbirrasat, maid oažžu ieš válljet, leat lasihan motivašuvnna ja vuolidan čađahandeadda-ga, mii laktása studeremii. </p>
<p>Gáiddusoahpahusa ollisvuođa huksen ja oahpahusa doaibmama sihk-karastin gáibida máŋggaid sierra doibmiid gaskasaš ovttasbarggu ja válmmaštallama. Skuvlema lágideaddji galgá fuolahit gáiddusoahpahusa metodalaš ovddideamis. Son ohcá buoremus pedagogalaš ja didákttalaš čovdosiid neahttaoahpahussii ja skuvle oahpaheaddjiid ođđa bargo-neavvuid geavaheamis. Sámi oahpahusguovddážis dát ovddideapmi lea leamašan vejolaš iešguđetlágan ovddidanprošeavttaid ja daidda juollu-duvvon ruhtadeami geažil. Oahppodiimmuid pláne oahpaheaddji, muhto dan ovdal oahpahusa lea plánemin dávjá olles virtuálabargojoavku. Plá-nemii gullá oahpahusvugiid, oahppanbirrasiid, bargoneavvuid, heivvolaš bargobihtáid ja bagadallandilálašvuođaid plánen. Duogášjurddan oahpa-husa lágideamis lea dat, ahte oahppan galgá leat suohtas ja movttiidaht-ti ja oahppit galget leat aktiivvalaččat.</p>
<p>Okta skuvlema eallineaktu lea teknihkalaš doarjjabálvalus, mii lea mielde álo plánenmuttus gitta skuvlema lohppii. Doarjjabálvalusa haga oah-paheaddji galggašii okto ceavzit váttisvuođain, mii sáhtášii mearkkašit skuvlema dási njiedjama ja juoba eahpelihkostuvvama. Sámi oahpahus-guovddáš lea geavahišgoahtán doaibmamálle, mas juohke oahppi oažžu persovnnalaš bagadallama teknihka ja oahpahusprográmmaid geava-heamis ja neahttabirrasis doaibmamis ovdal skuvlema álgima. Maiddái studerema várás oaivvilduvvon dihtor ordnejuvvo. Oahpaheaddji ja oahppit mánnet vuosttaš oahppodiimmus čađa deháleamos teknihkalaš áššiid. Dan maŋŋá skuvlla teknihkalaš doarjjaolmmoš lea čálihan iežas sisa virtuálaluohkkái oahppodiimmu áigái ja ná bastá johtilit veahkehit juos oahpahusa áigge ilbmanit teknihkalaš váttisvuođat.</p>
<p>Beroštupmi sámegielaid oahpuide lea leamašan stuoris ja gurssaide leat measta álo leamašan eanet ohccit go leat studerenbáikkit. Sámegielaid vuođđodási skuvlemat leat leamašan beakkánepmosat ja ohccit leat lea-mašan sullii 30-60, go álggahanbáikkit ovtta gurssas leat dávjá 15. Ohc-ciid mearri muitala lágideaddjiid mielas gurssaid duođalaš dárbbus.</p>
<p>Motiivat ja sivat ohcat giellaskuvlemii leat máŋggaláganat. Sullii bealli sámegiela gáiddusoahppiin lea eret sámiid ruovttuguovllus. Sámeguovl-3.11. Sámegiela oahppan ássanbáikkis beroškeahttá <em type="bold">70 </em>lus ássit barget eanaš bálvalanámmáhiin, dikšunsuorggis, bajásgeas-sinsuorggis, virgeolmmožin ja fitnodatdoallin. Máŋgasat dárbbašit sá-megiela dáiddu iežaset barggus. Nuppit fas háliidit buoridit sámegiela dáidduset iežaset sápmelašvuođa ja sápmelaš identiteahtta dihte, muhto maiddái vai sii sáhtášedje doarjut mánáid ja bearraša giellageavaheami, gulahallat fulkkiiguin dahje šaddat oassin sámegielat birrasa. <em type="italic">”Oahpuide </em><em type="italic">ohcama sivvan lea nana hállu ealáskahttit sámegiela ja giellabirrasa.100” </em></p>
<p>Eatnigielagiid oahpuid ulbmilin lea leamašan čállindáiddu oahppama lassin ámmátlaš gelbbolašvuođa nannen ja virggálaš gielladuođaštusa skáhppon. Dan lassin máŋgasat, geain ii leat sápmelaš duogáš, háliidit oahppat sámegiela, dannego dárbbašit dan iežaset barggus ja astoáig-gis. Muhtimiid ulbmilin lea oažžut barggu sámeguovllus. Oassi oahppiin ávkkástallá sámegiela oahpuid eará oahpuid oktavuođas. Sámi oahpa-husguovddáža sámegiela gáiddusoahput vástidit Oulu universitehta sámegiela vierisgiela oahpuid ja oahppi sáhttá ohcat daid buorrin lohko-juvvot iežas universitehta dutkosii.</p>
<p>Manahuvvon sámegiela ruovttoluotta oahppan lea okta buot dehálea-mos motiivvain studeret sámegiela. Oahppiid máhcahus, man čoaggit buot gurssaid oktavuođas, muitala olu ášši mearkkašumis: <em type="italic">”Orun guhkkin eret mu sápmelaš fulkkiin ja ollásit suomagielat </em><em type="italic">birrasis, nuba árgabeaivvis ii leat vejolašvuohta oažžut dahje </em><em type="italic">doalahit sámegiela dáiddu. Mu 40-logus riegádan eadni leat </em><em type="italic">dološ áiggi vuogi mielde várjalan sámegielas, ja dán dihte anán </em><em type="italic">giela oahppama ja gaskavuođa seailluheami iežan sohkii hui </em><em type="italic">mávssolažžan. Lean studeren sámegiela iehčanassii, muhto </em><em type="italic">bohtosat dieđusge molsašuddet, dannego giige ii divo mu dahje </em><em type="italic">vástit mu gažaldagaide. Danne ledjenge ilus go fuomášin, ahte </em><em type="italic">gáiddusoahpahusge lea vejolaš.101” </em><em type="italic">”Sáhtán iežan oahpahusbarggus sirdit dieđu sápmelašvuođas </em><em type="italic">buorebut go basttán lohkat maiddái sámegielat teavsttaid. </em></p>
<p><em type="italic">Dovdduid dásis ášši lea munnje vel olu dehálut. Manahin sámegiela </em><em type="italic">ásodatjagiid áigge ja orru, ahte stáhta divvu dál ášši, go sáhtán </em><em type="italic">studeret giela máddinge. Goittotge omd. davvisámegiela gurssaide </em><em type="italic">lei hui váttis beassat, dannego ovdasajis ledje dat, geat dárbbašedje </em><em type="italic">giela iežaset barggus beaivválaččat.102” </em><em type="bold">100 </em>Rasmus-Moilanen 2014, 216. <em type="bold">101 </em>Sitáhta oahppiid máhcahusas: Rasmus-Moilanen 2014, 220. <em type="bold">102 </em>Seammá, 4. <em type="bold">71 </em></p>
<p>Oahppiid máhcahusas čielgá maiddái dat, ahte vejolašvuohta oažžut massojuvvon dahje veadjemeahttumin jurddašuvvon gielladáiddu ruovt-toluotta váikkuha čiekŋalit maiddái iežas eallimii. <em type="italic">”Dat lea mearkkašan </em><em type="italic">ee. dan, ahte lean máhccan iežan máttuide, moraštan doložiid, gieđahal- </em><em type="italic">lan iežan identiteahta ja čavden vuoiŋŋalaččat iežan persovnna.103” </em></p>
<p>Muhtin gursadiimmut leat leamašan lágideaddjiid mielas dego psykiáh-ter haga lágiduvvon terapiijabottut, nu stuorra ja mearkkašahtti áššis lea jearaldat.</p>
<p>Sámi oahpahusguovddáža virtuálaskuvlla lohkanbaji prográmmii gullet čuovvovaš gurssat: davvisámegiela vuođđodássi 10 ov, davvisámegiela gaskadássi 10 ov, davvisámegiela eatnigielagiid skuvlen 6 ov, anáraš- ja nuortalašgiela vuođđogurssat 4 ov ja jahkásaččat molsašuddi gurssat.</p>
<p>Virtuálaskuvla lea badjel logijagát iežas doaimmahistorjjá áigge lágidan sámegiela oahpahusa badjel 700 olbmui. Oahppodiimmut leat lágiduv-von oktiibuot eanet go 10 000. Dan lassin dat lea skuvlen oahpaheadd-jiid ja jagi 2007 rájes dorjon eará organisašuvnnaid gáiddusoahpahusa nu, ahte dat lea fuolahan doarjagis ja skuvlen bargoneavvuid geava-heamis.</p>
<p><em type="bold">ABC-company/ e-skuvla </em>104 lea sápmelaš goasttidanfitnodat ja neahttas-kuvla, man váldobáiki lea Norgga Kárášjogas ( <em type="italic">Karasjok </em>). Neahttaskuvla vuođđuduvvui jagis 2000 ja dat álggahii neahttagurssaid davvisáme-gielas jagis 2001, julevsámegielas jagis 2003 ja lullisámegielas jagis 2005. E-skuvlla vuođđudeaddji ja oahpaheaddji Kirsi Paltto muitala, ahte neahttaskuvla vuođđuduvvui, dannego dasa lei stuorra dárbu. <em type="italic">“Sámit </em><em type="italic">ásset nu viiddis guovllus, ahte buohkaid juksan ii leat eará vugiin vejolaš. </em></p>
<p><em type="italic">Máŋggain guovlluin eai leat oahpaheaddjit eaige gursafálaldagat. Neaht- </em><em type="italic">taoahpahus dahká sámegiela oahppama buohkaide vejolažžan.105” </em></p>
<p>E-skuvla buvttada sámegiela ja eará oahppoávdnasiid sámegielat digi-materiálaid, oahpahusprográmmaid internehttii ja fállá sámegiela neaht-tagurssaid ja gáiddusoahpahusa sihke rávesolbmuide ja vuođđoskuvlla ja logahaga vázzi mánáide ja nuoraide. E-skuvla lea jagi 2013 álggu rájes ožžon dohkkehuvvon neahttaskuvlla stáhtusa ( <em type="italic">offisielt godkjent nettskole </em><em type="italic">i Norge </em>), mii oaivvilda dan, ahte dat sáhttá fállat friija gurssaid maiddái rávesolbmuide, geat šadde ovdal máksit neahttagurssain. Vuođđos-kuvllat ja logahagat sáhttet soahpat e-skuvllain sámegiela oahpahusa lágideamis dakkár oahppiide, geaidda skuvla ii sáhte fállat sámegiela <em type="bold">103 </em>Rasmus &amp; Pautamo 2011, 5. <em type="bold">104 </em>Paltto K. 28.11.2014; &lt; http://www.e-skuvla.no/ &gt;. <em type="bold">105 </em>Paltto K. seammá.3.11. Sámegiela oahppan ássanbáikkis beroškeahttá <em type="bold">72 </em>lagašoahpahusa. Dákkár skuvllat leat eanemus sámegiela hálddašan-guovllu olggobealde. Dát oahpahusvejolašvuohta vuođđuduvvá oahpa-husláhkii. </p>
<p>E-skuvla fállá davvi-, lulli- ja julevsámegiela gurssaid rávesolbmuide ja logahaga ( <em type="italic">videregående skole </em>) ja vuođđoskuvlla oahppiide. Skuvlagurs-sat leat plánejuvvon gustojeaddji oahpahusplána molssaeavttuide ja dat leat sámegiella 1 (vuosttaš giela/eatnigiela oahppoávnnas), sámegiel-la 2 (nuppi giela oahppoávnnas oahppiide, geat máhttet giela muhtin veardde), sámegiella 3 (oahppiide, geat álggahit sámegiela studerema vuođđoskuvllas) ja sámegiella 4 (oahppiide, geat álggahit sámegiela stu-derema logahagas). </p>
<p>Rávesolbmuide oaivvilduvvon gurssat leat vuođđogurssat ja mearkkašit nappo nuppi dahje vieris giela oahpuid. E-skuvla fállá maiddái sierra davvisámegiela láidehusgurssa. Skuvlla gurssain lea mielde virtuálaoah-paheaddji. Rávesolbmot fas sáhttet válljet fálaldagas juogo studerema iežas áigetávvala mielde dahje neahttagurssa, mas maiddái oahpaheaddji lea mielde. Gurssain, main oahpaheaddji lea mielde, geavahuvvo neaht-tatelefovnna dahjege Skype ja Google Hangouts-applikašuvnna, maid leat álki geavahit ja luđet juohkehačča dihtorii. Rávesolbmuide oaivvil-duvvon gurssat juohkásit osiide, main juohkehaš vástida sullii 100 diim-mu luohkkáoahpahusa.</p>
<p>E-skuvlla lágidan gursafálaldaga sáhttá lađastallat njealji iešguđetlágan vejolašvuhtii: 1) iehčanas studeren neahttagurssas, 2) iehčanas neahtta-studeren, man doarju maiddái oahpaheaddji, 3) joavkooahpahus neahtas ovttas oahpaheaddjiin ja 4) gurssat, main lea sihke lagašoahpahus ovttas oahpaheaddjiin ja neahttaoahpahus. Neahttagurssaid čuovvun lea vejo-laš sierra gielaid vuođul, mii oaivvilda dan, ahte gurssat leat plánejuvvon sámegielaid ja suoma-, ruoŧa-, dáro- ja eaŋgalasgiela hálliide.</p>
<p>Paltto muitala, ahte buot gurssaid vuođđun lea kommunikatiiva giela studeren. Gurssain geavahit olu interaktiiva hárjehusaid, filmmaid, jiena ja vejolašvuođa giela hárjehallamii. Interaktiiva hárjehusat, mat leat neah-tas, leat sohppojuvvon oahppi agi mielde. Mánáide ja rávesolbmuide leat ráhkaduvvon iežaset hárjehusat. Joavkooahpahus dahká vejolažžan au-tenttalaš kommunikašuvnna eará gurssa oassálastiiguin, geaiguin <em type="italic">“sáhttá </em><em type="italic">maiddái juohkit álgováttisvuođaid, go giela ii leat vel álki hállat.106” </em><em type="bold">106 </em>Paltto K. seammá. <em type="bold">73 </em></p>
<p>Vuođđoskuvlla ja logahaga oahppiide oaivvilduvvon oahpahusas gea-vahuvvojit sihke digitála ja prentejuvvon oahppomateriálat. E-skuvlla oahppomateriálaid lea ruhtadan Sámediggi ja dat leat skuvllaide nuvttá.</p>
<p>Skuvllat ostet oahpahusa e-skuvllas doarjagiin, man lea juolludan gáid-dusoahpahusa ruhtadeamis vástideaddji eisseváldi. Davvisámegiela gáiddusoahpahusa resurssaid galgá ohcat Finnmárkku fylkkas <em type="italic">(Finnmark </em><em type="italic">fylke) </em>, juulev- já maadâsämikielâ resursijd Nordland läänihaldâttâsâst <em type="italic">(Norlándda fylka/ Nordland fylke). </em></p>
<p>Juos skuvla háliida sámegiela oahpahusa, dat váldá oktavuođa e-skuvlii ja soahpá dainna oahpahusa dásis, diibmomearis, iskosiid plánemis, ve-jolaš árvosáni addimis ja diimmuid áiggis. E-skuvla pláne juohke oahppái sierra lohkanbadjeplána ja fuolaha oahppomateriálain. Skuvla fas vástida das, ahte oahppis lea geavahusas dihtor, mainna sáhttá geavahit sáme-giela bustávaid ja mas lea neahttatelefovdna. Dan lassin dárbbašuvvo headset, dahjege beljošat ja mikrofovdna.</p>
<p>Sámegielaid oahpahusa lassin e-skuvla fállá skuvllaid oahppoávdnasiid-da sierra sámegielain doaibmi digitála oahppomateriálaid, maid skuvllat sáhttet geavahit lassi- dahje doarjjamateriálan. Dátge materiálat leat skuvllaide eanáš nuvttá ja oahppit sáhttet oažžut geavahandovddalda-gaid materiálaide. Muhtin dáhpáhusain skuvllat mákset digitála materiála geavaheamis dihtormávssu. Neahttamateriálaid lassin e-skuvla lea ráhka-dan telefovnnaide sámegielat applikašuvnnaid nugo giellaspealuid (omd.</p>
<p><em type="italic">Oppa fávru </em>ja <em type="italic">Giellaspeallu </em>). Ođđaseamos mobiilaapplikašuvnnat leat julevsámegiella-dárogiella ja lullisámegiella-dárogiella jietnasátnegirjjit. </p>
<p>Davvisámegiella-dárogiella jietnasátnegirji lea gárvvásmuvvamin (2015).</p>
<p>Digitála oahppomateriálaid sámegillii, digitála sátnegirjjiid, jienalaš go-vvasátnegirjjiid ja mánáide oaivvilduvvon giellaspeallosiidduid fállet earáge sámi goasttideaddjit dego Suomas doaibmi e-girji.net ja Norggas doaibmi <em type="italic">Davvi Girji O.S </em>ja <em type="italic">ČálliidLágádus </em>. Sámi allaskuvlla oahppomate-riálaportálas <em type="italic">Ovttas-aktan-aktesne </em>gávdno diehtu prentejuvvon oahppo-materiálain ja liŋkkat sierra buvttadeddjiid digitála oahppomateriálaide ja filmmaide (neahttaliŋkkat čuovvovaš listtus). </p>
<p type="listitem">Loga lasi sámegielaid gáiddus-/fierbmeskuvlemis, oahpásmuva sámegielat digitála oahppomateriálaide, interaktiiva pedagogalaš prográmmaide ja sámegielaid iešguđetlágan neahttasátnegirjjiide:</p>
<p type="listitem">&lt; http://www.sogsakk.fi/virtuaalikoulu &gt;</p>
<p type="listitem">&lt; http://www.e-skuvla.no/ &gt;3.11. Sámegiela oahppan ássanbáikkis beroškeahttá74</p>
<p type="listitem">&lt; http://ovttas.no/ &gt;</p>
<p type="listitem">&lt; http://e-girji.net/ &gt;</p>
<p type="listitem">&lt; http://modersmal.skolverket.se/samiska/ &gt;</p>
<p type="listitem">&lt; http://giellatekno.uit.no/ &gt;</p>
<p type="listitem">&lt; http://ordbok.sametinget.se/ &gt;</p>
<p type="listitem">&lt; http://clu.uni.no/bildetema/ &gt;</p>
<p type="listitem">&lt; http://www4.ur.se/gulahalan/ &gt;</p>
<p type="listitem">&lt; http://www.sametinget.se/lulesamiska &gt;</p>
<p type="listitem">&lt; http://www.sametinget.se/1084 &gt;</p>
<p type="listitem">&lt; http://www.calliidlagadus.org/ &gt;</p>
<p type="listitem">&lt; http://sajus.davvi.no/ &gt;</p>
<p type="listitem">&lt; http://www.giella.org &gt;.3.12. OVTTAS! Skuvla- ja máináidgárdeovttasbargu rájáid rastá107</p>
<p>Ohcejoga girkosiida Suoma bealde ja Deanu gildii gulli Sirbmá</p>
<p>Norgga bealde leat kránnjágilit Deanuleagis, daid gaska leat sullii 20 kilomehtera. Gilážiin ja daid ássiin leat olu oktasaš iešvuogit. Gilit gullet seammá giella- ja kulturguvlui. Fuolke-vuođat, biras, Deatnu ja ealáhusat ovttastahttet olbmuid, geat goittotge leat guovtti riikka stáhtaborgárat. Mánát ja nuorat vázzet skuvlla seam-má davvisámegillii, muhto skuvlavázzin vuođđuduvvá guovtti sierra skuvlaláhkaásaheapmái, oahpahusplánakultuvrii ja oahppoávnnasjuhkui.</p>
<p>Sirpmá skuvlla buot oahppit vázzet skuvlla sámegillii. Ohcejotnjálmmi skuvllas, mii lea stuorat go Sirpmá skuvla, leat sihke sáme- ja suomagie-lat luohkát. Mánáidgárddiid doaimma stivrejit našuvnnalaš lágat, mat ad-det goabbáge riikkas sámegielat mánáide rievtti iežasgielat beaivedikšui. <em type="bold">107 </em>Taipale 2012; Hirvasvuopio-Laiti &amp; Hirvonen 2013; Guttorm 6.5.2013 ja 2015; </p>
<p>Rasmussen 2.5.2013 a ja b. <em type="bold">75 </em></p>
<p>Ohcejohkalaččaid ja sirbmálaččaid guhkesáigásaš ovttasbargu lea ožžon ođđa hámiid 2000-logu álggu rájes. Dalle álgán skuvllaid oktasaš sámi dáidda- ja kulturoahpahus lea ovdánan plánejuvvon skuvlaovttasbar-gun, mas <em type="italic">“lea hirbmat positiiva váikkuhus mánáid ja nuoraid sámegiela </em><em type="italic">geavaheapmái ja gielladáiddu nannemii108”, </em>muitaleaba Annukka Hir-vasvuopio-Laiti ja Vuokko Hirvonen ovttasbarggu guoski čielggadusas. </p>
<p>Ovttasbarggu vuolggaheaddjin ledje skuvlamánáid vánhemat ja skuvllaid oahpaheaddjit. Ovttasbarggu ovddideapmi ođđa dássái šattai vejolažžan guovtti EU-ruhtademiin ja máŋggaid eará doaibmiid doarjagiin ollašuht-tojuvvon prošeavtta bokte. Vuosttaš OVTTAS!-prošeakta109 álggahuvvui jagis 2004 ja dat bisttii jagi 2007 loahppa rádjái <em type="italic">110 </em>. Nubbi OVTTAS!- prošeakta álggahuvvui jagi 2009 loahpas ja dat joatkašuvai jagi 2013 lohppii111. </p>
<p>Ovttasbarggu boađusin buot Sirpmá skuvlla vuolleluohkáid (1-7 lk) oahppit ja Ohcejotnjálmmi skuvlla vuolleskuvlla (0-6 lk) sámegiela oahp-pit vázzet ain (2016) oktasaš sámegielat skuvlla guktii vahkus. Sirpmá skuvlamánát bohte Ohcejotnjálmmi skuvlii maŋŋebárgga ja Ohcejoga skuvlamánát fas vázzet gaskavahkuid skuvlla Sirpmás. Oktasaš skuvla-beaivvit álge jagis 2006 ja leat joatkašuvvan dan rájes. Oahpahus lea oktasaš sámegielas, matematihkas, birasoahpas/luonddudiehtagis ja his-torjjás. Maiddái musihka- ja valáštallandiimmut leat leamašan oktasaččat.</p>
<p>Dan lassin ovttasbarggu dihte Suoma oahppit leat muhtin jagiid ožžon dárogiela oahpahusa ja Norgga oahppit fas suomagiela oahpahusa.</p>
<p>Ovttasbargu lea addán oahpahussii vejolašvuođa atnit ávkin skuvllaid erenomáš gievravuođaid dego Ohcejotnjálmmi musihka oahpahusa, erenomáš musihkkaluohká ja skuvlaguovddáža vuojadansále. Ohcejot-njálmmi oahppit fas besset geavahit Sirpmá skuvlla buori šilju, stoah-kanbáikkiid ja spábbačiekčangietti. Sirpmá skuvllas juohke oahppis lea maiddái iežas dihtor, man son geavaha skuvllas beaivválaččat. Jagis 2009 álggahuvvon prošeavtta ruđain lei vejolaš oastit iežas dihtoriid maiddái buohkaide ovttasbargui oassálastán Ohcejotnjálmmi skuvlla oahppiide. <em type="bold">108 </em>Hirvasvuopio-Laiti &amp; Hirvonen 2013, 5. <em type="bold">109 </em><em type="italic">Sámi kulturoahpahus mánáide ja nuoraide. </em><em type="bold">110 </em>Prošeavtta ruhtadit EU-prográmma Interreg IIIA Davvin Sápmi, Norgga </p>
<p>Sámediggi, Davvikalohttaráđđi, Ohcejoga gielda ja Deanu gielddas doaibmi sámi giellaguovddáš Deanu giellagáddi. <em type="bold">111 </em>Sámi giella-, skuvla- ja mánáidgárdeovddideapmi Deanuleagis. Prošeavtta ruhtadit Lappi lihttu, Davvikalohttaráđđi, Interreg IVA Davvin Sápmi, Ohcejoga gielda, Norgga Sámediggi, Deanu gielda, Deanu gielddas doaibmi giellaguovddáš </p>
<p>Deanu giellagáddi ja Norgga ođastus-, hálddahus- ja girkoministeriija (Fornyings-, administrasjons- og kirkedepartmentet).3.12. OVTTAS! Skuvla- ja máináidgárdeovttasbargu rájáid rastá <em type="bold">76 </em></p>
<p>Ovttasbargu álkidahtii oahpaheaddjidili ja dagai dan máŋggabealagin, dasgo oahpaheaddjit sáhtte bargat goabbáge skuvllas. Liegga skuvla-borramuš, mii Suoma skuvllain fállojuvvo buot oahppiide, lei ođđa ášši</p>
<p>Sirpmá oahppiide. Skuvlaovttasbarggu áigge maiddái sirbmálaččat ožžo liegga skuvlaborramuša oktasaš beivviid áigge, man Sirpmá oahpa-headdjit atne hui buorre áššin.</p>
<p>Jagis 2009 álggahuvvon prošeavtta ulbmilin ásahuvvui sámegiela ja kul-tuvrra ja Deanuleagi sámiid servoša nannen skuvla- ja mánáidgárdeovt-tasbarggu ovddideami bokte. Áššedovdipedagogan bargan Sirpmá sku-vlla oahpaheaddji Sonja Guttorm dagai veardádallama Suoma ja Norgga oahppoplánain, ulbmilin heivehit daid oktii ja buktit skuvllaid geavahussii buoremus beliid goappáge riikka oahpahusas. Oktasaš oahpahusa oahp-poávdnasat válljejuvvojedje nu, ahte goappáge riikka oahppit sáhtte čuo-vvut sidjiide guoski oahppoplána ja juksat oahpahusa ulbmiliid. Oahp-poplánabarggu loahpalaš ulbmilin lei Deanuleagi sámi oahpahusplána ráhkadeapmi nu, ahte heivehit oktii Suoma ja Norgga oahppoplánaid oktasaš oahpahussan, man “ <em type="italic">váibmu ja siellu lea sámegiella112 </em><em type="italic">” </em>. </p>
<p>Guttorm ráhkadii oahpaheaddjiid veahkkin logahallama, mas lei vejolaš dárkkistit, ahte mánát ohppet daid áššiid, maid sii galge oahppat ieža-set riikka oahppoplána mielde. Erenomáš lassiárvvu oahpahussii bukte</p>
<p>Suomas ja Norggas gárvejuvvon sámegielat oahppomateriálat mat ledje nuvttá. Dain oahppomateriálain oktasaš oahpahussii váldui dat oassi, mii buoremusat heivii oahpahussii. Goappáge skuvlla oahpaheaddjit vá-sihedje, ahte sii ohppe ja ávkašuvve ovttasbarggus. Ovttasbargu lasihii pedagogalaš máhtu ee. dan bokte, ahte oahpaheaddjit sáhtte oahpás-muvvat iešguđetlágan oahpahus- ja bargovugiide ja nuppi riikka oahp-pomateriálaide, mat muđuid livčče geavahuvvon oahpahusas olu uhcit.</p>
<p>Prošeavtta loahpas, go vásáhusat oktasaš oahpahusas ledje juo olu, gár-vii Torkel Rasmussen OVTTAS!-prošeavtta oasseprošeaktan Deanuleagi oahpahusplána hápmosa113. Oahpahusplánačielggadus duođašta, ahte oktasaš oahpahus lea vejolaš eanaš oahppoávdnasiin buot vuođđo-skuvlla jahkeluohkáin. Vaikko oahppoávdnasiid namat ledjege earálá-ganat, ledje oahpahusa sisdoalut seammásullasaččat. Rasmussen manai čađa buot vuođđoskuvlla oahppoávdnasiid ja evttohii goabbá riikka oahppoávnnasplána geavahuvvošii oktasaš oahpahusa vuođđun ja masa vejolaš rievdadusat dahkkojuvvošedje. Muhtin ávdnasiin Suoma oahp-poávnnasplána gáibidii eanet, man dihte dan lei buorre geavahit oktasaš <em type="bold">112 </em>Hirvasvuopio-Laiti &amp; Hirvonen, 25. <em type="bold">113 </em>Rasmussen 2.5.2013 a ja b. <em type="bold">77 </em>oahpahusa vuođđun. Muhtin oahppoávdnasiin fas Norgga oahppoplána lei sápmelaččaid ja máŋggakultuvrralaš oahppiid dáfus buoret ja ávdna-siid sisdoalut ledje heivehuvvon bures sámiid kultuvrii ja birrasii. Dáin oahppoávdnasiin oktasaš oahpahusa vuođđun válljejuvvui Norgga oahp-poplána (fágaplána). Deanuleagi oahppoplánahápmosii laktása maiddái hámus diibmojuogus, mii deavddášii sierra oahppoávdnasiidda ja Suoma ja Norgga oahppoplánaide mearriduvvon minimadiibmomeriid. Lei hás-taleaddji heivehit oktii riikkaviidosaš diibmojuohkomearrádusaid, mat earránedje nubbi nuppis. Norgga skuvla diibmojuogus oahppoávdnasa viidodat meroštallojuvvo 60 minuhta guhkkosaš diimmuin, Suomas fas minimamearit almmuhuvvojit 45 minuhta oahppodiimmuid mearrin. </p>
<p>Skuvlaovttasbarggu lassin jagis 2005 álggahuvvui maiddái Ohcejoga ja Deanu gielddaid gaskasaš mánáidgárdeovttasbargu. Ovttasbarggu dihte mánáide lei vejolaš oažžut beaivedikšobáikki kránnjáriikka sámegielat mánáidgárddis. Sirpmá mánát sáhtte oažžut gaskaboddosaš dikšobáikki Ohcejoga mánáidgárddis, Duottaraskkis ja Njuorggáma mánát fas Deanušalddi Giellavealgu-mánáidgárddis. Mánáidgárde- ja skuvlaovttasbargu dagahii proseassa, mii doarjjui mánáid ja nuoraid sámegiela geavaheami. Sámegiela geavaheapmi šattai lunddolažžan, dannego dat lei buohkaide oktasaš giella. Deaddu geavahit suoma- dahje dárogiela mánáid gaskasaš stohkosiin ja gulahallamis uhcánii.</p>
<p>Ovdagáttut kránnjáriikkalaččaid ektui uhccánedje ja mánáid ja nuoraid gaskasaš oktiigullevašvuođadovdu nanosmuvai. Suomas ja Norggas hállojuvvon sámegielaid erohusat riggudedje mánáid giela muhtin sániid ja dadjanvugiid bokte. Buot dát doarjjui sápmelašvuhtii ja iežas gillii bajásšaddama, dego okta prošeaktačielggadussii oassálastán vánhen muitala: <em type="italic">“Lea positiivvalaš, ahte sámegiela geavaheapmi lassána, </em><em type="italic">go Ohcejoga mánát leat ovttas Sirpmá mánáiguin. - - - Muđuidge anán </em><em type="italic">buorre áššin dan, ahte dát mánát oahpásmuvvet iežaset kránnjáide, </em><em type="italic">geaidda sii eai muđuid livčče oahpásmuvvan. Ovttasbargu addá maiddái </em><em type="italic">buoret vejolašvuođaid oahpahussii, man vuođđun lea sámiid kultuvra ja </em><em type="italic">mii ovttastahttá guovtti riikka oahpahusvuogádagaid buoremus osiid.114.” </em></p>
<p>Helena Guttorm barggai prošeavttas sámi árrabajásgeassima áššedovdin. Su bargun lei oahpistit mánáidgárddiid bargiid váldit vuhtii mánáid iešguđetlágan gielladuogážiid ja heivehit oktii Norgga ja Suoma bargovugiid. Mánáidgárddiid bargiide gárvejuvvojedje giela ealáskahttin- ja nannenplánat, mat dorjo sin barggu. Ohcejoga ja</p>
<p>Sirpmá gaskasaš beaivválaš ovttasbargu goittotge nogai, go Deanu <em type="bold">114 </em>Hirvasvuopio.Laiti &amp; Hirvonen 2013, 25 (sitáhta vánhema jearahallamis).3.12. OVTTAS! Skuvla- ja máináidgárdeovttasbargu rájáid rastá <em type="bold">78 </em>gielda vuođđudii Sirbmái davvisámegielat mánáidgárddi. Sirpmás lei vásihuvvon váttisin dat, ahte Ohcejohka ii fállan mánáide bissovaš dikšobáikkiid. Guttorm raporterii beaivválaš ovttasbarggu nohkama čuovvumušain mánáid giela geavaheapmái. Mánáid gaskasaš sámegillii gulahallan, erenomážit stohkosiin, uhcánii dalán go Sirpmá mánát sirdašuvve beaivedikšui iežaset ruovttugillái. Ovttasbargu joatkašuvvá goittotge oktasaš dikšobeivviid ja dáhpáhusaid hámis sullii oktii mánus. </p>
<p>Hirvonen ja Hirvasvuopio-Laiti jearahalaiga iežaska čielggadusas oahpaheaddjiid ja vánhemiid lassin maiddái nuoraid, geat ledje oassálastán oktasaš oahpahussii. Čielggadus čájeha, ahte máŋggat</p>
<p>Sirpmá oahppit livčče háliidan oahppat eambbo suomagiela ja muhtimat Ohcejotnjálmmi oahppiin eanet dárogiela. Čielggadusa ráhkadeaddjiid mielde sámegiella orui leamen skuvlagiellan nu lunddolaš, ahte oahppit eai máhttán árvvoštallat dan geavaheami skuvllas. Oahppit ledje hárjánan dasa, ahte buot oahpahus lea sámegillii. <em type="italic">“Goappáge skuvlla oahppit muitalit, ahte váldogielat gal gullojit </em><em type="italic">skuvlašiljuin gaskadiimmuid áigge, muhto sin mielas sii ieža geavahit </em><em type="italic">eanaš sámegiela skuvllas. Oassi Ohcejotnjálmmi skuvlla oahppiin lei </em><em type="italic">dan mielas, ahte suomagillii gulahallan lea álkit go sámegillii. Sirpmá </em><em type="italic">oahppiin fas namalassii sámegiella orru leamen čielgasit nannosut go </em><em type="italic">dárogiella.115” </em></p>
<p>Báikkálaš sámi searvi S <em type="italic">ámi Siida rs </em>ja OVTTAS!-prošeakta ollašuhtte ovttasbargun maiddái dutkamuša, mas čielggaduvvui Ohcejoga 13-17-ahkásaš sámegielat nuoraid giellageavaheapmi bearrašis, skuvllas, astoáiggis, media geavaheamis sihke lohkamis ja čállimis čälimist116. Dutkamuša boađus, man mielde stuorámus oassi nuorain geavahii eanet suoma- go sámegiela eanaš giellageavahanguovlluin, bovttii máŋgasiid guorahallat sivaid ja dan, mo sámegiela geavaheami sáhtášii nannet. Dutki Torkel Rasmussen jearai, manin Deanu nuorat hállet eanet ja buorebut sámegiela go Ohcejoga nuorat. Su mielas dillái ledje máŋggalágan sivat. Buot stuorámus sivaid son gávdná skuvllas. </p>
<p>Norgga bealde nuorat vázzet ovttagielat sámegielat skuvlla, man oahpahus vuođđuduvvá sámi árvvuide, kultuvrii ja sámi oahpahusplánii.</p>
<p>Suoma bealde nuorat fas vázzet suomagiella-sámegiella-guovttegielat skuvlla, man oahpahusplána vuođđun lea suopmelaš kultuvra.117 <em type="bold">115 </em>Seammá, 35-36. <em type="bold">116 </em>Taipale 2012. <em type="bold">117 </em>Rasmussen 2012, 2014 ja 2015. <em type="bold">79 </em></p>
<p>Dilli bohciidahtii jurdaga priváhta, ovttagielat sámeskuvlla vuođđudeamis Ohcejoga ja Sirpmá mánáide ja nuoraide. Dilli oaččui áigái maiddái ođđa plánaid lasihit mánáid ja nuoraid sámegiela geavaheami skuvllain. Ulbmilin lei ovddidit skuvllas nannosut sámegielat birrasa ja addit buot oahppiide vejolašvuođaid bajásšaddat doaimmalaš ja alladását guovttegielatvuhtii. Ohcejoga gieldda čuvgehuslávdegoddi mearridii giđđat 2015 vuosttaš giellalávgunluohká vuođđudeamis. Go čakčalohkanbadji 2015 álggii, buot Ohcejotnjálmmi skuvlla 0-2-luohkáid oahppit bohte sámegielat oahpahussii, oassi sámegiella-suomagiella-guovttegielat giellalávgunluohkkái ja oassi ollásit sámegielat luohkkái.118</p>
<p>Boahttevuohta čájeha šaddágo Ohcejohka-Deatnu guvlui ođđa sáme-skuvla vai rievdágo Ohcejotnjálmmi skuvlla ollásit sámegielagin go giellalávgunoahpahus joatkašuvvá bajit luohkáide. Juohke dáhpáhusas vásihusat OVTTAS!-prošeavttas ja ságastallamat Ohcejogas čájehit luotta eará sámeguovlluide. Earenomážit Deanuleagi oahpahusplána hámus lea dehálaš dokumeanta ja málle eará rádjeguovlluid skuvllaide, maid ovt-tastahttá sámegiella ja sámiid kultuvra.</p>
<p>Ohcejoga ja Sirpmá skuvla- ja mánáidgárdeovttasbargu lea áidnalunddot rádjeovttasbarggu málle, mii lea váldojuvvon vuhtii ee. Norgga ráđđe-husa sámegielaid doaibmaplánas.119 Lea jurddašuvvon, ahte ovttasbargu ovddida sámegielat oahpahusa ja ealáskahttá sámegielaid ja kultuvrra geavadaga dásis – ja ollašuhttá seammás sámemánáid ja -nuoraid vuoi-gatvuođa iežaset gillii ja kultuvrii.</p>
<p type="listitem">Loga lasi OVTTAS!-prošeavttas ja Ohcejoga ja Sirpmá skuvla- ja mánáidgárdeovtttasbarggus:</p>
<p type="listitem">&lt; http://www.utsjoki.fi/fi/palvelut.php &gt;</p>
<p type="listitem">&lt; http://www.tana.kommune.no/ohcejoga-ja-deanu-gielddaid-skuvla-ja-manaidgardeovttasbarggu.4901287-51331.html &gt;</p>
<p type="listitem">&lt; http://www.seg.deatnu.no/ &gt;.118  Ohcejoga gieldda čuvgehuslávdegoddi 25.02.2015 12 § ja 21.05.2015 74 §.119  Fornyings-, administrasjons- og kirkedepartementet/  Ođasmahttin-, hálddahus- ja girkodepartemeanta 2011, 25.3.12. OVTTAS! Skuvla- ja máináidgárdeovttasbargu rájáid rastá803.13.  Sámás muinna! Saemesth munnjien! Sámásta mujna! Snakk samisk te´mæ!120</p>
<p>Sámás muinna -kampánja bisttii guokte jagi (2013-2015). Dat leavai sosiálalaš medias ja fuomášuvvui juohke sajis. Kampánja dagahii sámegielaid dovddusin ja oinnolažžan Norgga servodagas, muhto dat váikkuhii maiddái kránnjáriikkain. Kampánjja vuolggahii Norg-ga Sámediggi ja dat lei oaivvilduvvon erenomážit nuoraide. Dan ulbmilin lei movttiidahttit geavahit sámegielaid juohke sajis: meahcis, gávppis, gáhta alde, gilis, spábbačiekčangiettis, feasttain, kránnjá luhtte, ruovt-tus ja skuvllas, sosiálalaš medias – juohke sajis gos fal johtá. Kampánja oamastuvvui buot nuoraide, sidjiide, geat máhttet sámegiela, sidjiide, geat máhttet dan vehá ja maiddái sidjiide, geat eai máhte giela.</p>
<p>Sámediggi álmmuhii kampánjasiiddus, ahte dat háliida nannet, ovddidit ja seailluhit sámegielaid juohke guovllus. Dat háliida, ahte buot mánát ja nuorat sáhttet oahppat sámegiela doppe gos ásset ja, ahte sis lea vejo-lašvuohta geavahit iežaset sámegiela juohkebeaivválaš eallimis. <em type="italic">”Sáme- </em><em type="italic">diggi bargá dan ovdii ahte mánát ja nuorat miehtá riikka galget beassat </em><em type="italic">oahppat sámegiela skuvllas. Mii hálidit ahte eanebut galggaše oahppat </em><em type="italic">sámegiela, go dušše dainna lágiin sáhttit mii sihkkarastit ahte giella eallá </em><em type="italic">viidáseappot ja ahte boahtte buolvvat maiddái beasaše oahppat sáme- </em><em type="italic">giela.121” </em>Kampánjja ulbmilin ásahuvvui, ahte sámegielaid geavaheapmi lassána, olbmot ain eanet hállet sámegiela, sámegiella geavahuvvo ođđa arenain ja oktavuođain, sámegiella boahtá oinnolažžan ja, ahte servoda-gas lassána áddejupmi das, manin iežas giella lea dehálaš. </p>
<p>Kampánja lei somás vuohki lasihit sámegiela geavaheami ja váikkuhit giellageavahandábiide. Dan buot oinnoleamos oassi lei boallomearka, mas ráhkaduvvojedje iešguđetlágan veršuvnnat buot Norggas hállojuv-von sámegielaiguin ja maiddái dárogillii. Boallomearkka sátni lea buot gielaiguin oktageardán: sámás muinna! Lisa Monica Aslaksen, guhte ovdanbuvttii kampánja Anáris lágiduvvon Eurohpá ráđi sámesemináras, <em type="bold">120 </em>&lt; http://www.samediggi.no/Samas-muinna &gt; ; Aslaksen 28.11.2014; Council of </p>
<p>Europe 2015, 32. <em type="bold">121 </em>&lt; http://www.samediggi.no/Samas-muinna &gt;, &lt; http://www.samediggi.no/ </p>
<p>Samas-muinna &gt;, álgovuolggalaš teaksta. Dás fuolatkeahttá, ahte kampánja nogai</p>
<p>Guovdageainnu beassášfestiválain 2015, lei kampánjasiidu ain rabas ja dan sáhtii lohkat dán raportta čáledettiin 30.6.2015. <em type="bold">81 </em>muitalii mo vieris olmmoš lei hállagoahtán sutnje sámegillii go son lei fitnan borramušgávppis Álaheajus. <em type="italic">”Smihtten álggos, ahte dovddango su, </em><em type="italic">muhto dalle muiten, ahte mus lea busiris Sámás muinna-mearka.122” </em></p>
<p>Sámás muinna-kampánja doaimmai ovdasajis sosiálalaš medias. Okta bargoneavvu lei instagram <em type="italic">(#samasmuinna, #saemesthmunnjien, </em><em type="italic">#samastamujna, #snakksamisktemæ)123, </em>man bokte neahttasiidduide sáddejuvvojedje čuođit govat. Govat sáhtte leat gos beare, olbmuin, dilálašvuođain, iešguđetlágan birrasiin jna., muhto dat galge sisttis-doallat sámegiela, sáni dahje eanet. Govat, main lei #-mearka ja kampánjadovddaldat, ihte johtilit kampánjasiidui. Sosiálalaš medias lágiduvvojedje maiddái iešguđetlágan gilvvut, maid bálkkašupmin ledje erenomáš Sámás muinna-kampánjagahpirat. </p>
<p>Sámediggi nammadii oktiibuot 24 nuora sámegiela giellaambassadev-ran. Sii doibme sámegiela geavaheami ovdagovvan, lebbejedje dieđu ja movttiidahte nuoraid geavahit iežaset giela. Giellaambassadevrrat ožžo viiddis fuomášumi medias ee. televišuvnna áigeguovdilprográmmain, rádioin, muhto maiddái go deaivvadedje oahpes olbmuiguin ja jerre sin doarjut kampánjja. Giellaambassadevrrat manne skuvllain, dáhpáhusain, konfereanssain ja iešguđetlágan dilálašvuođain muitaleamen kampánjja birra ja lágidedje nuoraide ee. giellagáfeadeaivvademiid. Aslaksen mui-tala, ahte buot suohttaseamos kampánjjas lei go giellaambassadevrrat besse ráhkadit ja almmustahttit kampánjalávlaga ovttas dovddus sámi rap-artista SlinCrazein (gč. liŋkka vuollin). Giellaambassadevrrat doala-hedje maiddái sámegielat blogga. Buot nuorat sáhtte sáddet bloggii čál-losiid. Áidna eaktu almmustahttimii lei, ahte čállosiid giella lei sámegiella.</p>
<p>Kampánjja áigge almmustahttui maiddái sátnegirjjáš124, man ulbmilin lei álkidahttit sámegillii hállama ja čállima ja movttiidahttit dasa. Girjji sisdoallu heivehuvvui nuoraide ja nuorra rávesolbmuide. Girjjáš sisttis-doallá sániid ja dajaldagaid, mat movttiidahttet nuoraid hállat sámegiela duođalaš eallimis. Girjjáš ii sisttisdoala giellaoahpa, dušše beare dárbbaš- <em type="bold">122 </em>Aslaksen 28.11.2014. <em type="bold">123 </em>Instagram lea govvajuogadanapplikašuvdna ja sosiálalaš fierpmádat, mii rahpasii golggotmánus 2010. Applikašuvnna bokte geavaheaddjit sáhttet juohkit govaid, kommenteret eará geavaheddjiid govaid ja liikot daidda. Applikašuvnna ferte luđet mobiilaapparáhtii. Applikašuvdna lea fidnemis iOS-, Android- ja Windows Phone 8-apparáhtaide. Gáldu: &lt; http://fi.wikipedia.org/wiki/Instagram &gt;. <em type="bold">124 </em>Norsk-samisk lommeparlør/ Nordsamisk-sátnegirjjáš/ Lulesamisk-báhkogirjásj/ </p>
<p>Sørsamisk-baakoegærjetje.3.13. Sámás muinna! Saemesth munnjien! Sámásta mujna! Snakk samisk te´mæ! <em type="bold">82 </em>laš sániid ja dajaldagaid temáin vuosttašlávki, vuosttaš deaivvadeapmi, skuvllas, ruovttus, ustibiiguin, luonddus, feasttain ja servvoštallan. </p>
<p>Sátnegirjjáš lei okta kampánjabuktagiin, maid sáhtii diŋgot nuvttá kampánjasiiddus. Eará kampánjabuktagat ledje boallomearkkat ja gieh-tabáttit, main logai kampánja dovddaldat dainna kampánjagielain, main-na diŋgojeaddji ieš háliidii.</p>
<p type="listitem">Loga lasi Sámás muinna!-kampánjas:</p>
<p type="listitem">&lt; http://www.samediggi.no/Samas-muinna &gt;</p>
<p type="listitem">&lt; http://www.saemiedigkie.no/Saemesth-munnjien &gt;</p>
<p type="listitem">&lt; http://www.samedigge.no/Samasta-mujna &gt;</p>
<p type="listitem">&lt; http://www.sametinget.no/Snakk-samisk-te-mae &gt;</p>
<p type="listitem">kampánjalávlla &lt; https://samasblogg.wordpress.com/kampanjelat/ &gt;</p>
<p>Loga maiddái <em type="italic">Giela muitalusat </em>-prošeavttas, mas leat mielde doaibmit </p>
<p type="listitem">Norgga ja Ruoŧa bealde ja mas nuorat leat guovddášrollas:</p>
<p type="listitem">Giela muitalusat/Giela giehto. Det samiska språket – tre generationer berättar, &lt; http://www.giella.se &gt;3.14. Yle Sápmi – giela ealáskahttin rádiobarggus, ovttaveardásašvuohta studios125</p>
<p>Suoma Yleisradio Sámi doaimmahus, Yle Sápmi, buvttada mate-riála internehttii, rádioi ja televišuvdnii buot golmmain Suomas hállojuvvon sámegielain. Yle Sápmi doaibmá iežas rádiokanálas ja lea okta Yle ođas- ja áigeguovdilisdoaimma guovlorádioin.</p>
<p>Dat doaibmá lagaš oktavuođas Norgga ja Ruoŧa rádioid ja tv:aid Sámi doaimmahusaiguin126. Yle Sápmi ollašuhttá Yle almmolaš bálvalusa prin-sihpa. Yle Sámi ulbmilin lea bálvalit olles álbmoga dan iežas gielain, <em type="bold">125 </em>Sleađgapoastaságastallan YLE Sámi hoavddain Pirita Näkkäläjärviin 26.9.2014; </p>
<p>YLE Sámi ulbmilat strategiijabadjái 2013–2015. Gč. maiddái Wesslin 2014. <em type="bold">126 </em>NRK Sápmi, SVT Sápmi ja SR Sápmi. <em type="bold">83 </em>buvttadit mánáid-, nuoraid-, ođas- ja áigeguovdilisprográmmaid ja eallit nannosit mielde sámi servoša árgabeaivválaš eallimis ja ávvudeamis. </p>
<p>Yle Sápmi lea Suoma deháleamos Sámi media. Erohussan buot eará Yle guovlorádioide, Yle Sámis lea maiddái erenomáš bargu: sámegiela, kul-tuvrra ja identiteahta nannen. Yle Sápmi linnje bargguset ná: neahtta lea dan deháleamos ođaskanála ja rádio deháleamos gielaealáskahttinbar-goneavvu. Televišuvnna bokte dat fállá eallámušaid gehččiide.</p>
<p>Yle Sápmi lea jagi 2013 rájes ollašuhttán ođđalágan giellapolitihka, mainna dat lea figgan loktet anáraš- ja nuortalašgielaid ovttaveardásaš sajádahkii davvisámegielain ja buoridit gielaid gaskasaš áddejumi.</p>
<p>Ulbmilin lea leamašan loktet anáraš- ja nuortalašgielaid stáhtusa buot doaimmas. Ovdal anáraš- ja nuortalašgielain ledje iežaset sáddagat ja ráddjejuvvon sáttaáiggit. Jagi 2013 rájes rádio njuolggoiđit- ja eah-ketbeaivesáddagat leat loaiddastuvvon mainna beare sámegielain.</p>
<p>Ođđa prinsihppan lea boahtán dat, ahte mii beare golmma sámegielas sáhttá leat sáddaga giellan. Dan lassin Yle Sápmi lea váldán geavahussii máŋggasámegielat doaibmamálle, mii oaivvilda dan, ahte seammá sád-dagis sáhttá gullat máŋga sámegiela oktanaga.</p>
<p>Anárašgielat <em type="italic">Anarâšsaavah </em>ja nuortalašgielat <em type="italic">Nuõrttsäämas </em>prográm-mat leat ain maiddái iehčanas sáddagat, main iežas giellaservoša áššii-de lea vejolaš vuoddjut eambbo. Dál goittotge goabbáge prográmma sáddejuvvo njuolggosáttan, dannego dat lasiha prográmmaid áigeguov-dilvuođa. </p>
<p>Yle Sápmi lea huksen ovttaveardásašvuođa maiddái neahtas ja TV-ođđasiin. Doaimmahusa máhttu lea lasihuvvon diđolaččat nu, ahte doaimmahus almmustahttá neahttaođđasiid ja doaimmaha TV-materiála buot golmma sámegillii. Doaimmahusa bargit hálddašit rádiobarggu lassin maiddái neahttabarggu ja TV-dáidduid. Anáraš- ja nuortalašgillii doaimmahuvvon ođđasiid mearri lea lassánan sihke televišuvnnas ja rádios. Davviriikkalaš sámegielat <em type="italic">Ođđasat </em>-sáddagii leat doaimmahuvvon jagi áigge 20 nuortalašgielat ođđasa go ovddit jagiin dat ledje dušše moadde. </p>
<p>Vuosttaš guovttegielat fástasátta, nuoraid prográmma Sohkaršohkka. álggahuvvui jagis 2012. Anáraš- ja davvisámegielat loaiddasteaddji-guovttos ságastallaba ja jođiheaba prográmma lunddolaččat guvttiin 3.14. Yle Sápmi – giela ealáskahttin rádiobarggus, ovttaveardásašvuohta studios <em type="bold">84 </em>gielain, man čuovvumuššan maiddái guldaleaddjit leat hárjánan áddet guktuid gielaid. Anáraš- ja davvisámegiela lassin prográmmas leat maid-dái nuortalašgielat oasit nu dávjá go vejolaš. </p>
<p>Mánáid rádioprográmma <em type="italic">Binna Bánna </em>álggahuvvui jagis 2002 ja maiddái dat doaimmahuvvo golmma sámegillii. Das leat davvi-, anáraš ja nuortalašgielat oasit, maid doaimmaheamis mánát leat aktiivvalaččat mielde. Vuosttaš sámegielat mánáid TV-prográmma Unna Junná álggahuvvui jagis 2007. Vuosttaš jagiid prográmma buvttaduvvui ovttasbarggus SVT Sámiin. Ruoŧas buvttaduvvon sáddagiin gullui maiddái julev- ja lullisámegiella. Jagi 2010 rájes Yle Sápmi lea buvttadan prográmma okto ja dan ráhkadit davvi-, anáraš- ja nuortalašgillii. </p>
<p>Yle Sámi hoavda Pirita Näkkäläjärvi mielas vásáhusat ođđa doaibmavugiin leat buorit. Anáraš- ja nuortalašgielat bargit vásihit, ahte sin sajádat bargoservošis lea buorránan. Yle Sámi guldaleaddjit leat áddegoahtán eará sámegielaid buorebut go ovdal. Kritihka lea lunddolaččat maiddái boahtán. Muhtimat leat vásihan, ahte davvisámegielat bálvalus lea hedjonan. Doaimmahusas golmma sámegiela geavaheapmi seammá sáddagiin lea goittotge šaddan lunddolaš ja normála dillin. <em type="italic">”Mainna eará vugiin mii oahppat áddet </em><em type="italic">nuppiideamet, juos eat gula eará gielaid” </em>, jearrá Näkkäläjärvi. </p>
<p type="listitem">Loga lasi Yle Sámi ja kránnjáriikkaid Sámi rádioid doaimmas:</p>
<p type="listitem">YLE Sápmi &lt; http://yle.fi/uutiset/sapmi/ &gt;</p>
<p type="listitem">NRK Sápmi &lt; http://www.nrk.no/sapmi/ &gt;</p>
<p type="listitem">Sameradion &amp; SVT Sápmi &lt; http://sverigesradio.se/sameradion &gt;853.15.  Sámi Giellagáldu sámegielaid boahtteáiggi huksemin127</p>
<p>Sámegielaid ovdáneapmi johtilit rievdi máilmmis, gos gielaid girjjá-laš ja almmolaš geavaheapmi lassána ja sámegielat geavahuvvojit ain eanet eallinsurggiin, mearkkaša stuorra dárbbu giellagáhttemii, giela ovddideapmái, gielladutkamuššii ja normerenbargui. Dárbu guoská buot sámegielaid. 1970-logus álggahuvvon davviriikkalaš sámi giellaovttasbargu ii šat vástidan dálá máilmmi gáibádusaid ja galggai ođasmahttojuvvot. Dárbbašuvvui koordinerejuvvon beaivválaš ovttas-bargu ja bistevaš vuođđu giellabargui, masa livčče čadnon giela ámmát-olbmot. Vástádussan sámegielaid dárbbuide golbma riikka Sámedikkit ásahedje mihttomearrin oktasaš sámi giellaguovddáža vuođđudeami.</p>
<p>Giellaguovddážii lei ulbmilin čohkket gielaid buoremus áššedovdamuša, giellagáhttema, normerema ja daidda laktáseaddji bálvalusaid. Dan lassin guovddáš galggai nannet sámegielaid gaskasaš gulahallama ja ovttas-barggu ja sihkkarasttit gielaid ovdáneami seammá guvlui sierra riikkain.</p>
<p>Suoma, Norgga ja Ruoŧa Sámedikkiid ovttasbargoorgána <em type="italic">Sámi parla- </em><em type="italic">mentáralaš ráđđi </em>álggahii jagi 2013 álggus davviriikkalaš sámegiela ám-mát- ja resursaguovddáža vuođđudanprošeavtta. Prošeavttas vuođđu-duvvui oktasaš sámi giellaguovddáš, <em type="italic">Sámi Giellagáldu </em>. Dat oaččui alimus ovddasvástádusa sámi giellaovttasbarggus, giellaámmátlaš barggus ja giellabálvalusain, mat ledje oaivvilduvvon buot sámegiela geavahed-djiide. Sámi Giellagáldu ii vuođđuduvvon fysalaččat ovtta báikái, baicce organiserejuvvui Suoma, Ruoŧa ja Norgga Sámedikkiid gaskasaš ovttas-bargun. Prošeavtta jođihii Suoma Sámediggi ja dan ruhtadedje EU-pro-grámma Interreg IV Nord Sápmi, Lappi lihttu, Romssa fylka ( <em type="italic">Troms fylke </em>), </p>
<p>Norlándda fylka ( <em type="italic">Nordland fylke </em>) ja dan lassin Suoma, Ruoŧa ja Norgga </p>
<p>Sámedikkit. Prošeakta doaimmai 1,5 jagi ja nogai geassemánu 2014 loahpas.</p>
<p>Davviriikkaid Sámedikkit geahččaledje skáhppot sámi giellaovttasbar-gui joatkkaruhtadeami ja bissovaš ruhtadeami, dannego ovttasbargui lea stuorra dárbu. Sámi Giellagáldu gearggai oanehis doaimmas áigge <em type="bold">127 </em>SÁFÁ2 -prošeavtta hoavddas Marko Marjomaas ožžojuvvon dieđut: Sámi </p>
<p>Giellagáldu organisašuvdna, Sámi Giellagáldu gaskaboddosaš bargoortnet, SÁFÁ2 -prošeavtta čuozáhatjoavku ja ulbmilat, SÁFÁ2 -prošeavtta bohtosat.3.14. Yle Sápmi – giela ealáskahttin rádiobarggus, ovttaveardásašvuohta studios <em type="bold">86 </em>hábmet doaibma- ja áššehasbálvalanmálle, man bohtosat duođaštedje sihke dárbbu giellabargui, ja maiddái davviriikkalaš ovttasbarggu beak-tilvuođa. Giellaámmátlaččaid searvvuš, man buot lahtut barge seammá prinsihpain ja ovttasbarggus gaskaneaset, basttii ee. buvttadit stuorra meari ođđa tearpmaid ja sániid buot prošeavtta gielaide. </p>
<p>Giellagáldu giellabargit ovddastedje vihtta sámegiela, davvi-, anáraš-, nuortalaš-, lulli- ja julevsámegiela. Dát sámegielat geavahuvvojit ee. oah-pahusgiellan ja oahpahuvvojit oahppoávnnasin Davviriikkaid skuvllain ja universitehtain. Giellabargit ledje oktiibuot ovcci. Juohke prošeaktagielas lei okta giellabargi juohke riikkas, gos giella hállojuvvo: Suomas anáraš-, nuortalaš- ja davvisámegiela giellabargit, Ruoŧas ja Norggas lulli-, julev- ja davvisámegiela giellabargit. Juohke giela várás doaimmai iežas ášše-dovdijuogus, mat gieđahalle áššiid maid giellabargit ledje válmmaštallan.</p>
<p>Giellajuhkosiid bargun lei dahkat mearrádusaid, mat guske gielaid ter-minologiija, normerema ja báikenamaid. Anárašgielajuhkosa buot lahtut ledje Suomas, nuortalašgiela juhkosis ledje lahtut maiddái Ruoššas. Lulli- ja julevsámegiela juhkosa ovddasteaddjit ledje eret Norggas ja Ruoŧas ja davvisámegiela juhkosa ovddasteaddjit Suomas, Norggas ja Ruoŧas.</p>
<p>Giellabargiid ja juhkosiid barggu bohtosat ledje hui buorit. Prošeavtta áigge anárašgillii dohkkehuvvojedje oktiibuot 841 ođđa sáni ja guhtta ođđa norpma, nuortalašgillii 229 ođđa sáni ja 148 norpma, davvisá-megillii 1020 ođđa sáni ja 47 norpma, julevsámegillii 438 ođđa sáni ja lullisámegillii 616 ođđa sáni. Prošeavtta bargit adde maiddái giellageava-headdjiide rabas rávvema, man deháleamos kanálat ledje šleađgapoasta ja Facebook. Prošeavtta čuozáhatjoavkun ledje buohkat ee. viđa sáme-giela hállit, Sámedikkit, sámegielat servošat ja organisašuvnnat, jorga-leaddjit, dulkkat, hálddahusbargit ja eiseválddit, geat dárbbašit giela iežaset doaimmas, oahppamateriálabargit ja jorgaleaddjit, oahpaheadd-jit, doaimmaheaddjit ja sámi giellaguovddáža bargit. Čuozáhatjoavku lei hui diđolaš ođđa bálvalusas ja geavahii rávvenbálvalusa áŋgirit.</p>
<p type="listitem">Sámi  Giellagáldu  prošeaktahoavda  Marko  Marjomaa  árvvoštalai,  ahte boahttevaš  giellaovttasbargui  lea  stuorra  dárbu  erenomážit  čuovvovaš surggiin:</p>
<p type="listitem">giellagáhtten,</p>
<p type="listitem">terminologiijabargu ja gielaid normeren,</p>
<p type="listitem">giellageavaheddjiide oaivvilduvvon bagadallan, rávven ja 87dieđiheapmi,</p>
<p type="listitem">giellateknologalaš applikašuvnnaid nugo sámegielaid gielladárkkistanprográmmaid ovddideapmi ja geavaheapmi,</p>
<p type="listitem">sátnegirjebargu,</p>
<p type="listitem">sämikielâ já sämikielâlâš máttááttâs já toid lohtâseijee oppâmateriaalpargo,</p>
<p type="listitem">nammabálvalus, ovdanamat ja goarggut,</p>
<p type="listitem">báikenammabálvalus mm. kártabarggu ja geaidnogalbbaid várás,</p>
<p type="listitem">materiála ja arkiivva čohkken gielladieđalaš dutkamuša várás.</p>
<p>Suoma Sámedikki várreságadoalli Heikki Paltto deattuhii sáhkavuorustis</p>
<p>Sámi giellagáldu rahpansemináras guovvamánus 2013 davviriikkalaš giellaovttasbarggu rolla sámi servoša ja gielaid ovttasteaddjin: <em type="italic">“Ballun </em><em type="italic">namalassii lea, ahte sámegielaid terminologiija ja sátnevuorká šaddá </em><em type="italic">juohke riikkas nu iešguđetláganin, ahte daid hállit eai šat gulahala </em><em type="italic">gaskaneaset. Dán prošeavtta oktan deháleamos ulbmilin lea eastit ná </em><em type="italic">dáhpáhuvvamis.128” </em>FUOM! Sámi giellagáldu doaibma bisánii badjelaš jahkái, muhto doaibma joatkašuvvá ođđa prošeaktan jagiide 2015-2018 mieđihuvon EU-ruhtademiin. </p>
<p type="listitem">Loga lasi sámi giellaovttasbarggus:</p>
<p type="listitem">&lt; http://www.giella.org &gt;</p>
<p type="listitem">&lt; http://www.samediggi.fi &gt;</p>
<p type="listitem">&lt; http://www.sametinget.se &gt;</p>
<p type="listitem">&lt; http://www.samediggi.no &gt;.128</p>
<p>Paltto 20.2.2013, sitáhta oaniduvvon.3.15. Sámi Giellagáldu sámegielaid boahtteáiggi huksemin <em type="bold">88 </em><em type="bold">4. Sámegielaid ealáskahttima </em><em type="bold">našuvnnalaš rámat </em></p>
<p>Sámegiela sajádat Suoma, Ruoŧa ja Norgga našuvnnalaš giella-politihkas orru olggosoaidnit seammálágan, dasgo buot riikkain lea fámus sápmelaččaid gielalaš vuoigatvuođaid dorvvasteaddji erenomáš giellaláhka. Norggas lea fámus ´sámi giellaláhka´, mii oaivvilda sámelága 3. logu. Dat lea lasihuvvon láhkii dan fápmuiboahti-ma maŋŋá jagis 1990. Ruoŧas sámit ja sámegielat gullet 2009 addojuv-von nášuvnnalaš vehádagaid ja vehádatgielaid guoski lága ollái. Suomas lea fámus sierra, jagis 2003 ođasmahttojuvvon sámi giellaláhka. Buot giellalágaide oktasaš lea dat, ahte dain meroštallojuvvon rievttit ja eise-válddiid geatnegasvuođat leat stuorámus oassái čadnojuvvon erenomáš hálddašanguvlui. Oktasaš iešvuohki lágaide lea maiddái dat, ahte dain eai leat dárkilut njuolggadusat skuvlejumis. Skuvlejupmi stivrejuvvo iežas sierralágaiguin.</p>
<p>Kártii leat merkejuvvon gielddat, mat gullet sámiid ruovttuguvlui Suomas ja sámegiela hálddašanguvlui Ruoŧas ja Norggas. Norgga bealde háld- <em type="bold">89 </em>dašanguvlui lea maŋimuš, jagis 2010, laktásan Røyrvik/ <em type="italic">Raavrevijke </em>Snåsa davábealde, Davvi- Trøndelága fylkkas lullisámegiela guovllus. Ruoŧa bealde hálddašanguvlui laktásii maŋimuš, jagis 2012, Dorotea gielda/ </p>
<p><em type="italic">Kraapohken Tjielte </em>, mii lea Västerbottena leana lulliravddas lullisámegiela árbevirolaš guovllus.129 </p>
<p><em type="bold">Norgga </em>vuođđoláhkii lasihuvvui jagis 1988 ng. sápmelašparagráfa (110a §), man mielde stáhta eiseválddiin lea geatnegasvuohta ordnet diliid nu, ahte sámi álbmogis lea vejolašvuohta ovddidit ja dorvvastit iežas giela, kultuvrra ja servodateallima130. Sápmelaččaid sajádat riikka eamiálbmo-gin nannejuvvui jagis 1990, goas Norga ratifiserii ILO eamiálbmotsoah-pamuša n:o 169. Norgga vuođđolágas eai leat njuolggadusat riikka virg-gálaš gielain. </p>
<p><em type="bold">Suopma </em>dovddastii sápmelaččaid riikka eamiálbmogin vuosttaš háve vuođđolágas jagis 1995. Vástideaddji paragráfa dohkkehuvvui maid-dái ođasmahttojuvvon vuođđoláhkii, mii bođii fápmui jagis 2000131. </p>
<p>Vuođđolága 17 § 3 momeantta mielde sápmelaččain lea eamiálbmogin vuoigatvuohta doalahit ja ovddidit iežaset giela ja kultuvrra. Suoma vuođđolágas ii leat sierra máinnašuvvon vuoigatvuohta servodateallima ovddideapmái seammáláhkai go kránnjáriikkain. Vuođđolága hálddahusa ja iešráđđema guoskevaš logus 11 (121 § 4 mom.) mearriduvvo sápme-laččaid vuoigatvuođas iežaset giela ja kultuvrra guoskevaš iešráđđemis sámiid ruovttuguovllus. Jagis 1995 addojuvvui sierra láhka sámiide vuođđolágas dorvvastuvvon iešráđđema ollašuhtti iešráđđenorgánas, sámedikkis132. Suoma virggálaš guovttegielatvuođas mearriduvvo ovd-dabealde máinnašuvvon vuođđolága 17 §:s. Dan mielde Suoma nášuvn-nalaš gielat leat suoma- ja ruoŧagiella.</p>
<p><em type="bold">Ruoŧas </em>sápmelaččat máinnašuvvojit dávjá eamiálbmogin eahpevirggálaš ságastallamiin ja juoba riikka ráđđehusa dieđihandoaimmas. Našuvn-nalaš láhkaásaheamis sápmelaččat meroštallojuvvojit goittotge našuvn-nalaš minoritehttan ovttas ruoŧasuopmelaččaiguin, Durdnosleagis ássi olbmuiguin, románaiguin ja juvddálaččaiguin. Vehádagaid vuoigatvuođat máinnašuvvojedje vuosttaš háve vuođđolagas jagis 1976. Vehádagaid guoski njuolggadus rievdaduvvui jagis 2010 hápmái, man mielde sáp-melaččat máinnašuvvojit álbmogin ( <em type="italic">det samiska folket </em>). Gustojeaddji vuođđolága njuolggadusa mielde sámi álbmoga ja etnihkalaš, gielalaš <em type="bold">129 </em>Kárta: Sámedikki skuvlen- ja oahppamateriáladoaimmahat (Suopma) 2015. Grá-falaš ollašuhttin Studio Borga/ Minna Saastamoinen. <em type="bold">130 </em>Láhka 1988:432 (Norga). <em type="bold">131 </em>Lágat 1995/969 ja 1999/731 (Suopma). <em type="bold">132 </em>Láhka 1995/974 (Suopma). Sámediggelága ođasmahttin lei jođus jagi 2012 rájes, muhto šluhttejuvvui Riikabeivviid gieđahallamis giđđat 2015.4. Sámegielaid ealáskahttima našuvnnalaš rámat <em type="bold">90 </em>ja oskkoldatvehádagaid vejolašvuođaid seailluhit ja ovddidit iežaset kultuvrra ja servodateallima berre ovdánahttit.133 Erohussan kránjjáriik-kain sápmelaččaid vuoigatvuohta iežaset giela doalaheapmái ja ovddi-deapmái ii leat nannejuvvon vuođđolágas. <em type="bold">4.1. Sámi giellalágat </em></p>
<p>N <em type="bold">orggas </em>sámi giellalága ásaheapmi jagis 1990 lei joatkka 1980-logu loahpas álgán sápmelaččaid riektedili ovddideapmái, </p>
<p>Sámedikki vuođđudeapmái, vuođđolága rievdadeapmái ja riik-kaidgaskasaš ILO eamiálbmotsoahpamuša nummir 169 ratifise-remii.134 Giellaásahusat guske álggos dušše árbevirolaš davvisámegiela guovlluid ja sámegiela hálddašanguvlui gulle oktiibuot guhtta gieldda135.</p>
<p>Jagi 2006 rájes hálddašanguvlui leat laktásan maiddái julev- ja lullisáme-giela guovlluid gielddat ja leanat (gč. kárttá)136.</p>
<p>Sámegiela hálddašanguvlui gullet gielddaid lassin maiddái njeallje Norg-ga davimus leana, mat leat Finnmárkku fylka (F <em type="italic">innmark fylke </em>), Romssa fylka ( <em type="italic">Troms fylke </em>) Norlándda fylka (N <em type="italic">orland fylke) </em>ja Davvi-Trøndelága fylka ( <em type="italic">Nord-Trøndelag fylke </em>). Gielddat ja leanat sáhttet ohcat Ođasmaht-tin-, hálddahus- ja girkodepartemeanttas dohkkeheami sámegiela háld-dašanguvlui. Ministeriija mearrida áššis dan maŋŋá, go lea álggos gullan </p>
<p>Sámedikki ja árvvoštallan hálddašanguvlui laktáseami goluid. Hálddašan-guvlui dohkkeheamis mearrida loahpalaččat stáhtaráđđi.</p>
<p>Sámi giellalága vuođđun lea prinsihppa sáme- ja dárogielaid ovttavear-dásašvuođas (1-5 §). Sámi giellalága njuolggadusat dáhkidit vuoigat-vuođa geavahit sámegiela eiseválddiin áššiid divššodettiin. Dákkár eise-válddit leat ee. hálddahuseiseválddit, sosiála- ja dearvvašvuođadivššu bálvalusat sihke riektelágádus (duopmostuolut, boles- ja áššáskuhtti- <em type="bold">133 </em>Láhka 1974:152, rievdádusat 1976:871 ja 2010:1408 (Ruoŧŧa). <em type="bold">134 </em>Lágat 1987:56 ja 1988:432 (Norga). <em type="bold">135 </em></p>
<p>Gielddat ledje Kárášjoga ( <em type="italic">Karasjok </em>), Guovdageainnu, Unjárgga ( <em type="italic">Nesseby </em>), </p>
<p>Porsáŋggu ( <em type="italic">Porsangerfjord </em>) ja Deanu ( <em type="italic">Tana </em>) gielddat Finnmárkku leanas ja Gáivuona ( <em type="italic">Kåfjord </em>) gielda Romssa leanas. <em type="bold">136 </em>Forskrift om forvaltningsområdet for samisk språk, 2005:657. <em type="bold">91 </em>eiseválddit ja fáŋgalat). Gielaid ovttaveardásašvuođa sáhttá atnit goittot-ge lágas ásahuvvon ulbmilin, man dievaslaš ollašuvvama estet máŋggat ráddjehusat, ee. báikkálašhálddahusa viiddis mearridanváldi. </p>
<p>Giela ealáskahttima geahččanguovllus lága 3-7 § lea dehálaš. Dan mielde sámegiela hálddašanguovllus báikkálaš ja guovlolaš almmolaš eiseváld-diid bargiin lea vuoigatvuohta oažžut virgeluomu bálkkáin sámegiela studerema várás, juos doaimmahagas dahje lágádusas lea dárbu sáme-gielmáhtolaš bargiide. Bargoaddi sáhttá laktit studerema guoski virge-luopmomearrádussii eavttu, man mielde bargi, guhte lea studeren sáme-giela, čatnasa bargat virgeluomu mieđihan doaimmahagas (bargosajis) dihto áiggi studerema maŋŋá.</p>
<p>Lága 3-8 §:s ásahuvvo almmolaš dásis vuoigatvuođas oažžut sámegiela oahpahusa. Lága mielde juohkehaččas (ássanbáikkis dahje čearddalaš jovkui gullamis beroškeahttá) lea vuoigatvuohta oažžut sámegiela oah-pahusa. Njuolggadusa ulbmilin lea dorvvastit sámegiela oahppanvejolaš-vuođa sidjiide, geain agi, ássanbáikki dahje eará siva dihte ii leat vuoigat-vuohta oažžut sámegiela oahpu eará njuolggadusa vuođul. Njuolggadus dievasmahttá dasto oahpahuslágas meroštallojuvvon sámegiela oahpa-hussii guoskevaš vuoigatvuođaid.</p>
<p>Norgga Sámedikkis lea geatnegasvuohta čuovvut lága ollašuhttima ja addit juohke válgabajis čilgehusa sámegiela dilis riikkas (3-2 §). Norgga virggálaš giellapolitihkas sámegiella gieđahallojuvvo eamiálbmotgiellan.</p>
<p>Sámegiela oinnolašvuođa ja almmolaš árvvus atnima dáfus maiddái báikenammalága njuolggadus lea dehálaš. Sámegiela hálddašanguovllu gielddat leat geatnegahtton merket sámegielat báikenama bajimužžan galbbaide, juos guovllus leat geavahusas máŋggagielat báikenamat.</p>
<p><em type="bold">Ruoŧas </em>sámegiela sajádaga virggálažžan dahkan jagis 1999 laktásii Eu-rohpá ráđi vehádatsoahpamušaid137 ratifiseremii, man oktavuođas sá-megiella, suomagiella ja meängiella meroštallojuvvojedje našuvnnalaš vehádatgiellan. Riikkabeaivvit dohkkehii guokte ođđa lága, main nubbi guoskkai sámegielaid geavaheami ja nubbi suoma ja meängiela geava-heami eiseválddiin.138 Našuvnnalaš vehádatgielaide laktásuvvojedje vehá eanet rievttit go eará vehádatgielaide. Sámi giellaláhka guoskkai njealje davimus gieldda, mat leat davvi- ja julevsámegiela árbevirolaš guovl-lut.139 <em type="bold">137 </em>Council of Europe 1992 ja 1995. <em type="bold">138 </em>Lágat 1999:1175 ja SFS 1999:1176 (Ruoŧŧa). <em type="bold">139 </em></p>
<p>Gielddat ledje Árjjaluovvi, Váhčir, Johkamohkki ja Giron. 4.1. Sámi giellalágat <em type="bold">92 </em></p>
<p>Čuovvovaš giellapolitihkalaš ođastus ollašuhttui Ruoŧas juo logi jagi geažes, jagis 2009, goas ovddit vehádatgiellalágat buhttejuvvojedje ovt-tain ođđa našuvnnalaš vehádagaid ja daid gielaid guoski lágain.140. Lága 2 § meroštallama mielde juvddálaččat, románat, sápmelaččat, ruoŧasuop-melaččat ja Durdnosleagis ássi olbmot ledje našuvnnalaš vehádagat ja suomagiella, jiddish, meängiella, romána chib ja sámegiella našuvnnalaš vehádatgielat.</p>
<p>Lága 6 § meroštallá suoma-, meän- ja sámegiela hálddašanguovlluid, gos gielda galgá fállat našuvnnalaš vehádagaide ee. ollásit dahje oassái iežasgielat mánáid beaivedivššu ( <em type="italic">förskola </em>) ja boarrásiiddivššu ( <em type="italic">äldreom- </em><em type="italic">sorg </em>). Eará osiin láhka dorvvasta našuvnnalaš vehádatgielaid geavaheami eiseválddiin ja duopmostuoluin. Olbmos, guhte gullá našuvnnalaš vehá-dahkii, lea riekti geavahit iežas giela áššiid divššodettiin gieldda dahje stáhta eiseválddiin. Hálddahuseiseválddiin fas lea geatnegasvuohta fuo-lahit das, ahte dan bálvalusas leat vehádatgielat bargit. Eiseválddit galget maiddái informeret našuvnnalaš vehádagaid daid iežaset rivttiid birra, addit daidda vejolašvuođa váikkuhit iežaset áššiide ja ráđđádallat vehá-daga ovddasteaddjiiguin nu olu go vejolaš. </p>
<p>Ođđa vehádatlágas sámegiela hálddašanguvlui laktásedje 13 ođđa gield-da. Go láhka bođii fápmui jagi 2010 álggus, sámegiela hálddašanguvlui gulle oktiibuot 17 gieldda. Gielddain lea maiddái vejolašvuohta searvat hálddašanguvlui eaktodáhtolaččat. Riikka ráđđehus mearrida eaktodáh-tolaš searvamis ohcamušaid vuođul. Ektodáhtolaččat sámegiela háld-dašanguvlui serve jagiin 2010 ja 2012 vel guokte gieldda, man maŋŋá hálddašanguovlu ollá viidát maiddái lullisámegiela guvlui. Dasa gullet jagis 2015 oktiibuot 19 gieldda ja golbma davimus eanandiggegieldda ( <em type="italic">landsting </em>), Jämtlánda, Norrbottena ja Västerbottena leanaid eanandikkit. </p>
<p>Giellapolitihkalaš átmosfeara rievdama Ruoŧas govvida maiddái vuosttaš almmolaš giellalága ( <em type="italic">språklag </em>) ásaheapmi seammá áigge ođđa vehádat-lágain ucceeblovolavváin141. Giellaláhka nanne ruoŧagiela sajádaga riikka váldogiellan ( <em type="italic"><span type="quote">“huvudspråk i Sverige”</span> </em>) ja olles servodaga oktasaš giellan ja stivre riikka váldogiela ja eará gielaid geavaheami ja gaskavuođa. Láhka sisttisdoallá maiddái njuolggadusa oahpahussii laktáseaddji giellarivttiin (14 §). Dan mielde riikka ássiin galgá leat vejolašvuohta oahppat, ovddi-dit ja geavahit ruoŧagiela. Seammá láhkai našuvnnalaš vehádahkii gulle- <em type="bold">140 </em>Láhka 2009:724 (Ruoŧŧa). <em type="bold">141 </em>Láhka 2009:600 (Ruoŧŧa). <em type="bold">93 </em>vaš olbmos galgá leat vejolašvuohta oahppat, ovddidit ja geavahit vehá-datgielas. Almmolaš giellalága ásaheapmi govvida erenoamážit fuola, man eaŋgalasgiela sajádaga nanosmuvvan ruoŧŧelaš servodagas dagaha. </p>
<p><em type="bold">Suomas </em>sámi giellalága válmmaštallan álggahuvvui juo 1980-logu álg-gus. Sámi Parlamenta (1973-1995), mii doaimmai ovdal Sámedikki, ulb-milin lei dorvvastit sápmelaččaid gielalaš vuoigatvuođaid vuođđovuoi-gatvuohtan vuođđolágas. Vuođđovuoigatvuođaid ođasteapmi goittotge vanai ja sámi giellalága válmmaštallan sirrejuvvui vuođđolága ođasmaht-timis. Láhka sámegiela geavaheamis eiseválddiin <em type="italic">142 </em>bođii fápmui seam-má áigge Norgga sámelága giellanjuolggadusaiguin jagis 1992. Láhka dorvvastii lagamusat iežas giela geavaheami hálddahuseiseválddiin ja almmolaš čoahkkimiin ja vuođđuduvai eanáš dulkoma, jorgaleami ja sá-megielat áššeteavsttaid meari lasiheapmái. </p>
<p>Ođasmahtton, jagis 2004 fápmui boahtán sámi giellalága <em type="italic">143 </em>ulbmilin lea dahkat sámegiela geavaheami eiseválddiin lunddolažžan nu, ahte maid-dái eiseválddiin leat sámegielat bargit. Sámi giellaláhka ođasmahttoju-vvui jagis 2003 seammá áigge almmolaš giellalágain144, mii lea Suoma nášuvnnalaš gielaid, suoma- ja ruoŧagielaid, guoski almmolašláhka. Láh-ka dorvvasta suoma- ja ruoŧagielagiid gielalaš vuoigatvuođaid vuođđolá-ga gáibádusaid mielde, muhto lágas maiddái čujuhuvvo sámegiela guoski láhkaásaheapmái. Almmolaš giellaláhka ollašuhttá vuođđolágas ásahuvvon prinsihpa Suoma virggálaš guovttegielatvuođas ja našuvn-nalaš gielaid, suoma- ja ruoŧagiela, ovttaveardásašvuođas. </p>
<p>Sámi giellaláhka bođii fápmui jagi 2004 álggus ja dat heivehuvvo (eanáš) sámiid ruovttuguovllus, gos lága fápmui boahtima maŋŋá lea Suoma áidna virggálaččat njealjegielat gielda, Anár (Aanaar anárašgillii, Aanar nuortalašgillii ja Inari suomagillii). Anára guovllus hállojuvvojit buot golbma Suoma sámegiela. Sámiid ruovttuguovllus lea mearriduvvon sámediggelágas145. Sámediggeláhka dahje sámi giellaláhka ii sisttisdo-ala njuolggadusa, man vuođul gielda sáhtášii ohcat lobi searvat sámiid ruovttuguvlui. Gielddaid lassin sámi giellaláhka heivehuvvo dain stáhta báikkálaš- dahje guovlohálddahusa eiseválddiin, maid virgeguvlui sámiid ruovttuguovllu gielddat ollásit dahje oassái gullet. Dan lassin láhka heivehuvvo sámi hálddahusas ja máŋggain stáhta guovddášhálddahusa eiseválddiin, <em type="bold">142 </em>Láhka 1991/516 (Suopma). <em type="bold">143 </em>Láhka 2003/1086 (Suopma). <em type="bold">144 </em>Láhka 2003/423 (Suopma). <em type="bold">145 </em></p>
<p>Láhka 1995/974, 4 §. Sámiid ruovttugulvui gullet Anára gieldda lassin Eanodaga gielda ja Ohcejoga gielda ja Soađegili gieldda davveoassi, Lappi bálgosa guovlu. 4.1. Sámi giellalágat <em type="bold">94 </em>álbmotealáhatlágádusas (KELA), eanandolliid ealáhatlágádusas, boazo-doalu hálddahusas sihke evangelalaš-luteralaš ja ortodoksalaš girkuid sámeguovllu doaimmas. </p>
<p>Lága ulbmilin lea dáhkidit sápmelaččaide vuoigatvuođa vuoiggalaš riek-tegeavvamii ja buori hálddahussii. Eiseválddit galget ollašuhttit sápme-laččaid gielalaš vuoigatvuođaid, almmá ahte daidda galgá sierra čujuhit.</p>
<p>Láhka guoská buot Suomas hállojuvvon sámegielaid: davvi-, anáraš- ja nuortalašgiela.</p>
<p>Sámiid ruovttuguovllu stáhta dahje gielddaid doaimmahagain ja doaibmasajiin sápmelaččas lea lágas dorvvastuvvon vuoigatvuohta iežas válljema mielde geavahit suoma- dahje sámegiela áššiid divššodettiin.</p>
<p>Vuoigatvuohta geavahit sámegiela guoská maiddái iešguđetlágan doaibmaorgánaid čoahkkimiidda oassálastima. Lága vuollái gullevaš eiseválddiid almmuhusat, gulahusat, dieđáhusat ja galbbat galget leat maiddái sámegillii. Sámiid ruovttuguovllu eiseválddiid geatnegasvuohtan lea iežaset doaimmain ovddidit sámegiela geavaheami. Láhka sisttisdoal-lá maiddái ásahusaid vuoigatvuođas dulkomii, áššegirjejorgalusaide ja vuoigatvuođas almmuhit sámegiela eatnigiellan álbmotdiehtoregisttarii.</p>
<p>Lága mielde sámiid ruovttuguovllu stáhtalaš ja gielddalaš eiseválddit gálget fuolahit das, ahte juohke doaimmahagas lea vejolašvuohta oažžut bálvaleami maiddái sámegillii. Eiseválddit galget maiddái fuolahit das, ahte bargiin lea doarvái buorre sámegiela dáidu. Eiseválddit sáhttet ov-damearkka dihte lágidit bargiide sámegiela skuvlema. Lága vuollásaš ei-seválddiid virgeolbmuin lea vuoigatvuohta bálkávirgelupmui, man áigge sii studerejit sámegiela.</p>
<p>Lágas ásahuvvo maiddái Sámedikki erenomáš geatnegasvuođain. Láhka geatnegahttá Sámedikki addit juohke válgabajis čielggadusa sámi giel-lalága ollašuhttimis, sápmelaččaid gielalaš vuoigatvuođaid ollašuvvamis ja gielladiliid ovdáneamis. Juvvá Lemet/ Klemetti Näkkäläjärvi válmmaš-talai vuosttaš čuovvunraportta jagis 2008. Raportta mielde lága ollašuv-vamis ledje stuorra váilevašvuođat146. Sámedikki sámegiela doaimmahat ee. doaimmaha sámi giellalágas gái-biduvvon áššegirjejorgalusaid eiseválddiide, bargá sámegiela sajádaga buorideami ovdii servodagas ja gohcá sámi giellalága čuovvuma. Sáme-giela doaimmahat vástida maiddái Sámi giellagáldu hálddahuslaš barg-guin, mat leat govviduvvon dán raportta logus 3.15. <em type="bold">146 </em>Näkkäläjärvi 2008. <em type="bold">95 </em><em type="bold">4.2. Sámegielat árrabajásgeassimis ja skuvlemis </em></p>
<p><em type="bold">Árrabajásgeassin </em>(0-5 v)147 </p>
<p>Suomas sámegielat árrabajásgeassin juohkašuvvá 1) lágas mearri-duvvon eatnigielat beaivedikšui, mii geatnegahttá olles riikkas ja 2) sámegielaid ealáskahtti giellabeassedoibmii, man Sámediggi ruhtada oahpahus- ja kulturministeriija stáhtadoarjagiin. Gielddat mákset oasi goluin.</p>
<p>Norgga mánáidgárdelága ( <em type="italic">barnehageloven </em>) mielde sámeguovllu gielddat vástidit das, ahte sámemánáid beaivedivššu vuođđun lea sámegiella ja kultuvra. Eará gielddat galget lágidit sámemánáid beaivedivššu nu, ahte sámemánát sáhttet ovddidit gielaset ja kultuvraset. </p>
<p>Ruoŧas našuvnnalaš vehádagaid ja vehádatgielaid guoski láhka geatne-gahttá sámegiela hálddašanguvlui gulli gielddaid lágidit oassái dahje ollásit sámegielat beaivedivššu ( <em type="italic">förskola </em>). </p>
<p><em type="bold">Vuođđoskuvla, logahat ja ámmátlaš skuvlen </em>148 <em type="bold">Suoma </em>vuođđooahpahuslága mielde sámegiella sáhttá leat vuođđooah-pahusa oahpahusgiella. Sámiid ruovttuguovllus ássi sámegielat oahppiid skuvlaoahpahus galgá lágiduvvot eanáš sámegillii. Sámegiella oahpa-huvvo maiddái eatnigiela ja girjjálašvuođa oahppoávnnasin, masa lak-tása suoma- dahje ruoŧagiela oahpahus erenomážit sámegielagiidda heivehuvvon oahppomeari mielde. Sámegiela sáhttá oahpahit maiddái vuođđoskuvlla vuolleluohkáin álgi guhkes vieris giellan ja badjeluoh-káin álgi oanehis vieris giellan. Sámegiella sáhttá leat maiddái giellaláv-gunoahpahusa giella. </p>
<p>Jagis 2014 vuođđooahpahusláhka rievdaduvvui nu, ahte buot 6-ah-kásažžat leat geatnegahtton oassálastit ovdaoahpahussii. Ovdaoahpa-husas sámegiela oahpahusa guoski njuolggadusat leat seammáláganat go vuođđooahpahusas (1-9 lk). <em type="bold">147 </em>Láhka 1973/36, rievdádusat 1981/875 ja 2015/580 (Suopma); Láhka 2005:64 (Norga); Láhka 2009:724 (Ruoŧŧa). <em type="bold">148 </em>Lágat 1998/628 (ovdaoahpahussii guoski rievdádus 2014/1040), 1998/629, 1998/630, 2009/1705, 2010/252 (Suopma); Láhka 2010:800, rievdádusat 2014:458 ja 2015:194 (Ruoŧŧa); Láhka 1998:61 (Norga). <em type="bold">96 </em></p>
<p>Sámiid ruovttuguovllus oahpahusa ollašuvvama ja ovddideami dahká vejolažžan erenomáš ruhtadeapmi, man sámiid ruovttuguovllu gielddat ožžot. Gielddat ožžot lahka 100 % ruhtadeami sámegiela oahpaheaddjiid bálkágoluide.</p>
<p>Sámiid ruovttuguovllu olggobealde lea vejolaš oažžut sámegiela oahpa-husa, juos oahppi eatnigiella dahje bearraša eará giella lea sámegiella.</p>
<p>Oahpahus ordnejuvvo vuođđooahpahusa dievasmahtti oahpahussan ( <em type="italic">perusopetusta täydentävä saamen kielen opetus </em>) ja Oahpahusráđđehus juolluda sierra ruhtadeami dasa. Dán oahpahusa lágideaddjit sáhttet oažžut stáhtaruhtadeami guovtti vahkkodiimmu oahpahussii. Sámegiela oahppit leat sámiid ruovttuguovllu olggobealde hui uhcán. Sámegielaid gáiddusoahpahus ádnojuvvo ávkin uhcán ja duollet dálle. Gáiddusoah-pahusa várás ii leat doaisttažii sierra ruhtadeapmi iige erenoamáš ortnet (2016). Sámi oahpahus čuovvu našuvnnalaš vuođđooahpahusa oahppoplána vuođustusaid (2014). Gielddat dohkkehit sierra báikkálaš oahpahusplána sámegielat oahpahusa várás. Sámiid oahpahusa erenomáš ulbmilin lea doarjut oahppiid bajásšaddama iežaset gillii, kultuvrii ja servošii ja addit sidjiide vejolašvuođa oahppat sámi kulturárbbi.149 </p>
<p>Sámegiella sáhttá leat logahagas ja ámmátlaš skuvlemis oahpahusgiel-lan, muhto láhka ii geatnegahtte dasa. Sámegiella sáhttá leat logaha-gain eatnigiela ja girjjálašvuođa oahppoávnnas, vuođđooahpahusas álggahuvvon vieris giela ja logahagas álggahuvvon oanehis vieris giela oahppoávnnas. Oahppi sáhttá čađahit sámegiela eatnigiela ja oanehis vieris giela iskosiid studeanttadutkosis buot golmma sámegielas. Eará osiin studeanttadutkkus lea suoma- dahje ruoŧagielat. Sámegiela sáhttá oahppat eatnigiela oahppoávnnasin maiddái ámmátlaš skuvlemis.</p>
<p>Sámi oahpahusguovddáš addá ovdalis máinnašuvvon (gč. loguid 3.9. ja 3.11) sámegielaid intensiivaskuvlemiid ja virtuálagurssaid lassin ámmát-laš vuođđoskuvlema máŋggain surggiin. Sámiid kultuvrii laktásit luond-du- ja birassuorgi, boazodoalli ámmátdutkkus ja sámeduoji artesánas-kuvlen. Oahpahusguovddáš lea stáhta skuvla ja dan várás lea ásahuvvon iežas láhka. Skuvlla oahpahusgielat leat suoma- ja sámegiella.</p>
<p><em type="bold">Ruoŧa </em>vuođđoskuvllas leat golbma sierralágan sámeoahpahusa mols-saeavttu. 1) Sámemánáin lea vejolašvuohta čađahit oahppogeatnegas- <em type="bold">149 </em>Oahpahusráđđehus 2014, 9.1. <em type="bold">97 </em>vuođa erenomáš sámeskuvllain, mat leat oktiibuot vihtta ja mat leat oassi almmolaš skuvlalágádusa. Sámeskuvllaid oahpahus vástida vuođđosku-vlla 1-6 jahkeluohkáid oahpahusa. Sámeskuvllain vástida stáhta ja dain lea iežaset hálddahus, Sámeskuvlastivra <em type="italic">(Sameskolstyrelsen/SamS)150 </em>. </p>
<p>Sámeskuvllat galget addit oahpahusa sihke sáme- ja ruoŧagielain. Sá-meskuvllat oahpahit davvi-, julev- ja lullisámegiela.</p>
<p>Sámeskuvllaid oktavuođas doibmet maiddái sámi beaiveruovttut ( <em type="italic">för- </em><em type="italic">skola </em>) ja ovdaskuvlaluohkát ( <em type="italic">förskoleklass </em>). Dan lassin skuvllat lágidit skuvlabeaivvi maŋŋá astoáiggedoaimma ( <em type="italic">fritidshemmet </em>). Sámeskuvllat čuvvot našuvnnalaš oahpahusplána, masa leat lasihuvvon sámeskuvllaide ásahuvvon erenomáš barggut. Sámeskuvla vástida oahpahusplána miel-de das, ahte juohke skuvlla vážžán oahppi máhttá hállat, lohkat ja čállit sámegiela ja lea doaimmalaččat guovttegielat ( <em type="italic">funktionellt tvåspråkig </em>). </p>
<p>Juohke sámeskuvlla oahppi gálgá oahpahusplána mielde leat diđolaš sámiid kultuvrras, gielas, oskkoldagas ja historjjás. 2) Integrerejuvvon sámeoahpahus <em type="italic">(integrerad samisk undervisning </em>) gullá maiddái SamS bargguide. Dat sáhttá dahkat gielddaid vuođđoskuvl-lain soahpamuša sámiid kultuvrra ja sámegiela oahpahusa integreremis skuvlla oahpahussii. Integrerejuvvon sámeoahpahus joatkašuvvá dávjá badjeluohkáin sámeskuvlla oahpahusa maŋŋá. 3) Sámegiela sáhttá oahppat maiddái eatnigiela ( <em type="italic">modersmål </em>) oahppo-ávnnasin. Eatnigiella čujuha Ruoŧa skuvllain vehádatgielaide. Eatnigiela oahpahusa eaktun lei ovdal, ahte giella galggai leat ruovttu gulahallama giella ja, ahte oahppiin galge leat giela vuođđodáiddut. Dilli rievddai jagis 2015 go skuvlaláhka rievdaduvvui ja sámegiela oahppan álggu rá-jes šattai vejolažžan. Skuvla lea velge geatnegahtton lágidit eatnigiela oahpahusa dušše dalle, juos heivvolaš oahpaheaddji gávdno. Eatnigiela oahpahusa lágideami easttan lea dávjá leamašan dat, ahte oahpaheaddji ii leat gávdnon. Vuordámuš lea, ahte dilli rievdá jagi 2015 rájes. Skuvllat sáhttet das rájes bivdit giela gáiddusoahpahusa sámeskuvllain, juos dain ii leat heivvolaš oahpaheaddji. </p>
<p>Logahatskuvllaid (= almmolaš ja ámmátlaš linnjá) oahppiin lea vuoi-gatvuohta sámegiela eatnigiela oahpahussii juos oahppi máhttá giela ovddežis bures ( <em type="italic">goda förkunskaper </em>). Ruoŧa logahatskuvllain Johkamohki </p>
<p>Bokenskuvllas151 lea válljen láhkái erenomáš sámi logahatlinjá/ sámi molssaeaktu. <em type="bold">150 </em>&lt; http://www.sameskolstyrelsen.se &gt; <em type="bold">151 </em>&lt; http://www.bokenskolan.jokkmokk.se/ &gt;4.2. Sámegielat árrabajásgeassimis ja skuvlemis <em type="bold">98 </em></p>
<p><em type="bold">Norgga </em>oahpahuslágas sámegiela oahpahusa guoski njuolggadusat leat meroštallojuvvon vuoigatvuohtan. Oahpahusláhka sisttisdoallá sihke vuođđoskuvlla ja joatkkaskuvlla guoski njuolggadusaid. Juohke oahppis sámegiela hálddašanguovllus lea, iežas duogážis fuolatkeahttá, vuoigat-vuohta oažžut sihke sámegiela ja sámegielat oahpahusa. Sámeguovlluid olggobealde ássi oahppiin lea vuoigatvuohta oažžut sámegiela oah-pahusa. Juos skuvllas ii leat vejolašvuohta lagašoahpahussii, oahpahus lágiduvvo molssaevttolaš vugiiguin, ovdamearkka dihte gáiddusoahpa-hussan. Sámegielat oahpahus sámeguovlluid olggobealde lea vejolaš dihto eavttuiguin. Sámeguovllu gielda sáhttá mearridit, ahte sámegiela oahpahus lea buohkaide oktasaš oahppoávnnas. </p>
<p>Skuvllat sáhttet oahpahit sámegiela oahpahusplánas meroštallojuvvon molssaeavttuid mielde. Dat leat sámegiella 1 (vuosttaš giella/eatnigiela oahppoávnnas), sámegiella 2 (nuppi giela oahppoávnnas oahppiide, geat máhttet giela muhtin veardde skuvlla álggadettiin), sámegiella 3 (oahp-piide, geat álggahit sámegiela lohkama vuođđoskuvllas) ja sámegiella 4 (oahppiide, geat álggahit sámegiela lohkama logahagas). Buot sámegiela hálddašanguovllu skuvllain ja maiddái riikka eará guovlluin sámeoahpa-hus čuovvu riikkaviidosaš sámi oahpahusplána (Máhttolokten 06S). Sá-miid kultursisdoalut, historjá ja árvvut leat čáhkaduvvon oahpahusplánii, mii muđuid čuovvu dároskuvlla oahppoávnnasjuogu. Sámegiela, sáme-gielat servodatoahppa ja luonddudieđu oahpahusplánat ođasmahttojuv-vojedje jagis 2013.</p>
<p>Sámegiella lea oahpahusgiellan sámi joatkkaskuvllain (= almmolaš ja ámmátlaš linnjá) Kárášjogas ja Guovdageainnus. Sámegiella oahpahuvvo 1. ja 2. giellan. Joatkkaskuvllain leat molssaeaktun erenomáš sámi linnját.</p>
<p><em type="bold">Sámegielaid gáiddusoahpahus . </em>Norggas sámegiela gáiddusoahpa-hus lea ovddiduvvon 1990-logu beallemuttu rájes. Gáiddusoahpahusa ulbmilin lea sihkkarastit vejolašvuođa oahppat sámegiela, eandalitge dakkár sámeoahppiide, geat ásset sámi guovddášguovlluid olggobealde. </p>
<p>Molssaevttolaš oahpahusvugiid, nugo gáiddusoahpahusa, dagai vejo-lažžan jagis 1998 fápmui boahtán oahpahusláhka152. Sámegielaid gáid-dusoahpahusa lágideapmái lea juolluduvvon erenomáš ruhtadeapmi ja juohke sámegiela (lulli-, julev- ja davvisámegiella) várás lea ovddiduvvon iežas gáiddusoahpahusa fierpmádat. <em type="bold">152 </em>Láhka 1998:61, 6-2 §; Forskrift 1999/722, 7-1 §. <em type="bold">99 </em></p>
<p>Lullisámegiela guovllus sámegiela gáiddusoahpahusa lágidit sámi giel-laguovddáš Aajage, Snåasa sámeskuvla, Brekkena skuvla ja Árbordde sámeskuvla ( <em type="italic">Gaske-Nøørjen Saemien skovle </em>). Árbordde sámeskuvla, mii doaimmai ovdal lagašoahpahusa addi ásodatskuvlan (internáhtta-skuvlan), fokusere dán áigge áivve sámegiela gáiddusoahpahussii ja lullisámegiela giellalávgunleairraid lágideapmái. Julevsámegiela guovllus gáiddusoahpahusa lágidit Budejju skuvla ( <em type="italic">Bodø </em>) ja Divttasvuonas ( <em type="italic">Tys- </em><em type="italic">fjord </em>) doaibmi julevsámegiela giella- ja kulturguovddáš ( <em type="italic">Árran julevsáme </em><em type="italic">guovdásj </em>). Davvisámegiela gáiddusoahpahusa lágidit máŋggat Finnmárk-ku guovllu skuvllat. Sámegiela gáiddusoahpahusa dievasmahttá dávjá sámegielat giellalávgunoahpahus maiddái eará oahppoávdnasiin. </p>
<p>Norlándda fylka <em type="italic">(Fylkesmannen i Nordland) </em>lea ožžon stáhtas ruđa gáid-dusoahpaheaddjiid skuvlemii. Dan lassin máŋggat oahpaheaddjit leat ožžon skuvlema neahttaskuvllas <em type="italic">(Norsk Nettskole153 </em><em type="italic">), </em>man njeallje gield-da leat vuođđudan ovttas. Stáhta bušeahtas lea juolluduvvon ruhta gáid-dusoahpahusa digitála resurssaid ja oahppomateriálaid ovddideapmái. </p>
<p>Norgga oahpahusráđđehus <em type="italic">(Oahpahusdirektoráhtta/ Utdanningsdirek- </em><em type="italic">toratet154) </em>lea dahkan sámegielaid gáiddusoahpahusa fállama vejolažžan maiddái kránnjáriikkaide. </p>
<p>Ruoŧa oahpahusláhkii lasihuvvojedje vuosttaš gáiddusoahpahusa guoski njuolggadusat geasset 2015. Dan ovdal ee. sámegiela gáiddusoahpahus lea muhtin veardde iskkaduvvon sierralobiin. Norgga bealde doaibmi</p>
<p>Árbordde sámeskuvla, mii lea spesialiseren gáiddusoahpahussii, lea addán lulli- ja julevsámegiela gáiddusoahpahusa maiddái Ruoŧa skuvl-laide. Gáiddusoahpahus lea lohkanbaji 2015-2016 álggu rájes vejolaš ee. sámegiela eatnigiela oahpahussan dakkár skuvllaide, main ii leat vejolašvuohta gávdnat dohkálaš sámegiela oahpaheaddji. Skuvlema lági-deaddji ( <em type="italic">skolhuvudman </em>) sáhttá dahkat stáhtain soahpamuša gáiddusoah-pahusas. SamS, mii lea stáhta sámeskuvllaid hálddahusorgána, sáhttá boahttevuođas soahpat sámegielaid gáiddusoahpahusa lágideamis eará skuvllaide. Oahpahusláhka meroštallá gáiddusoahpahusa ná: <em type="italic">”I denna </em><em type="italic">lag avses med fjärrundervisning: interaktiv undervisning som bedrivs med </em><em type="italic">informations- och kommunikationsteknik där elever och lärare är åtskilda </em><em type="italic">i rum men inte i tid.155” </em>Meroštallama ulbmilin lei sirret ´ <em type="italic">fjärrundervisning </em>´ nuppi gáiddusoahpahusa hámis, mii gohčoduvvo ráđđehusa skuvlalága rievdadusevttohusas namain ´ <em type="italic">distansundervisning </em>´. Dát namma čujuha iehčanas studeremii neahtas, mas oahpaheaddji ja oahppi eaba deaivvat <em type="bold">153 </em>&lt; http://norsknettskole.pedit.no/web/ &gt; <em type="bold">154 </em>&lt; http://www.udir.no/ &gt; <em type="bold">155 </em>Láhka 2015:194, 1 kap. 3 § (Ruoŧŧa).4.2. Sámegielat árrabajásgeassimis ja skuvlemis <em type="bold">100 </em>reálaáiggis. Skuvlaláhkii dahkkon rievdadus eaktuda, ahte skuvllas, mii vuostáiváldá oahpahusa, lea mielde maiddái bagadalli veahkeheamen oahppiid. </p>
<p>Suomas vuođđooahpahusláhka eaktuda, ahte oahppageatnegahtton oahpahus lea lagašoahpahus. Gáiddusoahpahus lea nappo vejolaš ee. lo-gahagain ja rávesolbmuid skuvlejumis. Vuođđooahpahuslága geahččan-guovllus gáiddusoahpahussan ii rehkenastojuvvo dakkár video- dahje dihtoroktavuođain ordnejuvvon oahpahus, man oahppit čuvvot skuvllas ja mas oahppiid iežas oahpaheaddji dahje dorvvalašvuođas vástideaddji olmmoš lea mielde. Suomas ii nappo hállojuvvoge gáiddusoahpahusas, baicce oahpahusas, mii geavaha gáiddusoktavuođaid.</p>
<p>Sámegiela oahpahusa dáfus dilli lea váttis, dannego stuorámus oassi sá-meoahppiin (árvalusa mielde 65-70 %) ásset ja vázzet skuvlla guovlluin, main sámegiela lagašoahpahus ii leat vejolaš ee. oahpaheaddji váiluma dihte. Skuvlejumi ordnejeaddjiin ii leat láhkii vuođđuduvvi geatnegas-vuohta lágidit sámegiela oahpahusa sámeguovllu olggobealde. Stáh-tadoarjja, mii juolluduvvo vuođđoaohpahusa dievasmahtti sámegiela oahpahusa ordnemii, ii leat doarvái stuoris gáiddusoahpaheaddji ja oahpahusa vuostái váldi skuvllas gáiddusoahpahusdiimmu gohcci olbmo bálkkáheapmái.</p>
<p>Sámegielaid gáiddusoahpahus lea lágiduvvon jahkásaččat juo guhká dakkár logahaga oahppiide, geat gazzet oahpu sámiid ruovttuguovllu olggobealde. Oahpahus lea addojuvvon sámiid ruovttuguovllu logaha-gain. Fierbmelogahat <em type="bold">eLukio </em>156 lea maid fállagoahtán davvisámegiela logahatgurssaid čavčča 2014 rájes. </p>
<p>Sámi oahpahusguovddáš lea ovddidan sámegiela gáiddusoahpahusa pedagogihka ja teknihkalaš čovdosiid ja lágidan rávesolbmuide oaiv-vilduvvon neahttagurssaid juo badjel logi jagi (gč. logu 3.11.). Oahpa-husguovddážis addojuvvon láhka ii doaisttážii leat suovvan sámegielaid oahpaheami vuođđooahpahusa oahppiide.</p>
<p>Sámediggi lea juo guhká dahkan oahpahus-ja kulturministeriijai evtto-husaid sámegielaid gáiddusoahpahusa vejolažžan dahkamis. Evttohusat <em type="bold">156 </em>&lt; http://www.elukio.fi/etusivu &gt;, eLukio lea 20 iehčanas logahaga fierpmádat, mii fállá ovttasbargun logahatoahpuid. <em type="bold">101 </em>leat guoskán oahpahusa ruhtadeami ja oahpahusláhkaásaheami. Maiddái sámegiela ealáskahttima doaibmaprográmma oahpahus- ja kulturminis-teriijai gárven bargojoavku evttohii iežas raporttas jagis 2012, ahte gáid-dusoktavuođaid geavaheaddji oahpahus ovddiduvvošii dorvvastan dihte sámegiela oahpahusa erenomážit sámeguovllu olggobealde. Ministeriija álggahii giđđat 2015 čielggadanbarggu, man ulbmilin lea dahkat sáme-gielaid gáiddusoahpahusa vejolažžan. </p>
<p>Dálá dilli rihkku sápmelaččaide eamiálbmogin vuođđolágas dorvvastuv-von vuoigatvuođa iežaset gillii ja kultuvrii. Sámedikki mielas dál geavvá nu, ahte ruovttuguovllu olggobealde ássi sámegielat mánát ja nuorat eai oahpa čállit eaige lohkat iežaset giela. Vel stuorát oassi sámemánáin ja nuorain masset ollásit vejolašvuođa oahppat ja ealáskahttit sogaset ál-gogiela.157</p>
<p>Maŋimuš jagiid muhtun vuođđooahpahusa oahppit leat ožžon sáme-giela oahpahusa gáiddusoktavuođaid bokte. Eará molssaeavttut eai leat leamašan. Roavvenjárgga gávpot lea oastán oahpahusa Sámi oahpahus-guovddážis ja oahpahus lea lágiduvvon oahppiid ruovttuin skuvlabeaivvi maŋŋá. Gáiddusoahpahus lea lágiduvvon maiddái moatti eará gávpogii ja gáibádusat oažžut gáiddusoahpahusa leat čielgasit lassánan.</p>
<p><em type="bold">Rávesolbmuid skuvlen </em>158 Sámi oahpahusguovddáš ( <em type="italic">Sámij åhpadusguovdásj/ Samernas utbild- </em><em type="italic">ningscentrum </em>), Ruoŧa Johkamohkis ordne ámmátlaš- ja rávesolbmuid skuvlejumi ee. sámi duojis. Dasa lassin dat lágida sámegielaid gurssaid lagaš- ja gáiddusoahpahussan ja ovttasbargá universitehtaiguin ja Sámi allaskuvllain. Sámi oahpahusguovddáš Anáris lágida rávesolbmuide oaivvilduvvon sá-megiela ja kultuvrra (ee. duoji) skuvlejumi oanehisgursan, neahttagursan ja lágašoahpahussan miehtá sámeguovllu ja maiddái eará guovlluin riik-ka. Oahpahusguovddáš ovttasbargá Oulu ja Lappi universitehtaiguin ja </p>
<p>Sámi allaskuvllain ja buktá alladását skuvlema sámiid ruovttuguvlui.</p>
<p><em type="bold">Universitehtat ja allaskuvllat </em>Suomas sámegiela sáhttá studeret golmma universitehtas159. Oulu uni-versitehta Giellagas-instituhtas (University of Oulu) lea riikkaviidosaš <em type="bold">157 </em>Sámediggi 19.5.2015 a ja b (Suopma). <em type="bold">158 </em>&lt; http://www.samernas.se/ &gt;; &lt; http://www.sogsakk.fi &gt;; Láhka 2010/252 (Suopma). <em type="bold">159 </em>&lt; http://www.oulu.fi/giellagasinstituutti/ &gt;; &lt; http://www.ulapland.fi/Suomeksi/ </p>
<p>Tutkimus/Saamentutkimus &gt;; &lt; http://www.arcticcentre.org/ &gt;; &lt; http://www.helsinki.fi/sup/suomalaisugrilainen/zsa.html &gt;.4.2. Sámegielat árrabajásgeassimis ja skuvlemis <em type="bold">102 </em>ovddasvástádus buot golmma sámegiela ja sámiid kultuvrra alimus oah-pahusas ja dutkamušas. Anáraš- ja nuortalašgielat sáhttet leat studeant-ta váldo- dahje oalgeávnnasin. Nuortalašgiela studerenvejolašvuohta rahpasii jagis 2015 ja dilli lea ovdáneamen seammá guvlui eará sáme-gielaiguin. Anáraš- ja nuortalašgiela oahput leat plánejuvvon giela ealás-kahttima geahččanguovllus ja joatkkan gielaid intensiivaskuvlejumiide, mii álggahuvvui Sámi oahpahusguovdážis 2010-logus. Giela ealáskahtti-ma geahččanguovlu oaivvilda ee. dan, ahte váldoávnnasoahpuide sáhttet eatnigielagiid lassin ohcat maiddái studeanttat, geat eai máhte giela. </p>
<p>Oahput sisttisdollet maiddái giela revitaliseremii laktáseaddji oahpuid, giellabargguid sámi servošis ja giellameašttirhárjehallama.</p>
<p>Giela lassin Giellagasas sáhttá studeret váldo- dahje oalgeávnnasin sá-miid kultuvrra. Giellagasas válmmaštuvvet filosofiija kandidáhtat, ma-gistarat ja doaktárat, geaid váldoávnnasin lea juogo sámegiella dahje sámiid kultuvra. Sámegiela oahput sáhttet laktásit maiddái oahpahead-djioahpuide, mii oaivvilda vejolašvuođa válmmastuvvat sámegiela ávnna-soahpaheaddjin, sierra surggiid sámegielat ávnnasoahpaheaddjin dahje sámegielat luohkkáoahpaheaddjin (dábálaš oahpaheaddjin). Sámegiela sáhttá studeret Giellagasas eatnigiellan dahje vierisgiellan. Instituhtas leat sihke sámegiela ja sámi kultuvrra professorat.160 Oulu universitehtta lea Suoma universitehtain áidna, gos lea vejolašvuohta studeret sáme-giela eatnigiela dásis váldoávnnasin. Dat lea maiddái áidna universiteht-ta, mas lea erenomáš sámegiela ávnnasoahpaheaddji (fágaoahpaheaddji) skuvlenlinnjá.</p>
<p>Lappi universitehtas <em type="italic">(University of Lapland) </em>lea vejolaš čađahit eatnigie-lagiidda (oahppit, geat leat čađahan eatnigiela oahppomeari logaha-gas dahje máhttet giela seammá bures) oaivvilduvvon davvisámegiela vuođđooahpuid 25 ov, maid sáhttá laktit ee. luohkkáoahpaheaddji dutkosii ja nu spesialiseret sámegielat luohkkáoahpaheaddjin. Oahppit, geaid eatnigiella ii leat sámegiella, sáhttet čađahit sámegiela giellaoah-puid universitehta giellaguovddážis. Pedagogihka dieđagotti oktavuođas lea sámegiela lektora virgi, masa gullá sihke dutkamuš- ja oahpahus-bargu. Lappi universitehta sámedutkamuš laktása bistevaš ovdáneami, vuoigatvuođa ja vuoiggalašvuođa strategalaš suorgái, man erenomáš dutkanfáddán leat eamiálbmottemát. Lappi universitehtas lea riikkavii-dosaš ovddasvástadus sámi vuoigatvuođaide ja sápmelašvuhtii laktá-seaddji servodatlaš dutkamušas. Universitehtas lea sámedutkamuša veahkkeprofessor ja guokte dutki virggi. Árktalaš guovddážis doaibmá eamiálbmogiid ja sámedutkamuša doaimmahat, man jođiha sámiid spe-siáladutki. Universitehta addá oahpahusa, mii gieđahallá sámevuođa ja <em type="bold">160 </em>Lehtola 2014. <em type="bold">103 </em>eamiálbmotgažaldagaid. Oahpahus fállojuvvo máŋggain oahppoávdna-siin ja buot dieđagottiin. Čavčča 2015 rájes universitehta fállá buohkaide rabas sámedutkamuša oalgeávnnasollisvuođa (25 ov). </p>
<p>Helssega universitehtas <em type="italic">(University of Helsinki) </em>lea vejolašvuohta stude-ret sámegiela sierragurssaid humanisttalaš dieđagottis suomaugralaš gielladutkamuša oktavuođas. Universitehtas doaibmá máŋggadieđalaš sámedutkamuša oahppoollisvuohta. Sámedutkamuša oahppoávnnas sáhttá leat sihke váldoávnnas ja oalgeávnnas humanisttalaš diehtagiid kandidáhtta ja magistara dutkosis. Universitehtas lea sámedutkamuša lektora virgi.161 Universitehtta vuođđudii eamiálbmotdutkamuša profes-sora virggi čakčat 2015. </p>
<p><em type="bold">Ruoŧas </em>sámegiela sáhttá studeret Upmi universitehtas ja Uppsala univer-sitehtas162. Upmi universitehtas ( <em type="italic">Umeå universitet </em>) lea vejolaš studeret davvi-, julev- ja lullisámegielaid ja sámiid kultuvrra. Sihke giela ja kultu-vrra oahput sáhttet leat váldoávnnasin kandidáhtta, magistara ja doak-tára dutkosis. Giellaoahpuide gullá maiddái gursa sámegiela ealáskahtti-noahput ( <em type="italic">samiska språkrevitaliseringsstudier </em>). Gursa gieđahallá áitatvuloš giela ealáskahttima metodaid ja strategiijaid erenomážit sámegiela ja eamiálbmoga geahččanguovllus. Upmi universitehtas lea máŋggadieđá-laš sámedutkamuša guovddáš ( <em type="italic">Centrum för samisk forskning/ Cesam – </em></p>
<p><em type="italic">Vaartoe </em>). CeSam-Vaartoe doaibmá sámiid ja eará eamiálbmogiid kultuvr-raid, servodagaid, historjjá ja gielaid guoski dutkamuša guovddážin. </p>
<p>Upmi universitehta oaččui jagis 2012 erenomáš bargun skuvlegoahtit sámegiela eatnigiela oahpaheaddjiid badjeskuvllaide ja logahagaide.</p>
<p>Skuvlen galggai álgit čakčat 2015, muhto dat lea eahpesihkar163. Sáme-giela eatnigiela oahpaheaddjiid virggit eai doaisttážii leat badjeskuvllain ja logahagain. Universitehta oaččui vejolašvuođa maiddái lasse- ja die-vasmahttinskuvlema lágideapmái oahpaheaddjiide, geat leat juo oahpa-headdjibarggus. Dán vejolašvuođa geavahit buorrin ee. sámeskuvllaid oahpaheaddjit ja gielddalaš skuvllaid sámegiela eatnigiela oahpahead-djit. Ođastusat laktásit Ruoŧa ođđa vehádatpolitihkkii, mii figgá ee. lasihit našuvnnalaš vehádatgielaid oahpahusa. Sámegielaid oahpuid ii sáhtte čáhkadit Ruoŧa dábálaš oahpaheaddjidutkosiidda. Ruoŧŧa ii skuv- <em type="bold">161 </em>Seurujärvi-Kari 2014. <em type="bold">162 </em>&lt; http://www.umu.se/ &gt;; &lt; http://www.cesam.umu.se/ &gt;; &lt; http://www.valentin.uu.se/ &gt;; &lt; http://www.moderna.uu.se/ &gt;. <em type="bold">163 </em>Geassemánus 2015 Upmi universitehtas fidnejuvvon diehtu.4.2. Sámegielat árrabajásgeassimis ja skuvlemis <em type="bold">104 </em>le sámegielat luohkkáoahpaheaddjiid, maid sámeskuvllat dárbbašivčče. </p>
<p>Muhtimat sámeskuvllaid oahpaheaddjit leat čađahan oahpaheaddjidut-kosa Sámi allaskuvllas Guovdageainnus.</p>
<p>Uppsala universitehtas <em type="italic">(Uppsala universitet) </em>sáhttá čađahit davvisáme-giela oahpuid, maid lágida modearna gielaid instituhtta <em type="italic">(Institutionen för </em><em type="italic">moderna språk). </em>Oahput laktásit eará suomaugralaš gielaid oahpahusa ja dutkamuša ollisvuhtii. Universitehta Hugo Valentin guovddáš <em type="italic">(Hugo </em></p>
<p><em type="italic">Valentin Centrum) </em>lea juo guhká dahkan giellasosiologalaš dutkamuša, mii laktása sámegiela ja eará vehádatgielaid geavaheapmái, sajádahkii ja ealáskahttimii. </p>
<p><em type="bold">Norggas </em>164 sámegielaid ja sámiid kultuvrra alla dását oahpahusa ja sámedutkamuša guovddášbáikin sáhttá doallat Guovdageainnu Sámi allaskuvlla <em type="italic">(Samisk høgskole/ Sámi University College) </em>ja Romssa universitehta Sámi dutkamiid guovddáža <em type="italic">(Universitetet i Tromsø, Senter </em><em type="italic">for samiske studier, Sesam). </em></p>
<p>Sámi allaskuvla lea vuođđuduvvon jagis 1989 ja dat lea máilmmi áidna allaskuvla, mas sámegiella (davvisámegiella) lea olles skuvlla oaiveáššá-laš oahpahus- ja hálddahusgiella. Sámi allaskuvla lea álggu rájes addán sámegiela, mánáidgárdeoahpaheaddji- ja oahpaheaddjiskuvlema. Sá-megielas ja girjjálašvuođas lea jagi 2009 rájes sáhttán čađahit magistar-oahpuid. Sámegielas sáhttá dan lassin čađahit iešguđetlágan spesiála-gurssaid, ee. sámegiela lohkanbadjeoahpuid. Oahpuid, mat válmmaštit lohkanbadjeoahpuide, leat lágidan sámi giellaguovddážat (gč. logu 3.10.). Servodatdieđalaš, eamiálbmotfilosofiija, journalistihka ja duoji/design oahpahusa vuođđun leat sámiid kultuvra, sámi searvvuš, árbevi-rolaš diehtu, sámegiella ja eamiálbmogiid diehtosystemat. Giđđat 2015</p>
<p>Sámi allaskuvllas álggahuvvui eaŋgalasgielat sámi journalistihka master-grádaprográmma álgoálbmot perspektiivvas. Dán oahpahussii studeant-tat bohtet Davviriikkaid ja Eurohpá riikkaid lassin birra máilmmi.</p>
<p>Sámi allaskuvllas leat professurat sámegielas, sámi duojis, sámi girjjá-lašvuođas sihke skuvladutkamušas ja pedagogihkas. Davviriikkalaš Sámi</p>
<p>Instituhtta ovttastuvvui Sámi allaskuvlii dutkanovttadahkan jagis 2015.</p>
<p>Sámi allaskuvllas dahket sámevuhtii laktáseaddji dutkamuša máŋggain <em type="bold">164 </em>&lt; http://samas.no/ &gt;; &lt; http://sa.uit.no/om/enhet/forsiden?p_dimension_id=88182 &gt;; &lt; http://www.uin.no/ &gt;; &lt; http://www.hint.no/ &gt; <em type="bold">105 </em>dieđasurggiin. Allaskuvla lea mielde riikkaidgaskasaš eamiálbmogiid alla skuvlema servošis ( <em type="italic">WINHEC, World Indigenous Nations Higher Education </em></p>
<p><em type="italic">Concortium </em>) ja ovddida iežas dutkamušdoaimma oassin riikkaidgaskasaš eamiálbmotdutkamuša. </p>
<p>Romssa universitehta ( <em type="italic">Universitetet I Tromsø </em>) lea máilmmi davimus uni-versitehta. Dat lea fokuseren sihke sámedutkamuššii ja eamiálbmotdut-kamuššii ja dáid guoski alla skuvlemii. Universitehtas lea vejolaš čađahit sámegillii ja eamiálbmotdutkamuššii laktáseaddji magistaroahpuid ee. hálddahus- ja vuoigatvuođadiehtagis. Universitehtas lea sámegie-la, sámi girjjálašvuođa ja sámi historjjá professurat. Universitehtas lea erenomáš Sámi dutkamiid guovddáš ( <em type="italic">Senter for samiske studier, Sesam </em>), mii jođiha máŋggaid dieđasurggiid sámedutkamuša. Guovddáš lea hálddahuslaččat sajuštuvvon humanisttalaš diehtagiid, servodat dieh-tagiid ja oahpaheaddjiskuvlema dieđagoddái ( <em type="italic">Fakultet for humaniora, </em><em type="italic">samfunnsvitenskap og lærerutdanning </em>). Sámedutkamuša guovddáža doaibmaguovlun lea olles universitehta. </p>
<p>Norlándda universitehtas ( <em type="italic">Universitetet i Nordland, Bodø </em>) lea vejolaš čađahit julevsámegiela oahpuid Bachelor-dásis. Julevsámegiela oahput leat oaivvilduvvon erenomážit daidda, geat studerejit oahpaheaddjin. </p>
<p>Davvi-Trøndelága allaskuvllas ( <em type="italic">Høgskolen i Nord Trøndelag, Steinkjer </em>) lea vejolaš studeret lullisámegiela ja kultuvrra ja oahput leat oaivvilduvvon erenomážit oahpaheaddjiide. </p>
<p>Norgga oahpahusministeriija ( <em type="italic">Máhttodepartementa/ Kunnskapsdeparte- </em><em type="italic">mentet </em>) ásahii jagis 2010 erenomáš oahpaheaddjiskuvlenguovllu, man ulbmilin lea ovddidit sámi oahpaheaddjiskuvlema. Guvlui gullet Sámi allaskuvla, Finnmárkku allaskuvla Álaheajus, Romssa universitehta, Nor-lándda universitehta ja Davvi- Trøndelága allaskuvla. Sihke sámi mánáid-gárdeoahpaheaddjiskuvlema ja sámegielat oahpaheaddjiskuvlema várás lea dohkkehuvvon erenomáš riikkaviidosaš skuvlenplána (rápmaplá-na sámi oahpaheaddjeoahpuid várás). Vuođđoskuvlla oahpaheaddjiid skuvlenplána vuođđuduvvá Norgga ođđa oahpaheaddjiskuvlemii, mas lea vejolaš spesialiseret 1-7 dahje 5-10 luohkáid oahpahussii. Sámi oah-pahusskuvlema várás lea dohkkehuvvon sierra láhkaásahus, mii ollašuht-tá oahpaheaddjiskuvlenlága. Oahpaheaddjiskuvlema plánejit rievdadit viđajagát magistarskuvlemin, mii galggašii álggahuvvot jagis 2017. 4.2. Sámegielat árrabajásgeassimis ja skuvlemis <em type="bold">106 </em><em type="bold">4.3. Sámegielaid ealáskahttin ráđđehusaid áššelisttus </em></p>
<p>S <em type="bold">uopma </em>. Sámediggi evttohii miessemánus 2009 oahpahusministtar </p>
<p>Henna Virkkusii sámegiela ealáskahttinprográmma gárvema, dan-nego buot golbma Suomas hállojuvvon sámegiela, eandalitge nuortalaš- ja anárašgielat, leat duođas áitatvuložat. Stáhtaráđđi čáhkadii sámegiela ealáskahttinprográmma čielggadussii Suoma olm-mošvuoigatvuođapolitihkas ja evttohus oaččui doarjaga ee. Riikkabeiv-viid vuođđoláhkalávdegottis. Riikkabeaivvit dohkkehii olmmošvuoigat-vuođačielggadusas addán cealkámušas čuovvovaš oaivila: <em type="italic">”Riikkabeaivvit </em><em type="italic">eaktuda, ahte ráđđehus bargagoahtá nannoseabbot sámegiela ealáskaht- </em><em type="italic">tima buorrin. Erenomáš fuomášupmi galgá giddejuvvot áitatvuloš anáraš- </em><em type="italic">giela ja nuortalašgiela seailuma dorvvasteapmái.” </em>165 </p>
<p>Oahpahus- ja kulturministeriija ásahii 24.9.2010 bargojoavkku, man ulbmilin meroštallojuvvui 1) árvvoštallat sámegielaid dili ja dan buori-deami buorrin dahkkon doaimmaid buot golmma Suomas hállojuvvon sámegiela ektui ja 2) gárvet árvvoštallama vuođul evttohusa oppalaš ja bistevaš ealáskahttinprográmmas. Bargojoavkku barggu stivrii ja čuovui viiddis ja servodaga sierra surggiid ovddastan stivrenjoavku. Bargojoavku luohpadii iežas evttohusa sámegiela ealáskahttinprográmman jagi 2012 álggus. Prográmma ollašuvvama čuovvumis vástida oahpahus- ja kultur-ministeriija.166</p>
<p>Doaibmaprográmma sisttisdoallá oktiibuot 30 doaibmaevttohusa, maid vuođđun lea bargojoavkku árvalus sámegielaid dilis Suomas. Doaibma-prográmma ulbmilin lea nannet sámegielat árrabajásgeassima ja giella-beassedoaimma, ovddidit sámegiela oahpahusa olles riikkas, buoridit sámegiela sajádaga studeanttadutkosis, láhčit plánejuvvon gielaealás-kahttinbálgá vuođđooahpahussii sihke lasihit eiseválddiid ja almmolaš orgánaid sámegiela geavaheami. Aigumuššan lea maiddái lasihit gelbbo-laš árrabajásgeassin- ja oahpahusbargiid meari sihke buoridit sámegiela gáhttema, vurkema ja dutkamuša. Evttohuvvon doaimmaid ulbmilin lea nannet sámi dáidaga ja kultuvrra doarjaga ja servviid giellabarggu. Dan lassin bargojoavku evttoha nuortalaš giella- ja kulturguovddáža vuođđu-deami Čeavetjávrái ja sámiid deaivvadanbáikki oaivegávpotguvlui. <em type="bold">165 </em>Suoma stáhtaráđđi VNS 7/2009 vp, 170; Suoma Riikkabeaivvit PeVM 1/2010, 6 ja 8. <em type="bold">166 </em>Oahpahus- ja kulturministeriija 2012 (Suopma). <em type="bold">107 </em></p>
<p>Go oaiveministtar Jyrki Katainen ráđđehus doaibmagođii geasset 2011, ráđđehusa prográmmii čállui: <em type="italic">”Ollašuhttit sámegiela ealáskahttinpro- </em><em type="italic">grámma doaimmaid ja dorvvastit dasa dárbbašuvvon resurssaid. Ulbmilin </em><em type="italic">lea gárvet bistevaš doaibmamálle sámegiela ealáskahttimii ovttasbarggus </em><em type="italic">oahpahus- ja kulturministeriijain.167” </em>Oaiveministtar Alexander Stubb ráđđehus nannii prinsihppamearrádusain geasset 2014 sámegiela ealás-kahttima doaibmaprográmma ollašuhttima ja ásahii sierra doaimmaide áigetávvaliid ja vástueiseválddiid. Prinsihppamearrádus sisttisdoallá oktii-buot 20 doaimma.168 Oaiveministtar Juha Sipilä ráđđehusa prográmma169 (2015) ii máinnaš sámegiela ealáskahttinprográmma, muhto ovddit ráđđehusa prinsihppamearrádus lea fámus ja muhtin doaibmaprográm-ma áššiid válmmaštallan lea álggahuvvon sierra eiseválddiin. </p>
<p>Sámegiela ealáskahttima doaibmaprográmma ollašuhttin Suomas lea nappo gaskan ja vuordá máŋggaid eiseválddiid čielggadusaid ja ruhta-danmearrádusaid. Sámediggi lea kritiseren ášši hiđis ovdáneami ja dan, ahte doaibmaprográmmii eai leat juolluduvvon doarvái resurssat170.</p>
<p>Sámegielat oahppomateriála válmmašteami várás stáhtabušeahtas juolluduvvon resurssat leat goittotge lassánan 2010-logus. Dan lassin</p>
<p>Sámediggi lea bastán čađahit sámegiela giellalávguma guoski skuvlen-prošeavtta (2015) sámi oahpahusbargiide ja ovddidit sámi giellabesiid vuođđudeami maiddái ruovttuguovllu olggobealde. Čakčat 2016 alm-mustahtton ruhtaministeriija evttohus jagi 2017 bušeahtas lohpida lasi resurssaid sámiid giellabeassedoaimma várás. Sámediggi oaččui jagis 2015 ruđa maiddái sámi árrabajásgeassima materiálabáŋkku vuođđu-deapmái. Materiálabáŋkku doaibmá golmmain sámegielain. Čakčat 2016 álggahuvvui maiddái sámi mánáidgárdeoahpaheaddjiid skuvlenprošeak-ta Oulu universitehta ja Sámi oahpahusguovddáža ovttasbargun171.</p>
<p>Sámegiela ealáskahttima doaibmaprográmma ollašuhttet maiddái stáh-tadoarjagat, maid City Sámit- searvi lea ožžon davvisámegielat giellabea-si doaimma várás Helssegis ja Sámi dállu-prošeavtta plánemii oaivegá-vpotguvlui. Nuortalaškulturlágádus lea ožžon Lappi ELY-guovddážis172 <em type="bold">167 </em>Suoma stáhtaráđđi 22.6.2011, 25. <em type="bold">168 </em>Suoma stáhtaráđđi 3.7.2014. <em type="bold">169 </em>Suoma stáhtaráđđi 29.5.2015. <em type="bold">170 </em>Sámediggi (Suopma), mm. 23.1.2015. <em type="bold">171 </em>Oulu universitehtta &amp; Sámi oahpahusguovddáš &amp; Sámediggi 14.8.2016. <em type="bold">172 </em>ELY-guovddážat (Elinkeino-, liikenne- ja ympäristökeskukset = Ealáhus-, johtolat- ja birasguovddážat) leat oassi stáhta hálddahusas. Dat dikšot stáhta háldda-hussii gullevaš guovllulaš doaimmaid ja mieđihit ee. EU-ruhtademiid.4.3. Sámegielaid ealáskahttin ráđđehusaid áššelisttus <em type="bold">108 </em>ruhtadeami Čeavetjávrái plánejuvvon nuortalaškulturguovddáža latn-jadárbbuid čielggadeapmái. Evttohusat bistevaš ruhtadeamis ja láhka-ásaheami rievdadeamis eai leat vel ollašuvvan. Oahpahus- ja kulturminis-teriija lea giđđat 2015 ovttasbarggus Sámedikkiin válmmaštallagoahtán evttohusa sámegielaid gáiddusoahpahusa laktimis vuođđooahpahussii. </p>
<p>Gáiddusoahpahus lágiduvvošii dakkár skuvllain, main eai leat vejolaš-vuođat lagašoahpahussii.</p>
<p>Suomas ii leat seammálágan gielddaid ja guovlluhálddahusa guovttegie-latvuođa ovddideapmái ja doalaheapmái oaivvilduvvon ruhtadeapmi go kránnjáriikkain Ruoŧas ja Norggas. Sámi giellalága vuollái gulli eiseváld-dit sáhttet jahkásaččat ohcat vuoigatvuohtaministeriijas stáhtadoarjaga sámi giellalágas oaivvilduvvon goluide. Dákkár golut šaddet ovdameark-ka dihte dulkomis ja áššegirjjiid jorgaleamis. Stáhtadoarjaga mearri, mii juolluduvvo máŋggaide eiseválddiide ohcamuša bokte, lea juo guhká leamašan 120.000 euro/jahki. Vuoigatvuohtaministeriija dieđuid mielde eiseválddit ohcet jahkásaččat sullii golbma geardde eanet stáhtadoarja-ga go mii lea juohkinláhkai173. Sámi giellalága ollašuhttimii juolluduvvon stáhtadoarjja ii leat dahkan vejolažžan sámi giellalágas ásahuvvon vuoi-gatvuođa oažžut bálkávirgeluomu virggis dárbbašuvvon sámegiela dáid-du skáhppomii174. Dát vuoigatvuohta guoská stáhta virgeolbmuid. Sihke</p>
<p>Sámediggi ja vuoigatvuohtaministeriija lea jagis 2015 čielggadišgoahtán sámi giellalága doaibmama ja sámiid gielalaš vuoigatvuođaid ollašuvva-ma.</p>
<p><em type="bold">Ruoŧŧa. </em>Sámegiela ja eará našuvnnalaš vehádatgiellan láhkaásaheamis meroštallojuvvon gielaid ealáskahttin ( <em type="italic">revitalisering </em>) lea loktanan Ruoŧa ráđđehusa áššelistui 1990-logu rájes. Našuvnnalaš vehádatgielaid sajádaga virggálažžan dahkama (gč. logu 4.1.) geažil riikkas leat gárvejuvvon logiid mielde iešguđetlágan eiseváldečielggadusat ja raporttat gielaid diliin, ovddidandárbbuin, giellamolsuma bisseheamis ja áitatvuloš gielaid ealáskahttimis. Našuvnnalaš vehádatgielaid ealáskahttin lea šaddan okta riikka ráđđehusa ođđa vehádatpolitihka čiehkageđggiin, vaikko giela ealáskahttin ii njuolga máinnašuvvo jagis 2009 addojuvvon ođđa lágain175. <em type="bold">173 </em>YLE Sápmi 3.6.2015. <em type="bold">174 </em>Láhka 2003/1086, 25 § (Suopma). <em type="bold">175 </em>Lágat 2009:600 ja 2009:724; láhkaásahus 2010:21 (Ruoŧŧa). <em type="bold">109 </em></p>
<p>Jagi 1999 sáme-, suoma- ja meängiela guoski lágaid176 ásaheapmi lak-tásii Eurohpá ráđi vehádatsoahpamušaid177 ratifiseremii. Soahpamuššii searvan dagahii stuorra riikkavulošságastallama našuvnnalaš veháda-gaid gielalaš vuoigatvuođain, vehádagaid vealaheamis ja vejolašvuođas iežasgielat mánáid beaivedikšui, boarrásiiddikšui ja iežaset gielaid oah-pahussii.</p>
<p>Eurohpá ráđđi kritiserii Ruoŧa juohke soahpamuša raporterenbaji ok-tavuođas das, ahte Ruoŧŧa ii čuvvon soahpamuša eaige vehádagaid vuoigatvuođat ollašuvvan soahpamuša mielde. Ovdamearkan sáhttá máinnašit sámegiela (ja eará našuvnnalaš vehádatgielaid) oahpahusa, man ollašuhttin lei hoigaduvvon gielddaid ovddasvástádussan sihke doaimma dáfus ahte ekonomalaččat. Gielddat ledje dávjá vuostemiela-laččat lágidit bálvalusaid vehádatgielain. Oahpahusláhka geatnegahtii daid lágidit našuvnnalaš vehádatgielaid oahpahusa dušše dalle, juos dain lei vejolašvuohta gávdnat heivvolaš oahpaheaddji ja, juos oahppis ledje juo giela vuođđodieđut. Earáid go našuvnnalaš vehádatgielaid oahpahusa lágideamis gáibiduvvui lassin dat, ahte giella gálggai leat oahppi ruovttugiellan. Eatnigiela oahpahusas, mainna Ruoŧas oaivvildit dušše vehádatgielaid oahpahusa, váilot sihke oahpaheaddjit ja oahp-pomateriála iige vehádatgielaid oahpaheaddjiskuvlen lean lágiduvvon ollenge. Sámegiela ektui ovdanbuktui kritihkka maiddái das, ahte jagis 1999 ásahuvvon lágas meroštallojuvvon sámegiela hálddašanguovllu olggobeallai báhce lullisámegiela árbevirolaš guovllut ja stuorra oassi julevsámegiela árbevirolaš guovlluin.</p>
<p>Kritihkka dihte Ruoŧŧa válmmaštallagođii ođđa vehádatpolitihka. 2000-logu vuosttaš logijagis Ruoŧŧa dagai máŋggaid viiddis čielggadusaid, main guokte178 riikka ráđđehusa vuollásažžan. Ođđa vehádatpolitihka linját meroštallojuvvojedje ráđđehusa našuvnnalaš vehádagaid guos-ki strategiijas jagis 2008179. Strategiija lei viiddis áššegirji ja sisttisdo-alai ráđđehusa evttohusaid ođđa vehádatpolitihkas. Dan oaiveulbmilin mearriduv-vui našuvnnalaš vehádagaid vásihan vealaheami bisseheapmi,</p>
<p>Eurohpá ráđi soahpamušaid buoret ollašuhttin, našuvnnalaš vehádagaid válddi ja váikkuhanvejolašvuođaid lasiheapmi ja našuvnnalaš vehádatgie-laid seailuma ovddideapmi. <em type="bold">176 </em>Lágat 1999:1175 ja 1999:1176. <em type="bold">177 </em>Council of Europe 1992 ja 1995. <em type="bold">178 </em>SOU 2005:40 ja 2006:19. <em type="bold">179 </em>Sveriges Regering 2008. 4.3. Sámegielaid ealáskahttin ráđđehusaid áššelisttus <em type="bold">110 </em></p>
<p>Go stáhtabeaivvit dohkkehii vehádatpolitihkalaš strategiija, addojuv-vui ođđa láhka, mas našuvnnalaš vehádatgiela sajádaga ožžo maid-dái jiddish ja romána chib180. Jagis 1999 ásahuvvon sáme-, suoma- ja meängielaid guoski lágat gomihuvvojedje ja buhttejuvvojedje ovttain lágain, mii guoská buot našuvnnalaš vehádagaid. Lága válmmaštallamis loktejuvvui erenomážit ovdan našuvnnalaš vehádagaid vásihan áŋgi-ris assimilerenpolitihkka, gielaid dálá áittavulošvuohta ja dárbu daid suodja-leapmái, ealáskahttimii ja ođđa gielageavaheaddjiid bajásgeas-simii. Buot mávssoleamos lága njuolggadusain navdojuvvo dat, ahte našuvn-nalaš vehádatgielaid hálddašanguovllut viiddiduvvojedje sakka.</p>
<p>Sámegiela hálddašanguovlu viiddiduvvui lulli- ja julevsámegiela guovl-luide, main eiseválddit galget ee. lágidit oassái dahje ollásit sámegielat mánáid beaivedivššu ja sámegielat boarrásiiddivššu.</p>
<p>Sámegielaid ealáskahttima geahččanguovllus mearkkašahtti boađus ođđa vehádatpolitihka čađaheamis lei sámi giellabarggu nannen Sáme-dikki doaimmas. Sámediggi oaččui jagis 2010 vejolašvuođa vuođđudit sámi giellaguovddáža, bargun geavatlaš gielaealáskahttin. Sámi giella-guovddáš ( <em type="italic">Samiskt språkcentrum </em>) vuođđuduvvui guovtti doaibmasadjái lullisámegiela árbevirolaš guvlui (gč. logu 3.10.). Ráđđehusa vehádat-politihkalaš strategiijas sámi giellaguovddáža vuođđudeapmi maiddái julev- ja davvisámegiela guvlui adnojuvvo dárbbašlažžan. </p>
<p>Sámediggái mearriduvvojedje maiddái ođđa eiseváldebarggut go vehá-datláhka bođii fápmui. Sámedikki bargun bargun šattai ovttas Stockholm-ma leanaráđđehusain čuovvut ja raporteret jahkásaččat riikka ráđđehussii vehádagaide guoski politihka ollašuvvamis. Sámediggi gohcá vehádatlá-ga ollašuvvama ja stáhta bušeahtas vehádatpolitihka várás juolluduvvon ruđaid geavaheami gielddain sámegielaid ektui.181 Jagi 2013 raporttas čielgá ee. ahte 32 % sámegiela hálddašanguovllu gielddain deavdá lága gáibádusa ollásit dahje oassái sámegielat mánáid beaivedivššus. Raporta duođašta maiddái, ahte 54 % sámegiela oahpahussii vuoigadahtton ja oahpahusa gáibidan mánáin ja nuorain oaččui lohkanbaji 2012-2013 áig-ge sámegiela oahpahusa.182 <em type="bold">180 </em>Juvddálaččat ja románat meroštallojuvvojedje vehádahkan juo jagis 1999, goas </p>
<p>Ruoŧŧa ratifiserii Eurohpá ráđi vehádatsoahpamušaid. Daid gielaid guoski earenoamáš láhka ii goittotge ásahuvvon dán oktavuođas. <em type="bold">181 </em>Gč. Länsstyrelsen i Stockholms län &amp; Sámediggi/ Sametinget 2011-2014. <em type="bold">182 </em>Länsstyrelsen i Stockholms län &amp; Sámediggi/ Sametinget 2014, 39, 42. <em type="bold">111 </em></p>
<p>Sámediggi oaččui maiddái ovddasvástádusa neahttasiiddus (www.minoritet.se), mii dahká našuvnnalaš vehádagaid oinnolažžan Ruoŧa servodagas. Siiddu ulbmilin lea maiddái doaibmat dieđihankanálan buot našuvnnalaš vehádagaide guoski áššiin.</p>
<p>Sámediggi hálddašii jagis 2013 oktiibuot sullii 14 miljovnna kruvnnu sturrosaš bušeahta, mii lei oaivvilduvvon sámegiela ovddideapmái. Oas-si stáhtadoarjagis geavahuvvui iežas hálddahusa vehádatpolitihkalaš bargguid dikšumii. Sámediggi maiddái doarjjui sámeorganisašuvnnaid giellabarggu, <em type="italic">minoritet.se </em>-siiddu doalaheapmái ja ovddideapmái gea-vahuvvui 1,3 milj. kruvnnu. Sámeskuvllaid hálddahussii ( <em type="italic">SamS </em>) juollu-duvvui 1 milj. kruvnnu ruhtadeapmi integrerejuvvon sámi oahpahusa lasiheapmái. Sámi giellaguovddáža doibmii geavahuvvui 6 milj. kruvnnu, mainna giellaguovddáš ruhtadii ee. lullisámegiela giellakonfereanssa, </p>
<p>Språkspärr- ja giellameašttirprošeavttaid (gč. loguid 3.1. ja 3.10.), bái-kenammabarggu, nuoraidbarggu ja gursadoaimma. Ovttaskas olbmuin ja iešguđetlágan servošiin lea vejolašvuohta ohcat Sámedikkis doarjaga rávesolbmuid lohkan- ja čállindáidoprošeavttaid várás.</p>
<p>Stuorámus oasi (sullii 66 milj. kr jagis 2013) ruhtadeamis, man stáhta lei juolludan ođđa vehádatpolitihka ollašuhttimii, Sámediggi ja Stock-holmma leanaráđđehus juogadedje stáhtadoarjagin vehádatgielaid hálddašanguovlluid gielddaide. Eanandikkiide juolluduvvui stáhtadoarjja oktiibuot 2,5 milj. kruvnnu. Sámedikki ja Stockholmma leanaráđđe-husaid lassin Giela ja árbevieru dutkanlágádus ( <em type="italic">Institutet för språk och </em><em type="italic">folkminnen </em>) juolluda doarjagiid našuvnnalaš vehádagaid gielaealáskaht-tinprošeavttaide. Jagis 2013 oktiibuot gávcci sámegiela giellaprošeavtta ožžo veahkkeruđa oktiibuot 832.000 kruvnnu. </p>
<p>Go vehádatláhka bođii fápmui jagis 2010, stáhta bušeahtas várrejuvvui 80 milj. kruvnnu ođđa vehádatpolitihka ollašuhttimii. Jagi 2015 bušeah-tas vehádatpolitihkalaš ulbmiliidda lei várrejuvvon 103 milj. kruvnnu.</p>
<p>Gielddaid stáhtadoarjaga vuođđodoarjja lea 660.000 kruvnnu, man baji-dit olmmošlogu ja našuvnnalaš vehádatgielaid meari mielde. Juos gielda gullá eanet go ovtta vehádatgiela hálddašanguvlui, oažžu dat 500.000 kruvnnu lasi. Eanandikki stáhtadoarjja lea 250.000 kruvnnu guđege eanandiggái.183 <em type="bold">183 </em>&lt; http://www.lansstyrelsen.se/stockholm/Sv/manniska-och-samhalle/nationella-minoriteter/ &gt; 4.3. Sämikielâi iäláskittem haldâttâsâi äššilistoost <em type="bold">112 </em></p>
<p><em type="bold">Norga. </em>Norggaráđđehus almmuhii sámepolitihkalaš dieđáhusastis jagis 2008184 , ahte dat álggaha erenomáš doaibmaprográmma, man ulbmilin lea dorvvastit sámegiela boahttevuođa. Golmma sámegiela, eandalitge julev- ja lullisámegiela, dilli gávnnahuvvui raššin. Ráđđehus háliidii čalm-mustahttit maiddái nuortalaš- ja bihtángielaid dili, dasgo gielat ledje juo goasii jávkan riikkas. Ráđđehus dohkkehii jagis 2009 viiddis sámegielaid doaibmaprográmma ( <em type="italic">Handlingsplan for samiske språk </em>), man dat lei válmmaštallan ovttas Sámedikkiin. Doaibmaprográmma ollašuhttináigi lei vihtta jagi. Prográmma čuovvunraporttat almmustahttojuvvojedje jagiin 2011 ja 2013.185 Dat ledje maiddái válmmastallojuvvon ovttas-barggus Sámedikkiin. </p>
<p>Bargoministtar Dag Treje Andersen cealká jagi 2009 doaibmaplána láidehusas, ahte ráđđehusa prográmma ásaha vuođu viiddis ja guh-kesáigásaš doaimmaide, maidda máŋggat ministeriijat leat čatnasan186.</p>
<p>Juohke ministeriijas, mii lea namuhuvvon prográmmii dohkkehuvvon doaimmas vástideaddji eiseváldin, lea ovddasvástádus doaimma ol-lašuhttimis ja ruhtadeamis. Doaibmaplána politihkalaš vuođđun namu-huvvo ráđđehusa sámipolitihkka ja ráđđehusa obbalaš giellapolitihkka, man ulbmilin lea ee. dorvvastit sámegiela, kultuvrra ja servodateallima boahtteáiggi Norggas. Doaibmaplána juridihkalaš vuođđun leat riikkaid-gaskasaš soahpamušat, maid Norga lea ratifiseren, riikka vuođđolága 110a §, sámeláhka sihke oahpahus- ja mánáidgárdeláhka.</p>
<p type="listitem">Doaibmaplána ulbmilat ja dorjojuvvon doaimmat leat lađastallojuvvon golmma váldosuorgái:</p>
<p type="listitem">Oahppat - nannet davvi-, julev- ja lullisámegiela ja -gielat oahpa-husa buot dásiin. Dát gielat galget seailut ja sirdašuvvat čuovvovaš sohkabuolvvaide.</p>
<p type="listitem">Geavahit – buoridit sámegielat fálaldaga eiseválddiin ja almmolaš bálvalusain buot servodaga viidodagain. Sámegielaid galgá leat vejolaš geavahit buot servodaga surggiin.184 Bargo- ja searvadahttindepartemeanta/ Arbeids- og inkluderingsdepartementet 30.5.2008. Norgga ráđđehus addá juohke válgabaji áigge parlamentii viiddis sáme-politihkalaš dieđiheami, mii sisttisdoallá ráđđehusa linnjáid lassin Sámedikki jah-kedieđáhusa/doaibmaplána. Eará jagiin Sámedikki jahkedieđáhus doaimmahuvvo parlameantta ráđđehussii oanehut kommeanttain. 185  Bargo- ja searvadahttindepartemeanta/ Arbeids- og inkluderingsdepartementet 2009; Ođasmahttin-, hálddahus- ja girkodepartemeanta/ Fornyings-, administrasjons- og kirkedepartementet  2011; Ođasmahttin-, hálddahus- ja girkodepartemeanta/</p>
<p type="listitem">Fornyings-, administrasjons- og kirkedepartementet &amp; Sámediggi/ Sametinget 2013.186  Bargo- ja searvadahttindepartemeanta/ Arbeids- og inkluderingsdepartementet 2009, 8.113</p>
<p type="listitem">Oaidnit - lasihit sámegiela almmolaš oinnolašvuođa. Sámegielat galget oidnot Norgga servodagas.</p>
<p>Sámegielaid doaibmaplána ollašuhttimii juolluduvvon ruhtameari lea váttis árvvoštallat oktageardánit, dasgo ruhtadeapmi lea juolluduvvon máŋggaide sierra doaibmiide ja máŋggaid ministeriijaid bušeahtain.</p>
<p>Lea goittotge čielggas, ahte plána lea lasihan sámi giellabarggu ruh-tadeami máŋggain logiin miljovnnain kruvnnuin. Ráđđehus almmuha ee. jagi 2011 stáhtabušehttii guoski preassadieđáhusas, ahte dat lea lasihan golmma vuosttaš jagi (2009-2011) áigge sámegiela doaibmaplá-na ruhtadeami oktiibuot 23 milj. kruvnnuin. Dát resurssat bohte lassin sierra ministeriijaid bušeahtain juolluduvvon ruhtadeapmái sámegielaid várás187 (ee. sámegielat bálvalusat).</p>
<p>Oassi doaimmain ja daidda guoski ruhtadeamis lea oaivvilduvvon báikkálaš ja guovllulaš giellaprošeavttaide, nugo ovdamearkka dihte</p>
<p>Norlándda ja Davvi-Trøndelága fylkkaid bokte lulli- ja julevsámegiela giellaprošeavttaide (ee. dán raporttas loguin 3.5. ja 3.6. govviduvvon prošeavttaide). Maiddái Ohcejoga ja Sirpmá ovttasbargoprošeakta</p>
<p>Ovttas! lea ožžon doarjaga Norgga stáhta bušeahtas (gč. logu 3.12.).</p>
<p>Sámi allaskuvla lea ožžon ruhtadeami ee. oahpaheaddjiskuvlema ođas-mahttimii ja rekryterenkámpanjáide. Sámi allaskuvla ja Sámediggi ollašuhtte maiddái viđajahkásaš rávesolbmuide oaivvilduvvon rekry-terenprográmma (gč. logu 3.10.), man ulbmilin lei addit vejolašvuođa skáhppot lohkangelbbolašvuođa sámegiela alladási oahpuide.</p>
<p>Romssa universitehta sámi giellateknologiija guovddáš lea ožžon ruhta-deami ee. neahttasátnegirjebargui ja Divvun -prošektii, mas leat ovddi-duvvon riektačállinprográmmat, gielladárkkistanprográmmat ja pedago-galaš prográmmat máŋggaide sámegielaide. Sámegiela geavaheami ja oinnolašvuođa sihke sámiid kultuvrra dovdamuša leat dorjon ee. girku, bolesa, riekte- ja fáŋgallágádusa, bargo- ja vearrohálddahusa doaimmain, sosiála- ja dearvvasvuođadoaimmas ja báikenammabarggus. Prošeavttaid ruhtadeapmi lea joatkašuvvan maiddái sámegielaid doaibmaprográmma fápmoáiggi maŋŋá188. <em type="bold">187 </em>Ođasmahttin-, hálddahus- ja girkodepartemeanta/ Fornyings-, administrasjons- og kirkedepartementet 05.10.2010. <em type="bold">188 </em>Ee. Gielda- ja ođasmahttindepartemeanta/ Kommunal- og moderniseringsdeparte-mentet 23.02.2015.4.3. Sämikielâi iäláskittem haldâttâsâi äššilistoost <em type="bold">114 </em></p>
<p>Sámeálbmotfoandda oktiibuot 75 miljovnna kruvnnu vuoittut váldojuv-vojedje geavahussii jagi 2008 rájes. Foandda vuođđudii Stuorradiggi.</p>
<p>Sámediggi, mii hálddaša foandda reantoboađuid, mearridii geavahit foandda vuoittuid eandalitge sámegiella- ja árbediehtoprošeavttaide, sámegielat girjjálašvuođa doarjumii ja alladási stipeanddaide. Foanda lea vuođđuduvvon buhtadit vahágiid, maid dáruiduhttinpolitihkka da-gahii sámi servošii. Jagis 2015 foandda ruđat geavahuvvojedje oktiibuot 5,2 miljovnna kruvnnu.</p>
<p type="listitem">Sámegielaid doaibmaplánii laktásit ee. čuovvovaš ollašuhtton ođastusat:</p>
<p type="listitem">Sámi lohkanguovddáš, man Sámi allaskuvla vuođđudii jagis 2007, lea ožžon bistevaš bušeahttaruhtadeami ja dat lea sáhttán vuođđudit lullisámegiela siidodoaibmabáikki Engerdalii.</p>
<p type="listitem">Lohkanguovddáža bargun lea ovddidit erenoamážit sámegielaid lohkan- ja čállindáiddu ja oassálastit daidda guoski dutkanbargui.</p>
<p type="listitem">Jagis 2010 bođii fápmui vuogádat, man mielde oahppiin, geat čađahit  mánáidgárde- dahje dábálašoahpaheaddji dutkosa ja čađahit unnimustá 60 oahppočuoggá sámegielas, geahpeduvvo eanemustá 50.000 kruvnnu oahppoloanas. Vuogádat lea ain fámus.</p>
<p type="listitem">Oahpaheaddjiin lea vejolašvuohta studeret sámegiela bálkkáin.</p>
<p type="listitem">Vuosttaš jagiid áigge dát vejolašvuohta guoskkai njealji davimus leana vuođđoskuvlla oahpaheaddjiid. Čavčča 2015 rájes vejolašvuohta lea viiddiduvvon olles riikii ja dat guoská dál sihke vuođđoskuvlla ja logahaga oahpaheaddjiid. Stáhta bušeahtas lea čujuhuvvon ruhta dán ulbmila várás.</p>
<p type="listitem">Ovttas/Aktan/Aktesne –nammasaš Sámedikki prošeakta, man áigge gárvejuvvui sámegielat oahppomateriála portála nehttii ja lasihuvvojedje erenomážit digitála oahppomateriálat, nogai jagis 2013 ja sirdašuvai seammás bistevaš doaibman sámi lohkanguovddážii Sámi allaskuvlii.</p>
<p>Sámediggi hálddaša stuorámus oasi sámi giellabargui juolluduvvon ruđain. Ruhta, maid Sámediggi geavahii giellabargui jagiin 2012-2014, stuorui sullii 15 miljovnna kruvnnuin, sullii 65,5 miljovnna kruvnnus sullii 81 miljovnna kruvdnui. Sámediggi juohká stuorámus oasi sáme-giela ovddideapmái oaivvilduvvon ruđain sámegiela hálddašanguovllu gielddaide ja fylkkaide. Dat ožžot stáhtadoarjaga Sámedikkiin dahkkon soahpamušaid vuođul. Ovttasbargosoahpamušat gusket gielddaid ja <em type="bold">115 </em>fylkkaid doaimmaide, maiguin dat doalahit sámi giellalágas gáibiduv-von guovttegielatvuođa ja prošeavttaid, mat ovddidit sámegiela geava-heami. Stáhtadoarjagiid, mat leat juolluduvvon gielddaide ja fylkkaide guovttegielatvuođa doalaheapmái, oktiirehkenastojuvvon mearri jagis 2014 lei 48,429 milj. Nkr.189 </p>
<p>Sámediggi juohká nubbin stuorámus oasi sámegiela ovddideapmái oaivvilduvvon ruđain sámi giellaguovddážiidda daid vuođđoruhtadeap-min. Supmi lea sturron badjel guovttegeardásažžan jagi 2012 rájes.</p>
<p>Oktan sivvan dasa lea golmma ođđa giellaguovddáža vuođđudeapmi jagis 2013. Giellaguovddážiidda juolluduvvon ruhtadeami oktiirehke-nastojuvvon mearri lei jagis 2014 sullii 14 milj. kruvnnu. Dan lassin Sá-mediggi ruhtada sámegiela ovddidanprošeavttaid, giellakampánnjaid, boarrásiidda oaivvilduvvon lohkan- ja čállinveahkkeprošeavttaid ja juoh-ká stipeanddaid joatkkaskuvllaid buot sámegiela oahppiide. Stipeand-daide geavahuvvui jagis 2014 oktiibuot golbma miljovnna kruvnnu.</p>
<p>Sámedikki mielde stipeanddat leat lasihan sámegiela studerema ja sá-megiela oahppiid mearri lea lassanan buot gielain ja oahppoplána mols-saeavttuin.190</p>
<p>Sámediggi evttohii jagis 2012 giellanjuolggadusaid rievdadeami.</p>
<p type="listitem">Evttohus laktásii  giellapolitihkalaš dieđáhussii (Sámediggedieđáhus sámegiela birra). Gielda- ja ođasmahttinministeriija ásahii jagis 2013 áššedovdilávdegotti, man bargun lea čielggadit ođasmahttindárbbuid sámegielaide guoski láhkaásaheamis ja servodaga eará viidodagaid geavadagas.191 189  Sámediggi (Norga) 5.12.2013, 16-36.190  Sámediggi (Norga) 5.12.2013, 22-36.191  Sámediggi 2012 (Norga).4.3. Sämikielâi iäláskittem haldâttâsâi äššilistoost1165. Logi ášši, maid mii diehtit dál</p>
<p type="listitem">Sámegielat leat ain, fuolatkeahttá daid áittavulošvuođas, maiddái vuosttažin ohppojuvvon eatnigielat. Dát láhčá buori vuođu gielaid ealáskahttimii ja mearkkaša dan, ahte sámi servošis lea olu gielalaš máhttu ja vejolaš giellameaštárat. Giellameašttir gávdno dávjá lagabus go máhttá jurddašitge!</p>
<p type="listitem">Buoremus bohtosiid giela ealáskahttin buktá dalle, go motivašuvdna ja ulbmilat leat sajisteaset. Giela ealáskahttin gáibida čatnaseami, diđolašvuođa iežas giellageavahandábiin sihke mearrediđolašvuođa oahppat ja geavahit giela. Mađi viidáseappot olles giellasearvvuš čatnasa giela ealáskahttinbargui, dađi buorebut leat bohtosat.</p>
<p type="listitem">Bearrašat ja ruovttut dahket deháleamos mearrádusaid sámegielaid boahttevuođas. Vánhemat/ fuolaheaddjit mearridit, man giela/gielaid sii hállet mánáidasaset ja man gillii mánát ožžot beaivedivššu ja skuvlaoahpahusa. Dan dihte vánhemat dárbbašit olu ákkastallon dieđu guovttegielatvuhtii bajásšaddamis ja giellaválljemiid guhkesáigásaš váikkuhusain.</p>
<p type="listitem">Servodatlaš mearrideamis fas mearriduvvo láhččojuvvogo sámegillii botkekeahtes bálggis árrabajásgeassimis oahppogeatnegasvuođaskuvlii ja alit dássái ja leago oahpahus buohkaid olámuttus. Servodatlaš mearrideamis mearridit maiddái das, man olu ja makkár almmolaš eallima viidodagain sámegiela lea vejolaš geavahit. Danin lea dehálaš, ahte mearrádusaid dahkamii oassálastet maiddái sámegielagat ja olbmot, geat áddejit sámi gielladiliid.</p>
<p>G <em type="italic">iellamolsuma millus jorran govvida dávjá sámegiela dili. “Go eai </em><em type="italic">leat oahpaheaddjit, giella ii oahpahuvvo skuvllain. Oahpaheaddjit </em><em type="italic">eai leat, dannego sin eai skuvle. Oahpaheaddjit eai skuvlejuvvo, </em><em type="italic">dannego ii leat oahpahus. Oahpahus ii leat, dannego oahppit eai leat. </em></p>
<p type="listitem">Oahppit eai leat, dannego ii leat oahpahus. Oahppomateriála ii leat, dannego eai leat bargit, eai oahpaheaddjit, eai oahppit, ii oahpahus jna.” Máŋggat ovdamearkkat čájehit, ahte giellamolsuma lea vejolaš botket muhtin sajis. Go dat lea ovtta sajis botkejuvvon, rahpasa čuovvovašge čuolbma ja giellamolsun jorggiha nuppe guvlui.fdfdfdfdfdfdfdfd</p>
<p type="listitem">Máŋggasámegielat kommunikašuvdnamálle lasiha sámegiela geavahanvejolašvuođaid ja gielalaš oaiveoami, dannego sámegiela hállit ohppet áddet nubbi nuppi. Máŋggasámegielat kommunikašuvdnamálle geahpida gielaid gaskasaš sierraárvosašvuođa ja váikkuha giellageavahandábiide. Seammás sámegielat oidnojit ja gullojit eanet.</p>
<p>S <em type="italic">ámegiela geavahanvejolašvuođat leat juohke sajis uhcán, dasgo </em><em type="italic">mii eallit servodagain, gos hálddašit riikkaid váldogielat ja </em><em type="italic">eaŋgalasgiella. Sámegielat birrasiid lea vejolaš hukset nu, ahte </em><em type="italic">vuođđudit sámegielat <span type="quote">“orrunlanjaid”</span>, deaivvadanbáikkiid dahje </em><em type="italic">soahpat, ahte dihto báikkiin ja dilálašvuođain galgá dušše sámástit. </em></p>
<p type="listitem">Máŋggain sámi servošiin leat buorit vásáhusat diđolaččat huksejuvvon sámegielat servošiin, sajiin ja dilálašvuođain.</p>
<p>G <em type="italic">iela ealáskahttin sáhttá rievdadit eallima máŋgga láhkai. Dat </em><em type="italic">rahpá oktavuođaid eará sámi giellaservošiidda, kránnjáriikkaide, </em><em type="italic">iežas soga historjái, sámegielat girjjálašvuhtii, musihkkii ja </em><em type="italic">árbevieruide. Giela ealáskahttin rahpá ođđa bargovejolašvuođaid. </em></p>
<p type="listitem">Dan lassin giela ealáskahttin čavde olles servoša, burgá boares traumaid ja jurddašanvugiid. Giela ealáskahttima geažil maiddái árbevirolaš dáiddut nugo duodji-, muitalan- ja musihkkaárbevierru ožžot ođđa eallima. Ja, nugo máŋggain guovlluin lea dáhpáhuvvan, giela ealáskahttin mielddisbuktá ođđa kultuvrra: ođđa sámegielat girjjálašvuođa, musihka ja dáidaga.</p>
<p type="listitem">Jotkkolašvuohta ja bistevaš ráhkadusat leat dehálaččat sámi giellabarggus. Giellabargu ii galggašii leat dušše gaskaboddosaš prošeakta, mii nohká go leat juksán mihttomeari. Áššit, mat dagahit assimilerema ja giellamolsuma, eai leat jávkan gosage prošeavttaid maŋŋá. Dan dihte unna áitatvuloš gielaid hállit leat dávjá eanet gielladiđolaččat go ovttagielat stuorat gielaid hállit, geaidda iežaset giella ja dan geavahanvejolašvuođat leat iešalddesčielgasat</p>
<p>S <em type="italic">ámegielaid áittavulošvuođas ja sámi giellaservošiid unnivuođas </em><em type="italic">čuovvu dat, ahte giela sirdáseapmi sohkabuolvvas nubbái </em><em type="italic">ferte sihkkarastojuvvot juohke buolvvas ain ođđasis ahte ođđasis. </em></p>
<p><em type="italic">Árrabajásgeassimis ja skuvlaoahpahusas lea erenoamáš stuorra </em><em type="italic">mearkkašupmi dán barggus. </em></p>
</body></document>
