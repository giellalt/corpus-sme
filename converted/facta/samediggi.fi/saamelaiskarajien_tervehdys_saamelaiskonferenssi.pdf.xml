<document xml:lang="sme" id="no_id"><header><title/><genre code="facta"/><author><unknown/></author><wordcount>379</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=806&amp;Itemid=10</origFileName><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header><body><p xml:lang="deu">DEARVVAHUS 1 (2) 30.10.2008</p>
<p>Juvvá Lemet – Klemetti Näkkäläjärvi www.samediggi.fi</p>
<p xml:lang="fin">Ságadoalli – Puheenjohtaja</p>
<p xml:lang="fin">Saamelaiskäräjät</p>
<p xml:lang="est">Tel: +358505242109</p>
<p xml:lang="sms">Skierri Peuratie 15 klemetti.nakkalajarvi@samediggi.fi</p>
<p xml:lang="fin">FIN-99400 Enontekiö</p>
<p>Suoma sámedikki dearvvahus sámi konferensii</p>
<p>Gudnejahtton sámi konfereanssa sáttagottit, buorit árvoguossit.</p>
<p>Sállošan, ahte Suoma sámedikki dearvvahus sámi konferensii boahtá ná maŋŋelgihtii ja dušše čála-laččat, muhto diehtoboatkagiid geažil Suoma sámediggi ii lean ožžon dárkilit dieđu dearvvahussága doallamis. Sámi konfereanssas leat guhkes ja ánssolaš árbevierut sámiid oktilašvuođa, oktiigulle-vašvuođa ja álbmotservodaga ráhkadeamis. Dán jagi sámi konfereansa joatká dáid gutnálaš árbe-vieruid. Sámiráđi riikkaidgaskasaš doaibma ja fierpmaiduvvan vuhtto earenoamáš bures seminára prográmmas ja olu riikkaidgaskasaš áššedovdiid oassálastimin kultárbevierrovahku prográmmii.</p>
<p>Sámi konfereansa ja dan oalgedáhpáhusat addet gokčevaš gova sámi kultuvrras ja dan máŋgga-beallásaš kultuvrralaš árbevierus. Sámi kultuvrra máŋggabeallásaš čalmmusteapmi lea dehálaš ea-renoamážit sámiid ruovttuguovllu olggobealde, gos orrot olu sámit. Dákkár dáhpáhusaid bakte dah-kat sámi kultuvrra dihttoma ođđaáigásaš gávpotkultuvrra lunddolaš oassin.</p>
<p>Sámi kultuvra čohkke juohke njealját jagi sámi servviid ovddidit sámi álbmotservoša ovdáneami ja ráhkadit oktilaš- ja oktiigullevašvuođa sámi álbmoga gaskavuhtii. Mii sápmelaččat eallit njealji riikkas ja sápmelaččain leat olu oktavuođat riikkarájiid rastá. Dákkár dáhpáhusat dárbbahuvvojit nannet dán oktilašvuođa.</p>
<p>Sámi kultuvrra njeaiga čuhcet máŋggalágán deaddagat. Earenoamáš hástaleaddji lea dorvvastit sámi kultuvrra ja giela boahtteáigi sámiid ruovttuguovllu olggobealde. Sámi iešráđđenorgánat eai daga vejolažžan dárbahassii bures vuodjit sápmelaččaid sajádaga sámiid ruovttuguovllu olggobealde.</p>
<p>Ášši ferte divvut láhkaásahemiin ja resurssaiguin. Sámi searvvit leat sámi kultuvrra ja sámegiela áŋgiris ovddideaddjit maiddái sámiid ruovttuguovllu olggobealde. Searvvit fállet sápmelaččaide vuoiŋŋastanbáikki ja kultuvrralaš čujuhanrámma sihke veahki ja doarjaga iežas vuoigatvuođaid ovddideapmái. Dávjá váhnemat báhcet muđuid aivve akto vuodjit mánáideaset vuoigatvuođa iežas gillii ja kultuvrii.</p>
<p xml:lang="sms">SÁMEDIGGI</p>
<p xml:lang="deu">DEARVVAHUS 2 (2)</p>
<p>Leat beassan gullat, ahte dáppe Roavenjárggas leat ovddideame ja buorideame sámegiela oahpahu-sa. Dát lea guhká vurdojuvvon ja sávvojuvvon ođas ja sávan ahte Roavenjárga livččii dán áššis ov-damearkan maid eará sámiid ruovttuguovllu olggobeale suohkaniidda.</p>
<p>Okta guovddáš sámi konfereanssa fáttáin lea kulturárbbi máhcaheapmi. Min ávnnaslaš kul-turárbámet lea lávdan viidát Eurohpa sierra museaide guhkás eret sámi duovdagiin ja sápmelaččaid olatmeahttumii. Kulturárbbi máhcaheapmi lea dehálaš ášši ja lea buorre, dát ášši ii báze dušše sámi museaid ja sámedikkiid áššin ja sámi álbmot ja searvvit čájehit oktasaččat ahte min kulturárbbit galget máhcahuvvot sámiid ruovttuguvlui.</p>
<p>Dáiguin sániiguin buvttán sámedikki dearvvahusa sámi konferensii. Sávan álbmotservodagas gievr-ras signála maiddái min sápmelaččaid álbmot válljen orgánaid guvlui mot mii sáhttit doarjut ja ovd-didit sámi servviid ja álbmotservodaga ja makkár sávaldagat dis leat min sámedikkiide.</p>
</body></document>
