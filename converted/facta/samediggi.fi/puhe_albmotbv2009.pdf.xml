<document xml:lang="sme" id="no_id"><header><title/><genre code="facta"/><author><unknown/></author><wordcount>1700</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=903&amp;Itemid=10</origFileName><parallel_text xml:lang="fin" location="puhe_kansallispv2009.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p xml:lang="vep">06.02.2009</p>
<p>Gudnejahtton sámi álbmot</p>
<p>Ávvudit  sámi  álbmotbeaivvi  jagi  1917  dollojun  vuosttaš  davviriikkalaš  sámi čoakkáma mielde. Čoakkán álggahii bistevaš politihkalaš ovttasbarggu rájiid rastá davviriikkaid  sápmelaččaid  gaskkas.  Čoakkáma  stuorimus  fuollan  lei  sámiid eallinvejolašvuođaid  seailun,  daningo  riikka  rájit  váttásnuhtte  árbevirolaš  johtima bohccuiguin ja boazobarggu go váldoálbmot rivvii ain eanet háldosis sápmelaččaid eatnamiid.  Áššit,  mat  ledje  áigeguovdilat  jagi  1917,  leat  vel  dálá  áiggenai  liikkš áigeguovdilat  ja  dáin  áššiin  ságastallat  Sámiid  parlamentáralaš  ráđis,  mii  čohkke jagi  1917  Troanddima  čoakkáma  vuoiŋŋa  mielde  sápmelaččaid  oktii  ovddidit sámiid áššiid ja sajádaga oktasaš davviriikkalaš dásis.</p>
<p>Sámi álbmotbeaivi muitala min sápmelaččaid oktasaš historjjás ja álbmogis njealji sierra  riikka  oassin.  Min  álbmotbeaivi  čájeha,  ahte  leat  bastán  seailluhit  iežamet álbmoga  oktilašvuođa  ja  kultuvrra  vaikko  orrut  bieđgguid  sierra  riikkaid  ja  sierra láhkasajádaga  stivrema  mielde.  Sámi  álbmotbeaivvi  ávvudit  dálá  áigge  juohke sámi  ruovttuguovllu  suohkanis  ja  muhtin  muddui  sámiid  ruovttuguovllu olggobealdenai. Álbmotbeaivi lea jagi dehálaččamus beaivi, goas sámi álbmot lea váldooasis ieš.</p>
<p>Min  sápmelaččaid  politihkalaš  ja  čállojun  iežamet  historjá  lea  ain  nuorra.  Min kultuvrra leat govvidan váldokultuvrraid dutkit ja dutkanmátkkálaččat. Min dáláža huksejit  sámi  politihkkárat,  oahpaheaddjit,  nuorat,  sámi  dáiddarat,  sámi ealáhusaiguin  bargit  ja  buohkat  mii  sápmelaččat.  Sápmelaččat  eai  leat  historjjás áigge  lihtodaddan  poltihkalaš  stáhtan,  muhto  mii  leat  eallán  iežamet searvvušvuogádaga  mielde  vuohččan  almmá  riikkarájiid  haga  ja  maŋŋel  sierra álbmotstáhtaid oassin.</p>
<p>Sápmelaččaid  historjá  muitala  min  álbmogis  ráfi  ráhkisteaddjin,  dan vuogáiduvvanmáhtus  ja  eandalii  das  ahte  leat  nággárat  eatge  leat  vuollánan. Lagašhistorjjás  min  sápmelaččaid  leat  viggan  suddadit  suopmelažžan,  dáččan, ruoŧŧelažžan  ja  ruoššan.  Min  kultuvrra  vuoiŋŋalaš  ja  ávnnaslaš  árbevierru  leat viggan  jávkadit  ja  min  historjjá  leat  viggan  botnjat  –  velnai.  Geažos  áigge  leat šaddan  gullan  dušši  lohpádusaid  stáhtain  min  sajádagamet  buorideami  várás. Muhto  mii  sápmelaččat  leat  ceavzán  dáin  viggamušain  fuolakeahttá  –  ja  ceavzit dás  duohkonai.  Min  eai  deatte  vulos  dákkár  viggamušaiguin,  min  eai  meroštala váldokultuvrraid  dehe  stáhtaid  bargamušat  dehe  barggakeahttá  guođđimat,  muhto mii meroštallat ieža iežamet báikki máilmmis.</p>
<p>Sámi  kultuvrra  váimmus  lea  min  givrodagas  ceavzit.  Árktalaš  dálkkádat  lea garradan  min  miela  gierdat  váttisvuođaid  ja  dahkan  min  kultuvrras  gievrra.  Sámi kultuvrra  geađgejuolgi  gávdno  gielas,  árbevieruin,  duojis,  boazobarggus, guolástusas,  meahccebivddus  ja  čoaggimis.  Min  vuoiŋŋalaš  kultuvrra  vuođđu  fas boahtá  musihkas,  dáidagis  ja  kulturhistorjjás.  Buorre  čujuhus  min  sápmelaččaid iežáhuvvannávccas lea Skábmagovat-festivála, mii earenoamáš buori vuogi mielde buktá ovdan sámi kultuvrra ja fállá ođđa kultuvrralaš olggo</p>
<p xml:lang="sms">___________________________________________________________________________________________ Juvvá Lemet                                                                                                Skierri- Peuratie 15 Klemetti Näkkäläjärvi                                                                                            FIN 99400 Enontekiö</p>
<p xml:lang="vep">06.02.2009</p>
<p>Kultuvrrat  gárganit  ja  árbevierut  earáhuvvet,  nu  lea  sámi  kultuvrrasnai.  Lea  goit dehálaš, ahte guovddáš kultursárgosat seilot ja gárganit. Ledjen ieš hui movttet das, go  sámi  nuorat  leat  bealuštisgoahtán  sámi  gávtti  viidát,  Roavenjárgga miellačájáhus lei dás hui buorre ovdamearka. Mii sámi váhnemat fertet leat čeavlát das, ahte leat bastán sirdit nuoraide iežasárvvudovddu iežaset kultuvrras ja ahte sii hálidit bargat iežaset kultuvrra árbevieruid gáhttema beales.</p>
<p>Sámi  searvvuš  lea  hápmahuvvan  aktiivvalaš  riikkavuložiid  ja  servviid  áŋgiris barggu  bakte  ja  man  čuovvumuššan  leat  boahtán  sámi  parlameanta,  sámediggi  ja sámi  institušuvnnat  dego  Sámi  oahpahusguovddáža  vuođđudeapmi.  Aivve maŋimus  beivviid  oahpahusguovddáš  lea  maid  ožžon  našuvnnalaš  dovddastusa, mas  mii  galgat  leat  hui  čeavlát.  Sámi  servodat  lea  beassan  guhkás  sámi parlameantta  vuođđudeami  rájes.  Sámi  kulturguovddáža  vuođđudeapmi  deike Anárii  lea  hui  stuora  jovssus  ja  veahkeha  sihkkarit  gárgehit  sámi  ealáhusaid  ja kulturbargiid vejolašvuođaid. Gárganeapmi ii oaččo goit bisánit dása, muhto ođđa sámi institušuvnnat dárbbahuvvojit ja maiddái eará sadjái sámiid ruovttuguvlui. Ságastallanfáddán  munnje  lei  biddjon  jagi  2009  sápmelaš.  Makkár  lea  jagi  2009 sápmelaš? Sápmelačča prototiippa eat sáhte gávdnat, muhto oainnán sápmelaččaid šaddan  ain  gievrrabun  servodatlaččat.  Sápmelaččat  lea  ovddidišgoahtán vuoigatvuođaideaset  ain  áŋgireappot  sierra  servviid  bakte  ja  maid  ovttaskas olmmožin.  Veahádatáittardeaddji,  sámediggi  ja  riekteeiseválddit  leat  ožžon  ain eanet  oktavuohtaváldimiid  sápmelaččain,  geat  leat  muosáhan,  ahte  sin vuoigatvuođat leat  rihkkojuvvon.  Sápmelaččaid  diđolašvuohta  iežaset</p>
<p>vuoigatvuođain  lea  buorránan,  dego  maid  iežasárvvudovdu.  Globála  máilmmis iežas árbevieruid ja vuoigatvuođaid ferte doalahit ja doarrut sakka iežas kultuvrra beales.  Sápmelaččat  leat  leamaš  álohii  riikkaidgaskasaš  doaibmit  –  leat  historjjá sierra muttuin gávppašan sierra kultuvrraid ovddasteddjiiguin, geain muhtimat leat leamaš  hui  guhkkin  mis  eret.  Mis  ii  leat  šat  gávppašanovttasbargu,  muhto ovttasbargu dáhpáhuvvá sosiála ja politihkalaš oktavuođaid olis.</p>
<p>Máilmmi  álgoálbmogat  čoahkkanit  jahkásaččat  ovddidit  álgoálbmogiid  áššiid globála  dásis  ja  min  nuorat  dahket  ovttasbarggu  riikkaidgaskasaš  dásis. Sápmelaččaid riikkaidgaskasašvuohta lea earáhuvvan áiggiid mielde. Riikkaidgaskasašvuohta lea lasihan máilmmi álgoálbmogiid oktiigullevašvuođa ja muosáhit  oktiigullevašdovddu  eará  álgoálbmogiiguin  ja  hálu  veahkehit  daid. Vaikko  máilmmi  álgoálbmogat  spiehkkasit  kultuvrra,  giela  ja  birrasa  dáfus nuppiineaset,  de  midjiide  lea  oktasaš  iežamet  vuoigatvuođaid  ovddideapmi  ja iežamet kultuvrra sirdin boahtte buolvvaide birastahtti deaddagiin fuolakeahttá.</p>
<p>Lean ieš boazosápmelaš bearrašis bajás šaddan ja maŋŋel ožžon dutki skuvlejumi. 1950-lohku,  áigi  ovdal  mu  riegádeami,  lea  leamaš  doajáhatáigi,  daningo  dalle sirdáse  goahteorrumis  dálloorrumii  servodatlaš  bákku  geažil.  Maŋŋelaš  hupme boazobarggu mekaniseremis ja juobe mohtorgielkárevolušuvnnas. Váldokultuvrraid  dutkit  leat  gávnnahan  dáid  áššiid  dihte  ahte  min  kultuvra  lea nuppástuvvan,  juobe  assimileren.  In  heađisge  šiitte  dan,  ahte  iigo  goahteorrum</p>
<p xml:lang="sms">___________________________________________________________________________________________ Juvvá Lemet                                                                                                Skierri- Peuratie 15 Klemetti Näkkäläjärvi                                                                                            FIN 99400 Enontekiö</p>
<p xml:lang="vep">06.02.2009</p>
<p>dehe  orrunbáikki  vuođul.  Min  kultuvrra  váimmus  ii  sáhte  leat  nu  asehaš  dego váldokultuvrraid  dutkit  navdet  ahte  omd.  mohtorgielká  livččii  dagahan revolušuvnna sámi kultuvrras.</p>
<p>Suopmelaš  servodat  lea  hápmahuvvan  bistevaš  stuorruma  ja  gárganeami  vuođu mielde dego oba industrialiserejun máilbmi. Álgoálbmogiid lea váttis heivehit dán forbmii  –  álgoálbmogat  leat  adnojuvvon  dávjá  bázahassan  ja  teknihkalaččat bázahallan  álbmogin.  Servodat  lea  gáibidan  álgoálbmogiin  dego  Suoma sápmelaččain  vuogáiduvvama  suopmelaš  servodatortnegii.  Ođđa  teknihkalaš innovašuvnnaid  atnuiváldin,  dego  máinnašuvvon  mohtorgielkká  átnuiváldin,  lea leamaš  oarjemáilmmi  geahččanguovllos  vuđolaš  ođasnuhttin  –  ja  lunddolaččat nuppástusa  dagaheaddji  lea  leamaš  ođđaáigásaš,  modearna  máilbmi  sin geahččanguovllus.  Dát  govve  dihto  ládje  oainnu,  ahte  modearna  máilmmi  lea buoret  go  earát.  Dilli  ii  leat  goit  ná  ovttageardán.  Sápmelaččat  eai  leat  goassige leamaš  rievdameahttun  álbmot,  muhto  mii  leat  váldán  atnui  ođastusaid,  mat álkidahttet min eallima – aivve dego suopmelaččat, norgalaččat ja ruoŧŧelaččatnai. Min kultuvrra ja dan rievdama eai meroštala dálut, mohtorgielkkát dehe suopmelaš váikkuhusat  muhto  dat,  mot  mii  leat  seailluhan  ja  ovddidan  kultuvrramet  – fuolakeahttá buot nuppástuhttinviggamušain.</p>
<p>Suoma sámi kultuvra meroštallojuvvo anáraš-, nuortalaš- ja davvisámi kultuvrraid mielde. Geográfalaš sajádat lea oasistis buktán sierralágánvuođaid sámi kultuvrraid báikkálaškultuvrraide, mii vuhtto sierra ealáhussan ja gielalaš sierralágánvuohtan. Buot  golbma  sámi  kultuvrra  gávdnojit  Anára  gielddas.  Suomas  hubmojun sámegielat  leat  uhkkivuloš  gielat.  Anáraš-  ja  nuortalašsámegiella  leaba  hui uhkkivuloš  gielat.  Lea  lihkku,  ahte  maŋimus  jagiid  leat  bastán  álggahit ealáskahttindoaimmaid.  Earenoamážit aktiivvalaš váhnemiid  ja servviid doaimma geažil  anáraš-  ja  nuortalašsámegiella  ealáskahttojuvvoba  giellabeassedoaimma bakte.  Váhnemiin  gáibida  olu  roahkkatvuođa  ja  hálu  gádjut  iežas  kultuvrra  giela vaikko  ieš  livččiinai  giela  juo  massán.  Kultuvrra  dásis  giellabeassedoaibma  lea buhtemeahttun.  Ovttaskas  olbmo  dásis  giellabeassedoaimmas  lea  stuora mearkkašupmi  gielalaš  ja  kultuvrralaš  sirdin  dego  maid  máná  sámi  identiteahta nannejeaddjin.</p>
<p>Sámegiella  lea  earenoamáš  giella,  mii  govvida  min  historjjá,  ealáhusaid,  vieruid, birrasa  ja  kultuvrra.  Min  giella  doallá  sisttis  earenoamáš  dieđu,  man  mielde  leat ceavzán midjiide árvitmeahttun diliin ja leat  vuogáiduvvan birrasa nuppástusaide. Giella govve min iežamet seamma ládje go min kultuvrra. Giella gárgana kultuvrra mielde,  ođđa  sánit  váldojuvvojit  giela  oassin  dehe  sánit  sáhttet  maid  báhcit  eret anus.  Giella  lea  dehálaš  identiteahta  oassi  ja  veahkeha  min  meroštallat  iežamet báikki  máilmmis.  Eatnigiella  lea  divraseamos  árbevierru,  man  mii  sáhttit  addit iežamet  mánáide.  Dásseválddi  presideantta  Tarja  Halonen  logai  riikkabeivviid rahpansártnistis, ahte giella lea miela ruoktu. Dán dajaldahkii lea álki guorrasit. Sámiid  álbmotbeaivi  ii  leat  dušše  min  álbmotbeaivámet  muhto  maiddái suopmelaččaid.  Álbmotbeaivi  muitala  das,  mot  min  álbmogat  leat  eallán bálddalagaid  ja  mot  sápmelaččat  lea  riggudan  suopmelaš  kultuvrra.  Suopmelaš skuvlao</p>
<p xml:lang="sms">___________________________________________________________________________________________ Juvvá Lemet                                                                                                Skierri- Peuratie 15 Klemetti Näkkäläjärvi                                                                                            FIN 99400 Enontekiö</p>
<p xml:lang="vep">06.02.2009</p>
<p>dásis.  Livččii  sávahahtti,  ahte  sámi  álbmotbeaivve  oahppolágádusain  miehtá Suoma  livččii  jeavddalaš  prográmma  vai  lassánivččii  diehtu  dán  guovtti  álbmoga historjjás  ja  sámi  kultuvrras  suopmelaš  servodaga  oassin.  Beaivi  muitala  maid Suoma stáhta ovddasvástádusas sápmelaččaid ektui. Suoma stáhta ovddasvástádussan  lea  sámi  álbmoga  buresbirgejupmi,  kultuvrra,  giela  ja ealáhusaid seailun ja gárganeapmi modearna suopmelaš servodagas. Ovddasvástádus  lea  stuoris,  daningo  lea  jearaldat  oba  álgoálbmotkultuvrra boahtteáiggis.  Sámi  álbmot  vuordá  Suoma  stáhtas  buoret  doaimmaid  ja duođaštusaid sámi álbmoga sajádaga buorideami várás Suomas.</p>
<p>Sápmelaččain badjel 60 proseantta orrot sámiid ruovttuguovllu olggobealde. Eallit dál  doajáhatáiggiid  sámi  kultuvrra  boahtteáiggi  dáfus.  Sápmelaččaid  eretfárremis leat  máŋggat  váikkuhusat.  Lágat,  mat  suddjejit  sápmelaččaid,  gusket  eanas  dušše sámiid  ruovttuguovllu,  vaikko  sápmelaččaid  álgoálbmotsajádat  guoská  buot sápmelaččaid ja ii leat sorjavaš orrunbáikkis. Bissovaš eretmuotkun dárkkuha dan, ahte  oktavuohta  sámi  birrasii  unnu  ja  vuoigatvuohta  iežas  gillii  ja  kultuvrii  ii olláhuva.  Sámiid  ruovttuguovllus  eretmuotkun  dárkkuha  maid  dan,  ahte  sámegiel bálvalusat  hedjonit.  Suomas  orrot  eatnat  sámi  mánát,  geaid  oktavuohta  sámiid ruovttuguvlui  lea  unni.  Dilli  lea  duođalaš  go  jurddaha  oba  sámi  álbmoga boahtteáiggi.  Lea  čielggas,  ahte  sápmelaččaid  vuoigatvuođat  galget  buoriduvvot olles  riikkas.  Supmii  lea  juo  šaddan  sierra  sámi  kultuvrra  vuollejoavku, gávpotsápmelaččat.</p>
<p>Dilli ii sáhte goit joatkahuvvat seammalágánin, muhto sámiid ruovttuguovllus ferte oažžut  dakkár  báikki,  mii  geasuha  maid  allaskuvlejun  olbmuid.  Sámi ruovttuguovllu  suohkanat  fertejit  ipmirdit,  ahte  buorit  sámegiel  bálvalusat  ja miehtemielalaš  vuoigŋa  sápmelašvuhtii  lea  vuohki  geasuhit  ruovttoluotta  dáppe eretfárren  olbmuid  ja  dieđusge  eastit  sápmelaččaid  eretfárrema.  Ovddasvástádus lea  earret  stáhtas,  suohkaniin,  sámedikkis  muhto  maid  sápmelaččain  alddiineaset. Sámi  álbmot  lea  ovdalnai  ceavzán  vuostegieđageavvamiin  ovttasbargguin  ja givrodagain ja dál dárbbahit seammalágán mearrediđolašvuođa ja doaimmaid, vai sáhttit  dorvvastit  sámi  álbmoga  boahtteáiggi.  Sámiid  ruovttuguovllus  leat  olu vejolašvuođat  sámi  nuoraide.  Geahččalit  ráhkadit  geažos  áigge  ođđa  bargosajiid sámegiela  ja  sámi  kultuvrra  áššedovdiide.  Boahtte  jagiid  sámi  guovllu skuvlenfálaldatnai  boahtá  sihkkarit  lassánait  ja  sávvamis  sáhttit  geasuhit  nuorra sápmelaččaid maid lulde deike oahpu gazzat.</p>
<p>Máhcan  dál  iežan  sáhkavuoru  loahpas  fáddái  sápmelaš  2009  jagi  ja  geahčan boahtteáigái.  Jagi  2009  sápmelaš  sáhttá  geahččat  govttolaš  luhtolaččat  ovddos  ja oskut iežas giela ja kultuvrra seailut maid boahtteáigge. Jagi 2009 sápmelaš sáhttá oskut ođđa nuorra sápmelaš bulvii ja dan hállui ja návccaide ovddidit sápmelaččaid áššiid  –  sii  soitet  lihkostuvvat  das  buorebut  go  mu  buolva.  Globáliserejeaddji máilmmis  olbmuid  ruohttasat  ja  diđolašvuohta  iežas  gielas,  kultuvrras,  soga historjjás  ja  vieruin  lea  ain  deháleabbo.  Interneahtta  addá  ođđa  sápmelaš buolvvaide  vuogi  bargat  iežas  kultuvrra  mielde  virtuálalaččat  gos  dál  ihkinassii orošežžetge. Interneahtta soaitá leat </p>
<p xml:lang="sms">___________________________________________________________________________________________ Juvvá Lemet                                                                                                Skierri- Peuratie 15 Klemetti Näkkäläjärvi                                                                                            FIN 99400 Enontekiö</p>
<p xml:lang="vep">06.02.2009</p>
<p>ja  sápmelaččaid  sajádat  iežáhuvvá  buorebun.  Dát  ii  leat  dušše  optimisttalaš árvideapmi  muhto  realisttalaš  višuvdna.  Leathan  mii  vuordán  iežamet vuoigatvuođaid dievaslaš olláhuvvama juo logiid jagiid.</p>
<p>Dušši  lohpádusain  fuolakeahttá  jagi  2009  sápmelaš  jáhkká  ahte  viimmat sápmelaččat ožžot dakkár vuoigatvuođaid ja sajádaga go álgoálbmot ánssaša. Mis lea  maid  jáhkku  dasa,  ahte  sámegiela  sajádat  buorrána  ja  sámiid  ruovttuguovllus šaddá  nanu  sápmelaččaid  ja  sámi  kultuvrra  guovddáš,  gos  árbevirolaš  sámi ealáhusat  ja  ođđa  sámi  ealáhusat  ealáskahttet  sámi  guovllu  ja  fállet  dárbbatlaš eallámuša.  Dáiguin  sániiguin  raban  sámi  álbmotbeaivve  seminára  ja  sávan buohkaide oassálastiide buori álbmotbeaivvi!.</p>
<p xml:lang="sms">___________________________________________________________________________________________ Juvvá Lemet                                                                                                Skierri- Peuratie 15 Klemetti Näkkäläjärvi                                                                                            FIN 99400 Enontekiö</p>
</body></document>