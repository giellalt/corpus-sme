<document xml:lang="sme" id="no_id"><header><title/><genre code="facta"/><author><unknown/></author><wordcount>620</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=793&amp;Itemid=10</origFileName><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header><body><p xml:lang="koi">29.10.2008</p>
<p>Juvvá Lemet – Klemetti Näkkäläjärvi www.samediggi.fi</p>
<p xml:lang="fin">Ságadoalli – Puheenjohtaja</p>
<p xml:lang="fin">Saamelaiskäräjät</p>
<p xml:lang="est">Tel: +358505242109</p>
<p xml:lang="olo">Skierri Peuratie 15</p>
<p>Gudnejahtton sámi parlamentarihkkárat, buorit oasseváldit!</p>
<p>Beaivi lea leamaš hui beroštahtti ja ávkkálaš. Mii leat čujuhan mot sápmelaččaid gaskkas oktasaš davviriikkalaš ovttasbargu sáhttá ovddiduvvot. Min ovttasbargomet váibmosis lea sámi kultuvrra ovddideapmi dan vuođu nalde, ahte mii sápmelaččat leat okta álbmot. Mii galgat čavget ovttasbar-gomet ein buorebun ja ovddišgoahtit dan davviriikkalaš sámi soahpamuša (konvenšuvnna) vuo-iŋŋas. Earenoamážit sámi parlamentáralaš ráđđi doaibma galgá šaddat vel aktiivvalažžabun riik-kaidgaskasaš ovttasbarggus ja politihkas.</p>
<p>Min boahtteáigge doaibmamet okta stuora hástalusain lea bargu, mii gullá dálkkádatrievdama cag-gamii ja dasa vuogáiduvvamii. Dálkkádatrievdan guoskkaha oba sámi álbmoga ja dasa vuogáiduv-vamis mii galgat dahkat nanu ovttasbarggu ja váikkuhit maid stáhtaide vai dat válddále buorebut vuhtii politihkasteaset dálkkádatrievdama váikkuhusaid sámi kultuvrii. Sápmelaččaide galget addo-juvvot vejolašvuođat vuogáiduvvat dálkkádatrievdamii min iežamet iešstivrema olis.</p>
<p>Lean gullan miellagiddevaš ovdanbuktojumiid. Sámi parlamentáralaš ráđi áirras Irja Seurujärvi-</p>
<p>Kari muitalii midjiide gokčevaččat ja viidát davviriikkalaš sámi giellaovttasbarggu hástalusain ja ovddidanvejolašvuođain. Giellaovttasbargu lea okta mávssolaččamus ovttasbargovugiin daningo giella lea kultuvrra váimmus.</p>
<p>Buot sámi kultuvrraid ovddideapmi galgá leat dásseárvosaš sajádagas ja ovttaveardásašvuohta galgá olláhuvvat sámi kultuvrra sistenai. Ovttaveardásašvuohta sápmelaččaid dáfus dárkkuha dan, ahte mii galgat leat solidáralaččat guhtet guimmiidasamet. Váikko sámiid vuoigatvuođat leat buorránan, de dilli ii leat velge dárbahassii buori dásis. Min sápmelaččaid guovdu čuhcet olu deaddagat ja min kultuvra leat geahččalan dahkat ovttalágánin váldokultuvrraiguin ja min giella ja kultuvra ii leat álohii dohkkehuvvon. Dákkár dilis mii sápmelaččat galgat doarjut guhtet guimmiideamet vigga-mušaid ja meannudit nuppiideametguin ovttaveardásaččat – maiddái dárbbu mielde nu ahte dorv-vastit positiiva sierrameannudeapmái. Mii sápmelaččat galgat iežamet oasis leat ovtta-veardásašvuođa ovddideaddjit. Mii galgat davviriikkalaš ovttasbarggus doarjut buot sámegielaid ja kultuvrraid dássebealagit.</p>
<p>Nubbi guovddáš ja dehálaš beaivvi fáddá lea leamaš sámi mánáid ja nuoraid sajádat ja dilli. Eanas sámi mánáin ja nuorain orrot árbevirolaš sámiid orrunguovlluid olggobealde ja sámedikkiid vejo-lašvuođat váikkuhit ja ovddidit sámi orrunguovllu olggobeale sámi mánáid ja nuoraid dili leat unnit ja rájálaččat. Sámedikkiide galggale addojuvvot eanet resurssaid ja váldi bearráigeahččat sámi mánáid ja nuoraid vuoigatvuođaid olláhuvvama maiddái sámiid ruovttuguovllu olggobealde. Mii sápmelaččat leat álgoálbmot, iige min álgoálbmotsajádat leat sorjavaš min orrunbáikkis. Dego máináidáittardeddjiid čilgehusain lea boahtán ovdan, de mii galgat gárgehit sámi nuoraid oassálas-tima sámi searvvušbarggus. Lea dehálaš dorvvastit sámi nuoraid oassálastima politihkkii sihke sámedikkiid olis ja earenoamážit davviriikkalaš ovttasbarggus. Dáid áššiid mii galgat suokkardallat min boahttevaš čoakkámiinnámet.</p>
<p>Lea dieđusge miehtemielalaš ášši, ahte stáhtat leat čatnasan sámi mánáid ja nuoraid dili ja sajádaga buorideapmái mánáidáittardeddjiid aktiivvalaš barggu bakte. Sávan, ahte dát čatnašupmi šaddá konkrehtalažžan lágaid ja njuolggadusaid dárkkistemiin nu, ahte dat váldet vuhtii sámi mánáid ja nuoraid sajádaga maiddái árbevirolaš sámiid orrunguovlluid olggobealde sihke resurssaiguin, vai bastit dorvvastit sámi mánáide ja nuoraide oassálastima vejolašvuođaid ja vuoigatvuođa iežas gillii ja kultuvrii.</p>
<p>Mis leat oktasaš davviriikkalaš ovttasbarggus olu hástalusat ja bargamuš. Davviriikkalaš sámi soah-pamuš lea ain ratifiserekeahttá ja sámedikkit našuvnnalaš dásis galget ávžžuhit stáhtaid álggahit čilgehusbarggu soahpamuša ratifiserema várás. Soahpamuš sisdoallá maid máŋggaid evttohusaid, mat lasihit stáhtaidgaskasaš ovttasbarggu. Dáid ovttasbargovugiid čilgenbargu galggalii álggahuv-vot nu jođánit go vejolaš. Nubbi guovddáš hástalus, man mii sáhttit iežamet doaimmas ovddidit lea sámi universiteahtta-fidnu. Anán sámi kultuvrra ja min álbmoga oktilašvuođa dáfus hui dehálažžan, ahte ovddidit ja doarjut oktasaš davviriikkalaš vuođu nalde sámi universiteahtta-fidnu. Dat olláhuv-vamis mielde dáhkidivččii alladásat dutkamuša ja min nuoraidasamet skuvlejumi riikkaidgaskasaš sámi guovllus.</p>
<p>Odne leat gullan árbevirolaš dieđu ja máhtu mearkkašumis. Árbevieruid, kultuvrra ja giela gaska-vuođa dutkan lea dehálaš ja ráhkada oasistis jotkkolašvuođa. Sámi kultuvrra dáfus lea dehálaš, ahte min kulturárbámet dutkojuvvo ja gávdnojit vuogit mot buoremusat sáhttit dorvvastit sámegiela ja kultuvrra sirdáseami buolvvas nubbái nuppástuvvi servodagas fuolakeahttá.</p>
<p>Árvvus adnon sámi parlamentarihkkárat, giittán din miellagiddevaš beaivvis ja buriin mearrádusain.</p>
<p>Min konfereanssasteamet dohkkehan julggaštus addá midjiide buriid vejolašvuođaid ja vugiid ovd-didit ovttasbargomet ja julggaštus addá hui gievrras signála sámiid orru stáhtaide, ahte dat galget ovddidit sámi kultuvrra ollislaččat.</p>
<p>Dáiguin sániiguin loahpahan iežan beales konfereanssa.</p>
</body></document>
