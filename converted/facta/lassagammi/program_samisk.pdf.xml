<document xml:lang="sme" id="no_id"><header><title/><genre code="facta"/><author><unknown/></author><wordcount>752</wordcount><conversion_status type="standard"/><availability><license type="standard"/></availability><multilingual/><origFileName>http://www.lassagammi.no/getfile.php/2223346.1119.rtsyvyxyqp/Program+samisk.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Bovdehus</p>
<p>Davvi valljii min</p>
<p>- seminára Nils-Aslak Valkeapää muitun</p>
<p>njukčamánu 23. b. 2013 – Dávvi álbmogiid guovddáš, Olmmáivággi</p>
<p>Davvi válljii min, bovccot guolit lottit,            válljejedje</p>
<p>ja mii            oaččuimet giđa ovddolaš beaivvi alit ija muitalusaid</p>
<p>Vižžojuvvon girjjis Nu guhkkin dat mii lahka | Så fjernt det nære Njukčamánu 23. b. 2013 máŋggadáiddat dáiddár Nils-Aslak Valkepää – Áillohaš – livččii deavdán 70 jagi. Vuođđudus Lásságámmi dál bovde du seminárii mas mii su muittašit dáiddárin ja movttiidahttin. Dan beaivvi mii vuos álgit Áillohačča muitobottuin su hávddi luhtte Biertaváris. Dan maŋŋá mii joatkit Davvi álbmogiid guovddážis, Olmmáivákkis, seminárain mas leat njeallje miellagiddevaš sáhkavuoru mat čuvgejit midjiide su dáiddalaš bargguid.</p>
<p>Seminára maŋit oasis rahppojuvvo retrospektiiva čájáhus, mii lea Davviálbmogiid dálážiid museas gitta jagi 2013 geassemánu lohppii, ja mii dasto galgá johtit Davvikalohtas.  Dan maŋŋá olbmot bovdejuvvojit searvat mállásiidda mat leat Davvi álbmogiid guovddážis, ovdalgo mii loahpahit beaivvi doaluid Lásságámmis, Áillohačča iežas ruovttus Ivgobađas. Lásságámmis mis lea áigi háleštit ja smiehtadit.</p>
<p>Seminára lea nuvttá, maiddái guossoheamit. Galledeaddjit fertejit ieža máksit mátkki ja orruma. Vuođđudus Lásságámmi lea várren muhtun mearrabuvrriid Olmmáivákkis, ja daid mii sáhttit juogadit seminárii searvi olbmuide guđet jerret mis, ja dasságo mii buot daid lanjaid leat juohkán. Ovttalanjat idjadeami lea maid vejolaš diŋgot dás: Skibotn rehabilitering, tlf. +47 777 15900.</p>
<p>Áigemearri: maŋimustá njukčamánu 13. b. 2013. Dieđit iežat dása, ja muitte ahte dieđiheapmi geatnegahttá:</p>
<p>maria.figenschau@storfjord.kommune.no  dahje mobiltelefovdna + 47 400 28 867.</p>
<p>Atte maid iežat dieđiheamis diehttevassii jos it gierdda dihto borramušaid, ja siđatgo searvat mállásiidda.</p>
<p>Sidjiide guđet dáhttot searvat dárogielalaš-sámegielalaš girkui sotnabeaivvi njukčamánu 24. b., mii sávvat bures boahtima dii. 11:00 Gáivuona girkui, mii lea Dálošvákkis. Dat ii leat min seminára almmolaš prográmma oassi.</p>
<p>Bures boahtimisttádet!</p>
<p xml:lang="vep"><em type="italic">___________________________________________________________________________ </em></p>
<p>Prográmma – Vuosttas oassi</p>
<p>Kl. 11.00  Muitoboddu hávddi luhtte - Biertavári hávdeeana Muitosánit – Per Ludvig Boine Sámi lávlunjoavku lávlu</p>
<p>Kl. 12.30 Bures boahtin - Davvi álbmogiid guovddáš, Olmmáivággi - čoahkkinjođiheaddji Rose-Marie Huuva Registarastin ja álkis iđitbeaiborramuš Lásságámmi vuođđudusa stivrrajođiheaddji Anne Dalheim rahpá seminára Musihkalaš guoimmuheapmi - Inga-Máret Gaup Juuso</p>
<p>Kl. 13.00 Beaivi,  Áhčážan – sámiid nationála epos  Kari Sallamaa, Oulu universitehta: Nils-Aslak Valkeapää dievasvuođalaš dáiddárin, filosofan ja oktasaš sámi identitehta ovddasmanni huksejeaddjin</p>
<p><span type="quote">"Beaivi, Áhčážan"</span> (1991) girjjiinis Valkeapää loahpas attii sámiide nationála eposa. Das, mas leat 570 divtta, lea viiddis visogovva sámi mytologiija, historjjá, ealáhusaid, dábálaš eallima birra, jna. Dan seammás dat lea iešbiografiija ja muitalus iežas ovdáneami birra olmmožin. Dattetge dat ii leat dušše dáiddalaš čálabargu, muhto dievasdáiddabargu, go girjji hápmi ja govat, sihke Áillohačča grafihkka ja govviduvvon govat eai leat olgguldas čiŋat, muhto muitalusa oasit.</p>
<p>Kl. 14.00 Áillohačča bargovuogit Kristina Utsi (DAT) sáhkavuorru</p>
<p>Kristina Utsi lei Áillohačča lagaš ustit ja sis okta geaiguin son vuođđudii DAT o.s. nammasaš girjelágádusa 1980-logus. Sin áigumuš lei ráhkadit almmuhankanálaid sámi girjjálašvuođa ja musihka várás, ja Áillohaš gozihii girjelágádusa dáiddalaš buvttadeami. DAT lea almmuhan Áillohačča eanaš girjjiid ja CD- ja MC-buvttadusaid. Kristina čuvge midjiide mo Áillohaš barggai ja válmmaštii girjjiidis ja CD- ja MC-buvttadusaidis.</p>
<p xml:lang="eng">Kl. 14.30 Living with reindeers in a landscape of Nils-Aslak Valkeapää´s poems  - how Ailu`s poems are reality today, Leena Valkepää sáhkavuorru</p>
<p>Leena Valkepää lea dáiddár, váldán loahpalaš <span type="quote" xml:lang="nob">"Master of Arts"</span> eksámena <span type="quote" xml:lang="eng">"University of Art and Design"</span> nammasaš universitehtas Helssegis jagi 2004. Su isit lea Oula Antti, Áillohačča ednot. Leena lea čállán antropologalaš dutkosa mas maŋŋá lea šaddan girji mas čájeha mo Áillohačča divttat govvidit duohta eallima.</p>
<p>Kl. 15.00 Boddu, mas lea vejolaš deajastallat, gáfestallat ja boradastit</p>
<p>Kl. 15.30 Jagi 1992 poesiijakonseartta muittut Romssa gávpogis: Davviriikkaid ráđi girjjálašvuođabálkkašumi vuoiti, Nils-Aslak Valkeapää.  NRKa Per Kristian Olsena ja Romssa universitehta Harald Gaski hálešteapmi Valkeapää poesiija ja juoigama birra</p>
<p>Nils Aslak Valkeapää oaččui jagi 1991 Davviriikkaid ráđi girjjálašvuođabálkkašumi. Dasttá maŋŋelaš son doalai poesiijakonseartta Skarvena nammasaš olgobáikkis Romssa gávpogis, maid Harald Gaski lágidii. NRKa bargi Per Kristian Olsen lei das ja báddii konseartta. Harald Gaski ja Per Kristian Olsen hálešteaba Áillohačča birra, ja sudno vuolggasadji lea dát namahuvvon poesiijakonsearta. Báddemat main Áillohaš logada ja hálešta olgobáikki gussiiguin ruoŧagillii ja dárogillii, leat erenoamážat. Earret unna oasážiid maid NRK lea sádden radios, eanaš lea orron NRKa arkiivvain iige leat almmuhuvvon goassege.</p>
<p>Kl. 16.20 Vuosttas oasi loahpaheapmi</p>
<p xml:lang="vep"><em type="italic">___________________________________________________________________________ </em></p>
<p>Prográmma – Nubbi oassi</p>
<p>Kl. 16.30 Čájáhusrahpan - Davvi álbmogiid guovddáš, Olmmáivággi Govvadáiddár Ingunn Utsi rahpá čájáhusa  Musihkalaš hávskkuheapmi - Inga-Máret Gaup Juuso Diktabottoš - Kristina Utsi og Harald Gaski</p>
<p>Kl. 18.00 Mállásat - Davvi álbmogiid guovddáš, Olmmáivággi Vuođđudeaddjiid 5-minuhttasaš dearvvuođat</p>
<p type="listitem">• Sámediggi</p>
<p type="listitem">• Romssa fylkkasuohkan</p>
<p type="listitem" xml:lang="smj">• Romssa universitehta</p>
<p type="listitem">• Omasvuona suohkan</p>
<p>Kl. 20.00 Hálešteapmi ja reflekšuvdna - Lásságámmi, Ivgobahta Harald Gaski oahpista Álkis guossoheapmi</p>
<p>Kl. 22.00 Nuppi oasi loahpaheapmi</p>
<p>davvi               lálii                       čavggahalai</p>
<p>Vižžojuvvon girjjis Nu guhkkin dat mii lahka | Så fjernt det nære</p>
<p xml:lang="vep"><em type="italic">___________________________________________________________________________ </em></p>
</body></document>