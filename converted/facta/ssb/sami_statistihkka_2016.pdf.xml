<document xml:lang="sme" id="no_id">
  <header>
    <title>Sámi statistihkka 2016</title>
    <genre code="facta"/>
    <author>
      <person firstname="Tove Irene" lastname="Slaastad" sex="f" born="" nationality=""/>
    </author>
    <year>2016</year>
    <wordcount>2047</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>https://www.ssb.no/befolkning/artikler-og-publikasjoner/_attachment/254599?_ts=152a1b77d58</origFileName>
    <parallel_text xml:lang="nob" location="samisk_statistikk_2016.pdf"/>
    <metadata>
      <uncomplete/>
    </metadata>
    <version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Ovdasátni </em>
    </p>
    <p><em type="italic">Sámi statistihkka 2016 </em>girjjis leat statistihkat mat gusket Norgga sámi servodatdilálašvuođaide. </p>
    <p>Girji lea viiddiduvvon ja ovddiduvvon čuovvolus seammasullásaš girjjiin mat almmuhuvvo jagiid 2006s, 2008s, 2010s, 2012s ja 2014s. Girji lea sihke dáro- ja davvisámegillii.</p>
    <p>Dán jagáš girjji lea ruhtadan Sámediggi ja Gielda- ja ođasmahttindepartemeanta. Ođastuvvon <em type="italic">Sámi statistihkka</em> girjjáš almmuhuvvo juohke nuppi jagi. Dasa lassin sáhttá Statistisk sentralbyrå almmuhit dađistaga ođđa ráhkaduvvon sámi statistihkaid neahttasiiddu<em type="italic">s http://www.ssb.no/befolkning/statistikker/samisk.</em> Doppe gávdno maiddái <em type="italic">Sámi statistihkka 2016 </em>pdf-fiila hámis. </p>
    <p>Dán girjji bargguid lea jođihan ráđđeaddi Tove Slaastad. Ovddasvástideaddji ossodatjođiheaddji lea Paul Inge Severeide, Seksjon for befolkningstatistikk (Álbmotstatistihkka ossodat). Girjji álgočálus lea ođastuvvon  dan čállosis maid ovddeš Sámi allaskuvlla prošeaktajođiheaddji Torunn Pettersen čálii statistihkkagirjjážii mii almmuhuvvui 2012:s.</p>
    <p>Statistisk sentralbyrå  (Statistihkalaš guovddášbyråa), Ođđajagimánu 13. b. 2016</p>
    <p>Christine Meyer</p>
    <p>
      <em type="bold">Čoahkkáigeassu </em>
    </p>
    <p>Girjjis leat ollislaš ja ođastuvvon almmolaš sámi statistihkka dieđut. Dat gokčet eanas áigeguovdilis surggiid.</p>
    <p>Statistihkain adnojuvvo eanas geográfalaš lahkaneapmi, mas deattuhuvvojit sámi ássanguovllut Sáltoduoddara davábealde. Duogáš dasa lea dat, ahte eai gávdno dieđut ovttaskas olbmuid sámi etnálaš gullevašvuođa birra dannego dakkár dieđut eai registrerejuvvo olbmuid birra geat orrot Norggas. Lassin das leat vel muhtun sámi statistihkat mat gusket olles riikii.</p>
    <p>Girjji vuođđun leat muhtun muddui Statistisk sentralbyråa statistihkat mat leat ovdal juo čohkkejuvvon ja almmuhuvvon, ja muhtun muddui materiála maid sierranas sámi ásahusat leat addán dan várás.</p>
    <p>Girjjis leat mielde statistihkat sámedikkeválgga, álbmoga sturrodaga ja čoahkádusa, oahppodiliid, sámegiela atnima mánáidgárddiin ja skuvllain, sisaboađuid ja persovnnalaš ruhtadili, bargoeallima, boazodoalu, eanandoalu, guolásteami ja bivdima birra.</p>
    <p>
      <em type="bold">1.  Álgu </em>
    </p>
    <p>
      <em type="bold">1.1. Duogáš ja diehtovuođđu </em>
    </p>
    <p>Jahkegirjjis <em type="italic">Sámi statistihkka 2016</em> leat statistihkat mat gusket sámi servodatdilálašvuođaide otná Norggas. Dákkár jahkegirjji almmuheami vuolgga lea prošeavttas <em type="italic">Sámiide guoskevaš statistihkka Norggas – sisdoallu, organiseren ja doaibma</em>. Dán prošeavtta čađahii Statistisk sentralbyråa ovttasbargguin dalá Sámi Instituhtain Guovdageainnus (dál ovttastuvvon Sámi allaskuvllain) jagiin 20032008. Prošeavtta diŋgojeaddji lei Sámediggi. </p>
    <p>Ulbmil dákkár girjjiin lea almmuhit oktilaš ja áigáiguoskevaš ráhkaduvvon almmolaš statistihkaid mat gusket sámiide.</p>
    <p>Statistihkas, mii dás almmuhuvvo, lea eanas <em type="italic">geográfalaš </em>vuođđu. Duogáš dasa lea dat, ahte eai registrerejuvvo dieđut olbmuid etnálaš gullevašvuođa birra geat orrot Norggas. Ja go ii gávdno diehtovuođđu ráhkadit <em type="italic">individavuođustuvvon</em> statistihka olbmuid birra geain lea sámi-etnálaš gullevašvuohta, de eai gávdno dieđutge maid sáhtálii atnit vuođđun ráhkadit joavkodási statistihka sámiid birra, iige sámi ovttaskas joavkkuid birrage. </p>
    <p>Dat geográfalaš guovllut, mat leat válljejuvvon vuođđun statistihkkii, leat guovllut mat muhtun dihto eavttuid vuođul leat definerejuvvon sámi ássanguovlun Norggas Sáltoduoddara davábealde. Fáttáid dáfus gokča dát geográfalašvuođustuvvon statistihkka ovddemusat beliid mat gusket álbmoga sturrodahkii ja čoahkádussii, oahppodilálašvuođaide, ja vel ealáhus- ja bargoeallimii.</p>
    <p>Girjjis leat maiddái mielde muhtun statistihkat mat geográfalaččat gusket olles riikii. Dat gusket ovddemusat sámediggeválgii, sámegiela atnimii mánáidgárddiin ja skuvllain, sisaboahtostatistihkkii, boazodollui ja mearra- ja johkaguolásteapmái.</p>
    <p>
      <em type="bold">1.2. Geográfalaš statistihkavuođu válljen </em>
    </p>
    <p>Sámegilli gohčoduvvo sámiid árbevirolaš ássanguovlu <em type="italic">Sápmin</em>. Dat lea ollislaš geográfalaš guovlu mii viidodaga ja guhkkodaga dáfus lea oassi otná Norgga, Ruoŧa, Suoma ja Ruošša riikkain. </p>
    <p>
      <em type="italic">Gáldu: www.galdu.no </em>
    </p>
    <p>Vaikke ii gávdnoge makkárge riikaviidosaš almmolaš dieđut sámi ássanvuogádaga birra, lea goittotge dihtosis ahte oallut sámit dán áigge orrot sin árbevirolaš ássanguovllu olggobealde, seammas go oallut dáččat/láttit fas orrot dan guovllu siskkobealde. Danne ii leatge nu čielggas mii sáhttá leat geográfalaš statistihka vuođđun sámiide guoskevaš statistihkas.</p>
    <p>Dán girjji ulbmila ektui lea mearriduvvon ahte geográfalaš vuođustuvvon sámiide guoskevaš statistihka vuođđun lea dat geográfalaš doaibmaguovlu mii gohčoduvvo <em type="italic">Sámedikki ealáhusdoarjjaortnegiid doaibmaguovlun </em>(SED), ja man ovddeš namma lei <em type="italic">Sámi ovddidanfoanda</em> (SOF).  </p>
    <p>Váldoágga válljet dán guoskevaš doaibmaguovllu lea go doppe leat báikegottit mat árvvoštallojuvvojit leat dehálaččat bisuhit ja ovddidit sámi kultuvrra ja ealáhusaid, seammas go Sámediggi hálddaša sierra ovddidanruđaid dan várás. Ja jus galgá nákcet plánet ja guorahallat daid ovddidanveahkkeruđaid anu ja ávkki, de dárbbaša Sámediggi ieš dieđuid mat sáhttet čájehit sihke otná dili ja rievdamiid áiggiid čađa dain guovlluin.</p>
    <p>Dehálaš fuomašupmi lea ahte dat geográfalaš vuođustuvvon sámi statistihka vuođđu lea dattetge dušše dat oassi doaibmaguovllus gos <em type="italic">olles álbmot</em> (buot ássit) lea doarjjaortnegiid ulbmiljoavkun. Muhtun guovlluin (Sáččás, ja muđui Leaŋgaviika suohkanis ja oarjelsámi guovllus) lea doarjjaortnet várrejuvvon dušše sámiide. Dát guovllut eai leatge danne mielde statistihkavuođus. Sivvan dasa lea dat, go sámiid ássan dain guovlluin árvvoštallo lea dan mađe bieđgguid ahte dat eai sáhte ollislaččat adnojuvvot sámi báikegoddin.  </p>
    <p>Dákkár sámi ássanguovllu ráddjenvuogis leat maiddái muhtun čielga headjuvuođat. Okta headjuvuohta lea ahte SED geográfalaš doaibmaguovlu gokčá dušše guovlluid mat leat Sáltoduoddara davábealde. Dalle báhcá buot oarjelsámi ássanguovlu olggobeallái. Ii leat vel hutkkojuvvon eará vuohki mot oažžut ovdan oarjelsámi báikegottiid dainnalágiin ahte sáhtálii ráhkadit sierra sámi statistihka daid birra. Nubbi headjuvuohta válljejuvvon geográfalaš ráddjemiin, lea ahte sámiid ássan gávpogiin ja stuorit čoahkkebáikkiin ii boađe fárrui ii davá- iige Sáltoduoddara lulábealde.</p>
    <p>
      <em type="bold">1.3. Geográfalaš statistihkavuođu čilgehus </em>
    </p>
    <p><em type="italic">Sámedikki ealáhusdoarjjaortnegiid </em>(SED) vuolgga lea <em type="italic">Sámi guovddáš ássanguovlluid Ovddidanfoanddas</em>. Dan foandda vuođđudii Stuoradiggi j. 1975s. Dasa gulle vihtta Sis-Finnmárkku suohkana ja hálddahuslaččat gulai dat Eanandoallodepartemeantta vuollái. Maŋŋil lea foandda geográfalaš doaibmaguovlu viiddiduvvon máŋgga geardde, maŋemusat j. 2012s, ghč.č. 2.2. Foandda namma lea maiddái rievdaduvvon ja das leat leamašan máŋggat hálddašeaddjit. Sámediggi lea hálddašan dáid doarjjaortnegiid jagi 1989 rájes. Jagi 2009 rájes mearriduvvo SED geográfalaš doaibmaguovlu Sámedikki jahkásaš bušeahttamearrádusain. Daid mearrádusaid gávdná dápp<em type="italic">e: www.samediggi.no </em></p>
    <p>Dákkáraš historjá čájeha ahte doarjjaguovllu geográfalaš rájit eai leat vel mearriduvvon loahpalaččat. Dán girjjis atnit jagi 2012 guovlojuoguid. Danne sáhttet muhtun tabeallain, main leat áigeráiddut, leat logut mat gusket jagiide <em type="italic">ovdal</em> go dat suohkanat ja suohkanoasseguovllut bohte SED doaibmaguovllu vuollái. </p>
    <p>Dat oassi geográfalaš guovllus mii lea vuođđun dán statistihkas gohčoduvvo dán girjjis <em type="italic">SED-guovlun</em>. Odne leat SED-guovllus 21 olles suohkana ja 10 oassesuohkanguovllu. Dán 31 suohkanis gullet 13 suohkana Finnmárkui, 14 suohkana Romsii ja njeallje suohkana fas Nordlándda davimus guvlui. </p>
    <p>Dás vuolábealde oainnát ahte dat suohkanat mat belohahkii gullet doaibmaguvlui leat merkejuvvon ná *. Čállosa č. 2.1s bohtet dát oasseguovllut buorebut ovdan go das čilgejuvvo makkár <em type="italic">vuođđobiirret</em> dat leat.  </p>
    <p>
      <em type="bold">1.4. Sáme- ja dárogiela namaid atnin </em>
    </p>
    <p>Eanas geográfalaš ovttadagain mat adnojuvvojit dán girjjážis lea beaivválaš ságastallamiin sihke sáme- ja dárogiel namma. Eanaš dain namain lea maiddái normerejuvvon sámegiel čállinvuohki. Muhtun suohkaniin ja fylkasuohkaniin leat formalalaš mearrádusat ahte galgá leat guovtte- dehe golmmagielat nammahámit, muhtomin maiddái guovttegielat namat. Sámedikki válgabiirriid namat gávdnojit sihke sámi- ja dárogillii Sámelágas (<span type="quote">“Láhka Sámedikki ja eará sámi riektedilálašvuođaid birra”</span>).</p>
    <p>Dán girjjis adnojuvvo nammahápmi dan ektui makkár giella tabeallas muđui lea; dárogielat namat adnojuvvojit go teaksta lea dárogillii ja davvisámegielat namat go teaksta lea davvisámegillii. Dat guoská maiddái daidda ovttadagaide main leat ovttastuvvon guovtte- dehe golmmagielat namat. Suohkaniin gos ii leat dábálaš adnojuvvon dehe dovdosis sámegielat namma ja/dehe ii leat normerejuvvon sámegielat namma, adnojuvvojit dat sámegielat nammahámit mat leat sámelága jorgalusas.</p>
    <p>
      <em type="bold">1.5.  Statistihka ovdanbuktin </em>
    </p>
    <p>SED-guovllu statistihkka ovdanbuktojuvvo sierranas geográfalaš dásiid mielde. Geográfalaš dási válljen vuolgá das mii lea adnojuvvon eanemus heivvolaččan dieđuid ja lohkama ektui. Eanemus adnojuvvon dásit leat a) SED-guovlu oktiibuot, b) sierranas suohkanat ja suohkanoasseguovllut SED-guovllus, ja c) regionáliserejuvvon SED-guovllut fylkkaid mielde. Regionáliserejuvvon juohku lea ráhkaduvvon danne vai sáhttit atnit dan dalle go suohkandási logut leat beare smávvat almmuhit. Regionáliserejuvvon juohku fylkkaid mielde gávnnat 2.3 čuoggá vuolde.</p>
    <p>Okta geográfalaš dási molsaeaktu leat válgabiirret mat adnojuvvojit Sámediggeválggas. Dáid válgabiirriid čilgehusaid gávnnat dán čállosa 2.4 čuoggás.</p>
    <p>Tabeallain adnojuvvo oanádus <em type="italic">SED</em> guovlluid birra mat leat SED-guovllu siskkobealde. <em type="italic">Guovllut muđui</em> adnojuvvo fas guovlluid birra mat leat olggobealde SED-guovllu.  </p>
    <p>Tabeallas galgá leat áigeráidu jus galgá nákcet veardádallat áiggi dáfus, dm. ahte leat dieđut máŋgga dihto áiggis dan dihto áigeráiddu (áigodaga) siskkobealde. Geográfalaš áigeráiddut mat leat vuođđobiiredáis eai leat nu olu dannego easkka j. 1990 rájes šaddágođii dábálaš ráhkadit dan dási statistihkaid.</p>
    <p>
      <em type="bold">1.6.  Kártamateriála </em>
    </p>
    <p>Leat ráhkaduvvon sierranas kártašlájat main oaidná SED-guovllu. Dán girjjis lea okta oppalaš kárta gos oaidná olles SED-guovllu, ja vel fylkakárttat dan golmma guoskevaš fylkkain gos oaidná SED-guovllu.</p>
    <p>Dán girjái leat vel muđui váldán mielde kártta gos oaidná Sámedikki válgabiirriid, ja vel man olus leat guđege suohkanis dieđihuvvon Sámedikki jienastuslohkui. Dasto lea vel okta kárta mas oaidná čoahkkebáikkiid Norggas Sáltoduodara davábealde.</p>
    <p>
      <em type="bold">1.7. Eanet dieđut </em>
    </p>
    <p>Eanet dieđuid gávnnat Statistisk sentralbyråa neahttasiiddus <em type="italic">http://www.ssb.no/befolkning/statistikker/samisk.</em> Doppe gávnnat maiddái namaid olbmuide jus leat gažaldagat ja mearkkašumit sámi statistihkkii muđui ja ábaide dán girjjái. Neahttasiiddus lea maiddái nu heivehuvvon ahte doppe sáhttá tabeallaid meannudit viidáseappot Statistihkkabáŋkkus.  </p>
    <p>Eanet dieđuid dál loahpahuvvon <em type="italic">Sámiide guoskevaš statistihkka Norggas</em> prošeavttas ja prošeavtta birra gávnnat dápp<em type="italic">e www.sami-statistics.info </em> </p>
    <p>
      <em type="bold">2. Geográfalaš juogut </em>
    </p>
    <p>
      <em type="bold">2.1.  Sámedikki ealáhusdoarjjaortnegiid (SED) geográfalaš doaibmaguovlu, ođđajagimánu 1. b. 2012 </em>
    </p>
    <p>Suohkaniin gos dušše muhtun báikkit suohkanis gullet dan geográfalaš doaibmaguvlui, ovdanbuktojuvvojit dat guovllut <em type="italic">vuođđobiire</em> čoahkádat hámis. Vuođđobiire leat dat unnimus geográfalaš ovttadat main Statistisk sentralbyråa sáhttá ráhkadit statistihka. Vuođđobiirriid atnin čilget SED geográfalaš doaibmaguovllu lea njuolggoboađus dan barggus mot ovddidit almmolaš sámi statistihka Norggas. Fuomaš ahte dát vuohki mielddusbuktá dan ahte dušše guovllut ja gilit, mat sáhttet sirrejuvvot okta dehe eanet vuođđobiirren sáhttet váldojuvvo mielde statistihkavuđđui (danne <em type="italic">ii</em> leat Sárrenjárgga giláš Davvenjárgga suohkanis mielde statistihkkavuođus). </p>
    <p>Jagi 2012s gullet SED geográfalaš doaibmaguvlui čuovvovaš suohkanat ja oassesuohkanguovllut/vuođđobiirret:</p>
    <p>0115   Goaskinvákke(Kjælviika)- Ráktonjár-guovlu 0117   Skuohttanjárga  Mannskarvik<em type="bold">-</em>Reaipváhki (Ráiváhki) 0119   Spierttanjárga (Spierta) 0201   Geaissavearra 0202   Kniskkárnjárga<em type="bold"> </em>0203   Duvavuotna (Irivuotna)   Magerøystua  Finnvik  0206   Váttavuotna (Váttavuonaneret) </p>
    <p>
      <em type="bold"> Porsáŋgu, olles gielda </em>
    </p>
    <p>
      <em type="bold"> Kárášjohka, olles gielda </em>
    </p>
    <p>
      <em type="bold"> Davvesiida, čuovvovaš vuođđobiirret; </em>
    </p>
    <p>Dáigevuotna  Gihppovuotna (Giehppovuotna)/Dáččavággi/Dáibáravuotna</p>
    <p>0105   Dorskkášvuotna/Beahkkervuotna 0106   Davvesiida 0107   Idjavuotna 0108   Irgevuotna/Áttamvuotna  Lagesvuonbahta/Gussanjárga 0110   Šeste (Čiesti)/Godviknes <em type="bold"> </em> Váttesbákt-seaibbuš  Gappatvárri  Eretoaivvit  Vuonjalráššá </p>
    <p>
      <em type="bold"> Gáŋgaviika, olles gielda </em>
    </p>
    <p>
      <em type="bold"> Deatnu, olles gielda </em>
    </p>
    <p>
      <em type="bold"> Unjárga, olles gielda </em>
    </p>
    <p><em type="bold"> Mátta-Várjjat, čuovvovaš vuođđobiirret; </em> Buođgáibeaski </p>
    <p>0102   Reais(a)vuonna  Spurvnes /Sállam 0104    Njávdám   Lávvonjárga   Juranjohka   Ruovdevuonna    Vuorjám(johka)   Čoalbmejávri   Máiddet/Skrotnes  Bajit Báhcceveadji</p>
    <p>
      <em type="bold"> Romsa, čuovvovaš vuođđobiirret; </em>
    </p>
    <p>Čie(k)ŋalluokta</p>
    <p>Leaibedievvá  Moskaluokta  Moskavuovdi  Rivnnje/Vuotnasiida  Suortu (davit/siskit)  Várpenjárga  Su(o)rgomohkki  Guohcavuopmi  Ullsfjordmoane</p>
    <p>
      <em type="bold"> Skánit, olles suohkan </em>
    </p>
    <p>Rivttát, olles suohkan</p>
    <p><em type="bold"> Loabát, olles suohkan </em>Dasa lassin gullet sámit Sáččás, muđui Leaŋgaviika suohkanis, oarjelsámiguovllus ja Sárrenjárgga gilis Davvenjárggas Sámedikki ealáhusdoarjjaortnegiid geográfalaš doaibmaguvlui. Dát guovllut eai leat dattetge mielde statistihkkavuođus. Ghč. čállosa 1.3 čuoggá, ja dán čuoggá álgočállosa. </p>
    <p>
      <em type="bold">2.2. Geográfalaš doaibmaguovllu rievdadusat j. 1976-2012 </em>
    </p>
    <p>Geográfalaš doaibmaguovlu lea ásaheame jagi 1976 rájes rievdaduvvon čieža geardde. Dat lea dahkkon nu ahte leat váldán mielde a) olles suohkana, b) osiid suohkanis, c) viiddidan guovllu suohkaniin mat gullet guovllu siskkobeallái, dehe d) visot guovllut leat váldon mielde suohkaniin mat juo ovdalaččas gulle guovllu siskkobeallái.</p>
    <p>Tabeallas, boahtte siiddus, oainnát makkár rievdadusat leat čađahuvvon guđege jagis. Suohkannamat, main ii leat mearkkašupmi, máksá ahte olles suohkan lea mielde. Čilgehusaid mearkkašumiide gávnnat tabealla vulobealde.</p>
    <p>
      <em type="bold">2.3.  Regiuvdnajuohku fylkkaid mielde </em>
    </p>
    <p>Muhtun logut sámiide guoskevaš statistihkas leat beare smávvat ja eai leat dohkálaččat almmuhit suohkandási dieđuid. Molssaeaktun vai sáhttá almmuhit suohkan- ja fylkkadási dieđuid leat danne ráhkadan regionáliserejuvvon juogu <em type="italic">SED-guvlui</em> ja <em type="italic">Guovlluide muđui</em> mat leat fylkkaid mielde. Das vulobealde oainnát juoguid. Suohkanat mat dušše <em type="italic">belohahkii</em> gullet SED<em type="italic">-</em>guvlui leat merkejuvvon <em type="italic">SED</em> oppalašgeahčastagas SED-guovlluid birra, ja * dain geahčastagain mat leat <em type="italic">Guovllut muđui</em> birra. </p>
    <p><em type="bold">Lulli-/Gaska-Romsa, SED </em>1902 Romsa, SED 1913 Skánit 1919 Rivttát 1920 Loabát 1923 Siellat 1925 Ráisavuotna, SED 1933 Báhccavuotna </p>
    <p><em type="bold">Lulli-/Gaska-Romsa, Guovllut muđui </em>1901 Hárstad 1902 Romsa * 1911 Giehtavuotna 1915 Bjarkøy 1917 Ivvár-stáđii 1922 Beardu 1924 Málatvuopmi 1925 Ráisavuotna * 1926 Divrrát 1927 Ránáidsuolu 1928 Doasku 1929 Birgi 1931 Leaŋgaviika </p>
    <p><em type="bold">Davvi Nordlánda, SED </em>1805 Nárviika, SED 1849 Hábmer, SED 1850 Divtasvuodna 1853 Evenášši, SED </p>
    <p><em type="bold">Davvi Nordlánda, Guovllut muđui </em>1804 Bådåddjo 1805 Nárviika * 1837 Meløy 1838 Oarjelij Bájddár 1839 Bájddár 1840 Sálát 1841 Fuosku 1845 Oarjjelij Foalda 1848 Stájgo 1849 Hábmer * 1851 Lodegii 1852 Dieldanuorri 1853 Evenášši* 1854 Bálát 1856 Røst 1857 Værøy 1859 Flakstad 1860 Vestvågøy 1865 Voagat 1866 Ulpi 1867 Bievák 1868 Øksnes 1870 Suorta 1871 Ándasuolu 1874 Moskenes </p>
    <p>
      <em type="bold">2.4.  Válgabiirret mat adnojuvvojit Sámediggeválggas Norggas  </em>
    </p>
    <p>Sámedikki vuosttaš viđa válggain Norggas lei riika juhkkojuvvon 13 válgabiirriide. Jagi 2009 válgga rájes leat biirret unniduvvon 7 biirii.</p>
    <p>Dás vulobealde gávnnat dieđuid das makkár suohkanat ja/dehe fylkkat gullet dan iešguđege válgabiirii. Buot suohkanat mat ollásiidda dehe belohahkii gullet SEDguvlui leat merkejuvvon finju bustávaiguin (<em type="italic">kursiv</em>). Suohkanat mat dušše belohahkii gullet dan guvlui leat dasa lassin vel merkejuvvon ná *. Dan vihtta biirres, gosa gullet SED-suohkanat, lea maid ruođuid ( ) sisa merkejuvvon galle suohkana dat leat dan válgabiirres.  </p>
    <p><em type="bold">1. Nuorta válgabiire  </em><em type="italic">Mátta-Várjjat*</em>, <em type="italic">Unjárga</em>, Čáhcesuolu, Várggáid, Báhcavuotna, <em type="italic">Deatnu</em>, Bearalváhki, <em type="italic">Davvesiida*</em> ja <em type="italic">Gáŋgaviika</em> Finnmárkku fylkkas (5:9s) </p>
    <p><em type="bold">2. Ávjovári válgabiire  </em><em type="italic">Kárášjohka, Guovdageaidnu ja Porsáŋgu </em>Finnmárkku fylkkas (3:3s)<em type="italic"> </em></p>
    <p><em type="bold">3. Davvi válgabiire </em><em type="italic">Davvenjárga*, Muosát*, Fálesnuorri</em>, Hámmerfeasta, <em type="italic">Áltá*</em>, Ákŋoluokta ja <em type="italic">Láhppi</em> <em type="italic">Finnmárkku fylkkas ja </em>Skiervá, <em type="italic">Návuotna</em> ja Ráisa <em type="italic">Romssa fylkkas </em>(6:10s) </p>
    <p><em type="bold">4. Gáisi válgabiire </em><em type="italic">Gaivuotna, Omasvuotna, Ivgu</em>, Gálsa, <em type="italic">Romsa*</em>, Báhccavuotna, Málatvuopmi, Beardu, Leaŋgaviika, Birgi, Doasku, Ránáidsuolu og <em type="italic">Ráisavuotna*</em> Romssa fylkkas (5:13s) </p>
    <p><em type="bold">5. Viesttirmearra válgabiire </em>Divrrát, Siellat, <em type="italic">Loabát, Rivttát, Skánit</em>, Ivvár-stáđit, Hárstad, Bjarkøy, Giehtavuotna Romssa fylkkas ja suohkanat gitta Sálád, Bájddár og Meløy rádjái ja davás Nordlándda fylkii [guoská maid <em type="italic">Evenáššái*, Divtasvutnii, Hábmerii*, Nárviikii*</em>] (7: 38s) </p>
    <p><em type="bold">6. Oarjelsámi válgabiire  </em>Suohkanat Ruovadas ja Raavtas ja lulás Nordlándda fylkkas, Davvi-Trøndelága ja Lulli-Trøndelága fylkkat, Surnadal, Rindal ja Sunndal suohkanat Møre- ja Romsdal fylkkas ja Engerdal, Rendalen, Os, Tolga, Tynset ja Folldal suohkanat Hedemárkku fylkkas </p>
    <p><em type="bold">7. Lulli-Norgga válgabiire </em> Dat suohkanat Møre ja Romsdalas ja Hedemárkku fylkkain mat eai gula 6. válgabiirii, ja Sogn og Fjordane, Hordaland, Rogaland, Vest-Agder, Aust-Agder, Telemárkku, Buskerud, Vestfold, Akershus, Østfold, Oppland ja Osl </p>
  </body>
</document>
