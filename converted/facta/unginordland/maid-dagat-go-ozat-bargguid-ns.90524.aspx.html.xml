<document xml:lang="sme" id="no_id"><header><title/><genre code="facta"/><author><unknown/></author><wordcount>767</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/></multilingual><origFileName>http://www.unginordland.no/infonuorra-2/davvisamegiella/bargu/maid-dagat-go-ozat-bargguid-ns.90524.aspx</origFileName><parallel_text xml:lang="smj" location="atsalvis.90581.aspx.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Maid dagat go ozat bargguid? - ns - Nordland fylkeskommune</p>
<list><p type="listitem" xml:lang="nob">Nfk.no</p>
<p type="listitem" xml:lang="nob">Intranett</p>
<p type="listitem" xml:lang="nob">Større skrift</p>
<p type="listitem" xml:lang="nob">Lytt til tekst</p>
</list><list><p type="listitem" xml:lang="nob">Forside</p>
<p type="listitem" xml:lang="nob">Norsk <list><p type="listitem" xml:lang="nob">Rettigheter</p>
<p type="listitem">Duodje</p>
<p type="listitem" xml:lang="nob">Samisk religion</p>
<p type="listitem" xml:lang="nob">Kultur</p>
<p type="listitem" xml:lang="nob">Samisk mat</p>
<p type="listitem" xml:lang="nob">Samiske klær</p>
<p type="listitem" xml:lang="nob">Kjente samer</p>
</list></p>
<p type="listitem">Julevsámegiella <list><p type="listitem">Barggo</p>
<p type="listitem">Julevsámegiella</p>
<p type="listitem">Kultuvrra &amp; asstoájgge</p>
<p type="listitem">Riektá</p>
<p type="listitem" xml:lang="nob">Stipennda</p>
<p type="listitem">Varresvuohta</p>
</list></p>
<p type="listitem" xml:lang="nob">Åarjelsaemiengïele <list><p type="listitem" xml:lang="nob">Barkoe</p>
<p type="listitem">Kultuvre &amp; eejehtimmie</p>
<p type="listitem">Reaktah</p>
<p type="listitem" xml:lang="nob">Staarne</p>
<p type="listitem">Ööhpehtimmie</p>
</list></p>
<p type="listitem">Davvisámegiella <list><p type="listitem">Sámigiella</p>
<p type="listitem">Bargu</p>
<p type="listitem">Dearvvšvuohta</p>
<p type="listitem">Stipeanda</p>
<p type="listitem">Kultuvra &amp; asttuáigi</p>
<p type="listitem">Oahppu</p>
<p type="listitem">Vuoigatvođat</p>
</list></p>
</list><list><p type="listitem">Infonuorra</p>
<p type="listitem">Davvisámegiella</p>
<p type="listitem">Bargu</p>
</list><p type="title">Maid dagat go ozat bargguid? - ns</p>
<p>Lea dehálaš ovdanbuktit čorges ja albma ohcama ja CVa. Bargoaddi oažžu dalle buori gova dus, ja dađis oaidná don leat čorges ja albma olmmoš.</p>
<p>Ohcan ja CV ovdamearkkat fertejit heivehuvvot daid bargguide gosa ozat. Jus ozat bargguide gos gáibiduvvo hutkáivuohta nugo ovdamearkkadihtii rássečiŋaheaddji dahje grafálaš hábmejeaddji dalle sáhtat čállit veahá erenoamáš ja ivdnás ohcama dan ektui go ozat kantuvra- dahje buvdabargguide. Mo dál de hápmežat de galgá aŋkke leat álki lohkat ja gávdnat dieđuid ohcamis ja CV:as.</p>
<p xml:lang="nob"><em type="italic">RÁVVADAGAT MO GALGÁ ČÁLLIT OHCAMA </em> </p>
<p>Ohcama sáhttá hábmet guovttelahkai: 1) Ohcan gos boahta ovdán oahppo- ja bargoduogáš lea heivvolaš jus ii leat nu guhkes ráidu oahppo- ja bargoduogážis. 2) Ohcan gos dus velá lea CV mielde. CV lea sierra siidu mii čájeha oahppo- ja bargoduogáža. Dá lea ovdamearka ohcamii ja CV:ii. · Čále oanehaččat ja aiddolaččat. Jus nákcet čállit ohcama ovtta mášiidnačállon A4-siidui de evttohivččen dan. · Čále justa makkár virggi ozat. · Čále ođđa ohcama mii lea heivehuvvon daid iešguđetge bargoaddide. · Čále álo eará ohcama mii lea heivehuvvon juohke bargosadjái gosa ozat. · Geavat Báhppára ja konfuluhta mas ii leat fitnodatnamma/ -logo. · Doaimmat sáddet mearreduvvon áigái.</p>
<p><em type="italic">Referánssat: </em>Ohcan nannejuvvo jus dus leat čujuhusat referánssaide. Referánssat leat olbmot geat sáhttet addit eambbo dieđuid du bargomáhttuid birra. Dás sáhtat geavahit otná ja ovddeš bargohoavddaid</p>
<p><em type="italic">Mielddus: </em>Sáddes vela máŋgosa duođaštusain ja maiddái CVas, muhto gáržžit vai eai šatta menddo ollu báhppárat! Váldde dušše duođaštusaid mat gáibiduvvojit. Máŋgii deattuhit ovvdalgihtii ahte ii galgga sáddet buot báhppáriid ja dalle ii galgga dahkat dan. Bargoaddi sáhttá hálidit ahte don galggat sáddet bargogeahččaleamiid muhtin bargguide. Jus eahppidat maid galggat sáddet oktan ohcamiin, de riŋges ja jearral!  </p>
<p>Lohkal ohcama ja geahča gávdnojit go čállin dahje eará meattáhusat ovdal go sáddet ohcama bargosadjái.</p>
<p xml:lang="nob"><em type="italic">OHCAMA SISDOALUS GALGÁ LEAT </em> </p>
<p>· Du namma · Adreassa ja telefuvdna nummar · Áigodat · Vuostáiváldi námma ja adreassa · Bajilčálla. Čujuhus gáldui ja oktavuhtii. · Iežat duogáš: Dá lea ovdamearka ohcamuššii ja sierra CV-ii masa lea biddjon ollislážžat dieđut oahppo- ja bargoduogážiid birra. Ohcamis ovdanbuvttat dušše daid deháleamos áššiid CV:as mat gusket virgái, ja maiddái vásáhusaid mat eai boađe ovdan CV:as. Jus it bija CV mielde ohcamii de fertet vuđolaččat duođaštit bargguid, skuvllaid, kurssaid ja eará máhtolašvuođaid. · Vuođustus ohcamii: Dása čálát man gelddolaš bargu lea dutnje ja manne don heivet virgái (iežat máhttuid). Namut ovddeš bargguid maid geavhat ággan manin don heivet dán bargui. · Referánssat: Geavat bargoaddiid dahje oahpheaddjiid geat dovdet du bures ja sáhttet muitalit du iešvuođaid birra. Vállje referánssaid geain dus leat buorre oktavuohta! Referánssaid sáhtat maiddái čállit CV:ii. Dalle sáhtat čállit ohcamii referánssaid geat sáhttet muiltalit du máhttuvuođa justa dán bargui masa ozat. · Vuollaičálá · Mielddus – Čále galle mildosa dus leat, ja čále makkár mildosat dus leat (ovdamearkkadihtii bargoduođaštusat, oahppoduođaštusat ja bargogeahččaleamit).</p>
<p xml:lang="nob"><em type="italic">OHCAN EVTTOHUS </em> </p>
<p>Eva Hansen Eventyrveien 2 8600 Mo i Rana Tlf.: 88 00 00 00 24. beaivve cuoŋománus 2000</p>
<p xml:lang="nob">Nárviiká mánáidskuvla v/ rektor Alfred Solness 8500 Narviika</p>
<p>OHCAN OAHPAHEADDJI VIRGÁI Čujuhan ohcama almmuhussi ”Fremoveris” 14. beaivve cuoŋománus 2004. Giitán gelddolaš ságastallama rektor Alfred Solsnessan, ja hálidan ohcat dán almmuhuvvon oahpaheaddji virgái. Lean bargan oahpaheaddjin Bergenis, Aag mánáidskuvllas 1998 rájis. Lean eanemusat oahpahan luonddu- ja birassuorggis, eŋgálasgielas, valáštallamis ja musihkas. Mun leamaš Mo I Rana mánáidskuvllas olles virggis 2001 čávčča rajis. Dán áigodagas ledjen mun luohkkáoahpaheaddjin guovtti luohkás. Dieđuid ja duođaštusaid gávdnabehtet mu CVas mii lea mielddusin dán ohcamis. Mun lean čuvvon Nárviika mánáidskuvlla huksema miellagiddevaččat ja hálidivččen oahpahit dákkáraš skuvllas gos leat váldán atnui ođđa oahppofálaldagaid. Hálidivččen fas máhccat mánnávuođa báikái Nárvikii lagabui bearraša, maŋŋa hávskás jagiid Ranas. Hálidan maiddái oasálastit ođđasit Narviika rikkes valáštallan- ja musihkkaeallimin.</p>
<p>Referánssat 1. Rektor Hans Johnsen, Mo mánáidskuvla, telefuvdna 10 00 00 00. 2. Allagohcci Halvor Endresen, Aag mánáidskuvla, telefuvdna 30 00 00 00. Dearvuođaiguin Eva Hansenis Mildusat: 8</p>
<list><p type="listitem">RSS</p>
<p type="listitem" xml:lang="nob">Share on print   Skriv ut</p>
<p type="listitem" xml:lang="nob">Share on twitter   Del på Twitter</p>
<p type="listitem" xml:lang="nob">Share on facebook   Del på Facebook</p>
</list><p xml:lang="nob">Redaktør: Geir Johnsen | Webansvarlig: Håvard Vognild | CMS/Webdesign: ACOS</p>
</body></document>