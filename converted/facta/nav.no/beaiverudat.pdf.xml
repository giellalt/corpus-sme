<document xml:lang="sme" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>NAV</publisher></publication></publChannel><wordcount>4462</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual/><origFileName>http://www.nav.no/binary/201337/file?download=true</origFileName><metadata><uncomplete/></metadata><version>XSLtemplate $Revision: 31551 $; file-specific xsl  Revision; common.xsl  $Revision: 154948 $; </version></header><body><p><em type="bold">Beaiveruđat         </em></p>
<p>// Beaiveruđat</p>
<p><em type="bold">Sisdoallu</em> </p>
<p xml:lang="deu">SIIDU</p>
<p xml:lang="vep">#</p>
<p xml:lang="deu">OZA BARGGU</p>
<p xml:lang="deu">BEAIVERUHTAORTNEGA ULBMIL</p>
<p xml:lang="deu">GII SÁHTTÁ OAŽŽUT BEAIVERUĐAID?</p>
<p>VÁLDOEAVTTUT Bargoáiggi geahpideapmi Gáibádus unnimus dietnasii Duohta bargoohcci Registreren bargoohccin Oahpu ja beaiveruđaid birra Olgoriikkas leat</p>
<p>MAN OLLU BEAIVERUĐAID DON OAČČUT? Graderejuvvon beaiveruđat Mánáidlasáhus Luopmolasáhus Máksin</p>
<p>EARÁT GEAIN SÁHTTÁ LEAT RIEKTI BEAIVERUĐAIDE Iešálggaheaddji Bargguheapmin reastaluvvama geažil Permitterejuvvon</p>
<p>NÁ OVDDIDAT BEAIVERUĐAID GÁIBÁDUSA Dárbbašlaš mildosat beaiveruđaid gáibádussii Eará dokumeanttat maid sáhttá dárbu bidjat fárrui Vuordinbeaivvit Čálalaš diehtu mearrádusa birra Mearrádusa váidin</p>
<p>MAN GUHKÁ SÁHTÁT OAŽŽUT BEAIVERUĐAID? Sierranjuolggadusat muhtin joavkkuide</p>
<p>DIEĐIHANGEATNEGASVUOHTA Dieđihangoarta interneahtas dahje báberhámis Deavdin Boahtingeatnegasvuohta Jus galggat vuolgit mátkkoštit Jus fárret</p>
<p>BOASTTU DAHJE VÁILEVAŠ DIEĐUT Hilgun ja politiijaide váidin NAV dárkkistanbargu</p>
<p>DON SÁHTÁT MASSIT BEAIVERUĐAIDE RIEVTTI Dus ii leat riekti beaiveruđaide áigodagain go don Gaskaboddosaš massin beaiveruđaid rievttis</p>
<p xml:lang="smn">MII DÁHPÁHUVVÁ JUS DU DOARJJAÁIGODAT GASKKALDUVVÁ?</p>
<p xml:lang="vep">SÁTNEČILGEHUSAT</p>
<p xml:lang="vep">4.</p>
<p xml:lang="vep">4.</p>
<p xml:lang="vep">4.</p>
<p xml:lang="vep">4.</p>
<p xml:lang="vep">5.</p>
<p xml:lang="vep">5.</p>
<p xml:lang="vep">8.</p>
<p xml:lang="vep">9.</p>
<p xml:lang="vep">9.</p>
<p xml:lang="vep">12.</p>
<p xml:lang="vep">12.</p>
<p xml:lang="vep">14.</p>
<p xml:lang="vep">14.</p>
<p>NAV bidjá vuođđun ahte dutnje gii vuostáiválddát beaiveruđaid lea dán skovi sisdoallu oahpis. Váldde vára das, geavat dan ja váldde oktavuođa NAV:in go lea eahpádus iežat vuoigatvuođaid ja geatnegasvuođaid birra.</p>
<p>// Beaiveruđat</p>
<p xml:lang="deu"><em type="bold">OZA BARGGU</em> </p>
<p>Eaktuduvvo ahte lea aktiiva bargoohcci jus galgá leat riekti beaiveruđaide. Lea dehálaš ahte leat aktiiva boahtit fas bargui nu jođánit go vejolaš jus šattat bargguheapmin. NAV interneahttasiidduin <em type="bold">www.nav.no</em>, gávnnat ođđaseamos bajilgova rabas virggiin mat gávdnojit miehtá riikkas, ja obbalaš dieđuid beaiveruhtaortnega birra. </p>
<p>Eanet dieđuid sáhtát maid oažžut go riŋget NAV bálvalusguovddážii, tlf. 800 33 166. Bálvalus lea rabas buot árgabeivviid dii. 8 rájes dii. 18 rádjái. Bálvalustelefovdna lea nuvttá, muhto mátketelefovnnaide leat sierra máksinmearit.</p>
<p xml:lang="deu"><em type="bold">BEAIVERUHTAORTNEGA ULBMIL</em> </p>
<p>Beaiveruhtaortnegis leat guokte ulbmila:<em type="bold">• </em>Beaiveruđat leat belohahkii buhtadussan massojuvvon       bargodietnasii. Bargguhemiide dakko bokte       sihkkarastojuvvo dienas dan botta go geahččalit gávdnat       ođđa barggu.<em type="bold">• </em>Beaiveruhtaortnet galgá movttiidahttit ohcat ja bisuhit       barggu. Doarjjadássi lea danin vuollelis go ovdalaš       dienas, ja doarjjaáigodat lea ráddjejuvvon. </p>
<p xml:lang="deu"><em type="bold">GII SÁHTTÁ OAŽŽUT BEAIVERUĐAID?</em> </p>
<p>Eanas bargiin, geat leat massán bargodietnasa bargguhisvuođa geažil, lea riekti beaiveruđaide.</p>
<p xml:lang="vep"><em type="bold">VÁLDOEAVTTUT</em> </p>
<p><em type="bold">Bargoáiggi geahpideapmi</em> </p>
<p>Dus ferte bargoáigi leat geahpiduvvon unnimusat 50  proseanttain. Jus leat permitterejuvvon, de ferte du  bargoáigi leat geahpiduvvon unnimusat 40 proseanttain.</p>
<p><em type="bold">Gáibádus unnimus dietnasii</em> </p>
<p>Fertet ovdalaš jagiid vuostáiváldán bargodietnasa bargin dahje luođabargin. Dutnje ferte leat máksojuvvon</p>
<p>bargodienas mii lea unnimusat 1,5 geardde álbmotoaju vuođđosupmi (G) maŋemus loahpahuvvon kaleanddarjagis (diibmá), dahje unnimusat 3 G golbma maŋemus  kaleanddarjagis. Vuođđosubmi rievdaduvvo dábálaččat  oktii jahkái (miessemánu 1.b. 2009:s lea submi kr 72 881). Dietnasat mat dán oktavuođas eai adnojuvvo leat bargodienasin:<em type="bold">•</em>Álbmotoadjoaddosat.<em type="bold">•</em>Bálká bargomárkandoaibmabijuin (earret bálkádoarjja ja       bálká bargomárkanfitnodagain).<em type="bold">•</em>Iešheanalis ealáhusdienas. Persovnnat badjel 64 jagi      sáhttet vissis eavttuid vuođul oažžut dohkkehuvvot dákkár      dietnasa. </p>
<p>Okta ja seamma bargodienas addá dušše rievtti beaiveruđaide ovtta olles doarjjaáigodahkii, dm. 52 dahje 104 vahkkui. Dat mearkkaša ahte jus vuostáiválddát beaiveruđaid olles doarjjaáigodahkii, de seamma  bargodietnasiin ii leat riekti ođđa doarjjaáigodahkii, vaikko dienas máksojuvvui golbma maŋemus kaleanddarjagis.</p>
<p>Sis geat aitto leat geargan geatnegahtton soahtebálvalusas, geat leat unnimusat leamašan bálvalusas golbma mánu dan maŋemus 12 mánus, lea riekti oažžut beaiveruđaid gitta 26 vahkkui, beroškeahttá das mot ovddeš bargodienas lea.</p>
<p>Oadjo- ja bargoáigodagat eará EEO-riikkain sáhttet vissis eavttuid vuođul addit rievtti beaiveruđaide Norggas, geahča dieđuid EEO-riikkaid bargguhisvuođa addosiid birra NAV’ interneahttasiidduin <em type="bold">www.nav.no</em>. </p>
<p><em type="bold">Duohta bargoohcci</em> </p>
<p>Don fertet<em type="bold">•</em>eat bargonávccalaš.<em type="bold">•</em>leat olámuttos ja jođán sáhttit árvvoštallat bargo- ja      doaibmabidjofálaldagaid, ja sáhttit álgit jođánit.       Fertet almmuhit čujuhusa gos leat, nu ahte NAV’      čálalaš jearaldagat ollejit dutnje. Jus dus lea mánná gii      dárbbaša bearráigeahču, de fertet jođánit sáhttit ordnestit      bearráigeahču.<em type="bold">•</em>dábálaččat leat mielas váldit juohkelágan barggu vaikko      gos Norggas. It sáhte bidjat gáibádusaid bargobáikái dahje      bargomállii, nu ahte šaddá váttisin gávdnat barggu.<em type="bold">•</em>dábálaččat leat mielas barget ollesáiggi. Jus dus lea      oasseáiggebargu, de fertet leat mielas das heaitit go      vuostáiváldit ollesáiggi (eanet) bargofálaldaga.<em type="bold">•</em>ieš aktiivvalaččat ohcat barggu. NAV sáhttá gáibidit ahte      duođaštat šihttojuvvon bargoohcandoaimmaid. </p>
<p xml:lang="vep"><em type="bold">   //</em> </p>
<p><em type="bold">Registreren bargoohccin</em> </p>
<p>Fertet leat registrerejuvvon bargoohccin NAV:s, ja  sáddet dieđihangoartta juohke 14. beaivvi (loga eambbo dieđihangoartta birra 9. siiddus).</p>
<p><em type="bold">Oahpu ja beaiveruđaid birra</em> </p>
<p xml:lang="deu"><em type="bold">EARÁT GEAIN SÁHTTÁ LEAT RIEKTI BEAIVERUĐAIDE</em> </p>
<p><em type="bold">Iešálggaheaddji</em> </p>
<p>Váldonjuolggadussan lea ahte dus ii leat riekti beaiveruđaide jus leat skuvlaoahppi dahje studeanta. Privatisttat ja earát geat váldet oahpu nu ahte eai čuovo oahpaheami,  buohtalastojuvvojit eará skuvlaohppiiguin/studeanttaiguin. Váldonjuolggadusas gávdnojit muhtin spiehkasteamit, ee. persovnnaide geat<em type="bold">•</em>oassálastet kurssaide maid NAV lágida dahje ovttasbarggus       NAV:in.<em type="bold">•</em>váldet oanehis ollesáigge oahpu mii bistá eanemusat       golbma mánu.<em type="bold">•</em>dušše oassálastet oahpaheapmái dábálaš bargoáiggi       olggobealde (eahkediid/vahkkoloahpaid), go       oahppoprogrešuvdna lea geahpiduvvon unnimusat 50       proseanttain dábálaš ollesáiggeoahpu ektui.<em type="bold">•</em>oassálastet suohkanlaš dássevuđot dárogieloahpaheapmái       sisafárrejeaddji rávisolbmuide gitta jahkái.<em type="bold">•</em>oassálastet oahpásnuvvanprográmmii oahpásnuvvanortnega       lága vuođul aitto boahtán sisafárrejeddjiide. </p>
<p>Jus oaivvildat ahte spiehkasteamit fátmmastit du, ja háliidat bisuhit beaiveruđaid seammás go válddát oahpu, de ferte earenoamážit ohcat dan sierra skovis NAV 04-06.05.Dát guoská maiddái jus oahppu álggahuvvui ovdal go šaddet ollásii dahje belohahkii bargguheapmin. Dalle gusket  maiddái earenoamáš njuolggadusat mat gullet geahpiduvvon oahppoprogrešuvnna gáibádussii. Váldde oktavuođa NAV:in vai oažžut lagabut dieđuid beaiveruđaid ja oahpu birra.</p>
<p><em type="bold">Olgoriikkas leat</em> </p>
<p>Fertet orrut dahje leat Norggas. Spiehkasteapmi: Áibbas bargguhis EEO- riikka stáhtaboargárat sáhttet ovddidit čálalaš gáibádusa ahte beassat bisuhit beaiveruđaid gitta  golmma mánnui dan botta go ohcet barggu eará EEO-riikkas. Geahča dieđuid EEO-riikkaid bargguhisvuođa addosiid birra NAV’ interneahttasiidduin<em type="bold"> www.nav.no</em>. Earenoamáš  njuolggadusat  gustojit go leat Svalbardas. Váldde oktavuođa NAV:in ovdal vuolgima. </p>
<p>Háliidat go álggahit iežat doaimma ja ain vuostáiváldit beaiveruđaid, de fertet ovddidit sierra čálalaš gáibádusa dan birra. Dohkkehuvvon gávpeplánain sáhtát bisuhit beaiveruđaid gitta guđa mánnui dan botta go álggahat fitnodaga, ja gitta golmma mánnui maŋŋel go leat boahtán johtui. Eanet dieđuid oaččut go válddát oktavuođa iežat NAV- kantuvrrain.</p>
<p><em type="bold">Bargguheapmin reastaluvvama geažil</em> </p>
<p>Jus ozat máksima Bálkádáhkidanfoanddas reastaluvvama álggaheami geažil, de sáhtát go leat lihccojuvvon ohcat ovdamávssu bálkádáhkidanfoanddas NAV beaiveruhtaortnega bokte. Bálkádáhkidanfoandda máksimat ovttastahttojuvvojit juo máksojuvvot beaiveruđaiguin. Loga eanet  bálkádáhkidanortnega birra NAV’ interneahttasiidduin  <em type="bold">www.nav.no</em>. </p>
<p><em type="bold">Permitterejuvvon</em> </p>
<p>Permitterejuvvon olbmot sáhttet oažžut beaiveruđaid gitta 52 vahkkui 18 – mánnosaš áigodaga siskkobealde.  Permitteremii ferte sivvan leat váilevaš bargu dahje eará dilálašvuođat maidda bargoaddi ii sáhte váikkuhit.  Váldonjuolggadussan lea ahte permitterejuvvon  olbmuin almmolaš doaimmas ja kulturásahusain mat ožžot ollu almmolaš doarjaga ii dábálaččat leat riekti beaiveruđaide (spiehkasteamit: buollimat, lihkohisvuođat, luonddudilálašvuođat dahje eará vuordemeahttun dáhpáhusat).</p>
<p>Eanet dieđuid beaiveruđaid birra permitteremiin gávnnat NAV’ interneahttasiidduin <em type="bold">www.nav.no. </em></p>
<p xml:lang="deu"><em type="bold">NÁ OVDDIDAT BEAIVERUĐAID GÁIBÁDUSA</em> </p>
<p>Álggos fertet iežat registreret bargoohccin interneahttasiidduin <em type="bold">www.nav.no </em> dahje iežat báikkálaš NAV-kantuvrras. Go leat </p>
<p>registreren iežat, de sáhtát ovddidit beaiveruđaid gáibádusa. Gáibádusskovi gávnnat NAV’ interneahttasiidduin<em type="bold">  www.nav.no</em>. Skovi sáhtát maiddái oažžut iežat báikkálaš </p>
<p>NAV-kantuvrras, mii sáhttá veahkehit du deavdimiin.</p>
<p>// Beaiveruđat</p>
<p>Beaiveruđat sáhttet áramusat máksojuvvot dan beaivvi rájes go ovddidat gáibádusa (beaivi goas registreret iežat bargoohccin, dábálaččat adnojuvvo leat gáibádusa dáhtonin).</p>
<p><em type="bold">Dárbbašlaš mildosat beaiveruđaid gáibádussii</em> </p>
<p><em type="bold">Eará dokumeanttat maid sáhttá dárbu bidjat fárrui•</em>Dutnje geas lea fuollaovddasvástádus dahje       máksingeatnegasvuohta: Riegádanateastta dahje       orrunbáikki duođaštus mánáide vuollel 18 jagi geaid don       fuolahat/geaidda dus lea máksingeatnegasvuohta. Fertet       buktit skovi E-302 go gáibidat mánáidlasáhusa mánáide       geat orrot eará EEO-riikkas.<em type="bold">•</em>Dutnje gii it leat Norgga stáhtaboargár: Orrun- ja       bargolohpi.<em type="bold">•</em>Dutnje gii leat permitterejuvvon: Permitterendiehtu mii       almmuha permitterensiva, permitterenáigodaga ja makkár       beivviid bargoaddis leat láhkageatnegahtton       bálkágeatnegasvuohta.<em type="bold">•</em>Go reastaluvvamis ohcá ovdamávssu beaiveruđain:  Reastaluvvanálggaheami duođašteapmi oapmehálddašeaddjis fertet ovdanbiddjojuvvot, vejolaččat máŋggus rievttálaš diggemearrádusas. Fertet deavdit ja ovdanbidjat skovi <span type="quote" xml:lang="nob">“Egenerklæring – over-dragelse av lønnskrav ved konkurs”</span> (Iešcealkámuš – bálkágáibádusa badjelasváldin reastaluvvamis,  NAV 04-03.07) maid oaččut iežat báikkálaš  kantuvrras dahje gávnnat <em type="bold">www.nav.no</em>.<em type="bold">•</em>Go gáibida beaiveruđaid maŋŋel geatnegahtton  soahtebálvalusa/siviilabálvalusa: Bálvalusduođaštus. Ferte čielgasit boahtit ovdan goas bálvalusáigodat lea leamašan.<em type="bold">•</em>Dutnje gii guđa maŋemus mánus leat leamašan dahje leat skuvlaoahppi/studeanta: Duođašteapmi oahppobáikki almmolaš loahpahanbeaivi maŋemus čađahuvvon  loahpahahtti eksámenis, dahje duođaštus skuvllas dasa ahte don leat heaitán oahpus jus leat botken skuvlavázzima.<em type="bold">•</em>Dutnje gii leat oahpus/kurssas ohcanáiggis: Duođašteapmi ferte ovdanbiddjojuvvot, ja don fertet ohcat sierra skovis (NAV 04-06.05) bisuhit beaiveruđaid dan botta go válddát oahpu.<em type="bold">•</em>Dutnje gii vuostáiválddát loahppabuhtadusa bargoaddis: Máŋggus heaitinšiehtadusas mas ovdanboahtá  makkár áigodaga ovddas leat ožžon bálkká dahje  loahppabuhtadusa ollislaš submi, ja dieđut dan  birra man ollu du mánnobálká lei ovdal go heitet.<em type="bold">•</em>Dutnje gii leat bargan eará EO/EEO-riikkas, sáhttá leat áigeguovdil sáddet skovi E-301 dan riikkas gos don leat bargan.<em type="bold">•</em>Dutnje, badjel 64 jagi, gii ovddidat beaiveruhtagáibádusa ovdalaš ealáhusdietnasa vuođul: Máŋggus iešdieđáhusas, man livnnetkantuvra lea vuolláičállán ja steampilastán. <em type="bold">•</em>Dutnje gii leat leamašan mearas: Mearrajohtalusgirji/duođašteapmi maŋemus bargorehkegis. </p>
<p>Vai beaiveruđaid gáibádusa galgá sáhttit gieđahallat, de fertejit dát dokumeanttat biddjojuvvot mildosiin (ieš fertet fuolahit máŋgosiid):<em type="bold">•</em>Bargošiehtadus ja lihccun/loahppaateastta buot bargodilálašvuođain maŋemus guđa mánus. Jus dus ii leat leamašan bissovaš vahkkosaš bargoáiggi šiehtadus unnimusat guđa mánnui ovdal bargoáiggi geahpideami, de fertet duođaštit buot bargodilálašvuođaid maŋemus guoktenuppelohkái mánus. Jus dus ii leat leamašan bargu maŋemus guoktenuppelohkái mánus, de fertet duođaštit buot bargodilálašvuođaid maŋemus golbma loahpahuvvon kaleanddarjagis, jus fal dus iežat maŋemus bargodilálašvuođas ii leat leamašan bissovaš vahkkosaš bargoáigi unnimusat guđa mánnui. Jus dus ii leat  lihccun/loahppateastta, dahje dus lea vuoliduvvon bargoáigi dahje bargoáigi mii dávjá rievddada, de fertet bidjat mielde skovi <span type="quote" xml:lang="nob">“Bekreftelse på sluttårsak”</span> (Heaitinsiva duođašteapmi, NAV 04-08.33), maid gávnnat  interneahttasiidduin <em type="bold">www.nav.no</em> dahje oažžut dan iežat báikkálaš kantuvrras, maid bargoaddi lea deavdán ja vuolláičállán. </p>
<p>Dokumeanttain fertejit mielde dát dieđut:<em type="bold">•</em>Bargodilálašvuođa álgin- ja loahppadáhton.<em type="bold">•</em>Vahkkosaš bargoáigi. Jus bargoáigi rievddadii, de fertet        buktit duođaštusa mii čájeha man galle diimmu leat       bargan maŋemus 52. vahkus.<em type="bold">•</em>Heaitinsivva. Jus leat ieš cealkán eret molssaeaktun dasa       ahte lihccojuvvot geahpidemiid geažil, de ferte dát       dokumenterejuvvot.  <em type="bold">•</em>Eretcealkináigi.<em type="bold">•</em>Eretcealkima dáhton.<em type="bold">•</em>Dietnasis duođašteapmi. NAV viežžá dábálaččat        dienasdieđuid Vearroetáhtas. Diimmá dienas lea easkka      gávdnamis livnnetkantuvrras njukčamánu rájes jagi      maŋŋel.  Danin ferte bargodietnasa duođaštit earáládje      ođđajagimánus ja guovvamánus. Dákkár duođaštusaid      sáhttá geavahit:<em type="bold"> </em>1) Bargoaddi bálká- ja geassindieđut mas ovdanboahtá          juohkin Vearroetáhta dienaskodaid mielde.    2) Juovlamánu bálkálihppu. Dát ferte čájehit jagi ollislaš          máksojuvvon dietnasa,  ja mot dienas lea juhkkojuvvon          Vearroetáhta dienaskodaid mielde.    3) NAV jahkedieđut (álbmotoadjoaddosiid duođašteapmi). </p>
<p>// Beaiveruđat</p>
<p><em type="bold">Vuordinbeaivvit</em> </p>
<p>adopšuvnnas. Ovttaháve doarjja riegádahttimis ii gula  dasa. Iešheanalis ealáhusdienas sáhttá vissis eavttuid  vuođul váldojuvvot fárrui olbmuide badjel 64 jagi.</p>
<p>Don it oaččo beaiveruđaid golmma vuosttaš beaivvi ovddas maŋŋel go leat dieđihan iežat bargguheapmin ja dus ii leat šat gáibádus oažžut bálkká.</p>
<p>Dušše daid beivviid go buot eavttut leat devdojuvvon ahte lea riekti beaiveruđaide, adnojuvvojit leat vuordinbeaivin. Jus dus eai leat leamašan nu máŋga go golbma dakkár beaivvi vuosttaš golmma vahkus (ovdamearkka dihte barggu, luomu dahje buozanvuođa geažil), de fertet ovddidit ođđa gáibádusa.</p>
<p><em type="bold">Čálalaš diehtu mearrádusa birra</em> </p>
<p>Don oaččut čálalaš dieđu mearrádusa birra go NAV lea gieđahallan du beaiveruđaid gáibádusa, dábálaččat golmma vahku siste. Sáhttá váldit guhkit ággi jus lea earenoamáš ášši, dahje jus ferte viežžat eanet dieđuid.</p>
<p><em type="bold">Mearrádusa váidin</em> </p>
<p>Mearrádusa sáhtát váidit, jus oaivvildat ahte mearrádus lea boastut. Váidda galgá leat čálalaččat ja addojuvvot dahje sáddejuvvot NAV:i, mii maiddái sáhttá veahkehit du dan čállit. Vaikko váiddát, de fertet ain sáddet devdojuvvon dieđihangoartta (geahča 9.-12. siiddus dieđihangoartta birra). Jus váidda váldojuvvo vuhtii, de beaiveruđat maŋŋelgihtii máksojuvvojit dutnje dušše daid áigodagaid ovddas go leat leamašan registrerejuvvon duohta bargoohccin ja deavddát dábálaš eavttuid ahte lea riekti beaiveruđaide.</p>
<p>Váidináigemearri lea guhtta vahku dan beaivvi rájes go mearrádus bođii du poastakássii. Jus dus leat buorit ákkat váidit beare maŋŋit, de it dárbbaš beroštit dan áigemearis. Mieđihan- dahje hilgunmearrádus galgá álohii leat čálalaččat.</p>
<p><em type="bold">MAN OLLU BEAIVERUĐAID DON OAČČUT?</em> </p>
<p>Beaiveruđaid sturrodat meroštallojuvvo du beaiveruhtavuođu mielde. Beaiveruhtavuđđui gullá bargodienas ja vejolaš álbmotoadjoaddosat maid ožžot máksojuvvot maŋemus kaleanddarjagis dahje gaskamearálaččat golbma maŋemus jagi ovddas ovdal go ovddidit beaiveruđaid gáibádusa. Addosat sáhttet leat beaiveruđat bargguhisvuođas, buohcanruđat, fuolahusruđat, dikšoruđat, oahpahusruđat, áhpehisvuođaruđat dahje váhnenruđat riegádahttimis ja</p>
<p>Dietnasat 6 G badjel eai váldojuvvo mielde beaiveruhtavuđđui. Beaiveruđat dahket dál 2,4 promilla beaiveruhtavuođus ja máksojuvvojit viđa beaivái vahkkus. Dát dahká gaskamearálaččat 62,4 proseantta ovdalaš dietnasis ovdal vearu. Ovdamearka: Beaiveruhtavuođuin mii lea  kr 200 000 oažžu kr 480 beaivái.</p>
<p>Beaiveruđain lea vearrogeatnegasvuohta ja addá penšuvdnačuoggáid álbmotoajus. Váldonjuolggadussan lea ahte doarjjaáigodagas eai rievdaduvvo beaiveruđat.</p>
<p>Oadjo- ja bargoáigodagat eará EEO-riikkain sáhttet vissis eavttuid vuođul váldojuvvot mielde, geahča dieđuid NAV ruovttusiidduin <em type="bold">www.nav.no</em>. addosiid birra go EEO-riikkas lea barggu haga. </p>
<p>Beaiveruđat ja vejolaš mánáidlasáhus ii sáhte leat eambbo go 90 proseantta beaiveruhtavuođus.</p>
<p><em type="bold">Graderejuvvon beaiveruđat</em> </p>
<p>Jus don leat belohahkii barggu haga ja barggat 50 proseantta dahje unnit das mii dutnje lea mearriduvvon dábálaš  bargoáigin (geahča 14.siiddus), de sáhtát oažžut  (unniduvvon)beaiveruđaid. Máksu graderejuvvo daid  diimmuid ektui maid dieđihanáigodagas leat bargan.</p>
<p>Jus leat permitterejuvvon, de sáhtát oažžut graderejuvvon beaiveruđaid, jus barggat 60 proseantta dahje unnit das mii dutnje lea mearriduvvon dábálaš bargoáigin.</p>
<p>Beaiveruđat sáhttet maiddái graderejuvvot mearriduvvon  njuolggadusaid mielde jus leat belohahkii buohccindieđihuvvon, dahje vuostáiválddát  graderejuvvon penšuvnnaid/addosiid.</p>
<p><em type="bold">Mánáidlasáhus</em> </p>
<p>Jus fuolahat vuollel 18 jahkásaš mánáid, de oaččut kr 17 lasáhusa juohke mánás juohke beaivvi viđa beaivái vahkkus. Mánáidlasáhus máksojuvvo maiddái váhnemiidda geain lea máksingeatnegasvuohta. Jus goappeš váhnemat oažžuba beaiveruđaid, de lasáhus máksojuvvo dušše nubbái sudnos.</p>
<p>Earret soames spiehkastagaiguin, de lea dehálaš ahte mánná lea álbmotoaju miellahttun, ja orru Norggas.</p>
<p xml:lang="vep"><em type="bold">   //</em> </p>
<p><em type="bold">Luopmolasáhus</em> </p>
<p>Don oaččut luopmolasáhusa jus kaleanddarjagis  vuostáiválddát beaiveruđaid eambbo go gávcci vahkku. Lasáhus lea 9,5% brutto beaiveruđain ja máksojuvvo dábálaččat ođđajagimánu/guovvamánu molsašumis jagi maŋŋel gártadanjagi. Dát lea fámus vaikko beaiveruhtaáigodat loahpahuvvo árabut.</p>
<p><em type="bold">Máksin</em> </p>
<p>Beaiveruđat máksojuvvojit báŋkku dahje poastta bokte. Máksojuvvo maŋŋelgihtii sáddejuvvon dieđihangoartta vuođul juohke 14. beaivvi. Jus dieđihangoarta lea riekta  devdojuvvon, ja sáddejuvvon rievttes áigái, de máksin  dahkkojuvvo guđa beaivvis guoktenuppelohkái beaivái maŋŋel go dieđihangoarta lea sáddejuvvon.</p>
<p xml:lang="deu"><em type="bold">MAN GUHKÁ SÁHTÁT OAŽŽUT BEAIVERUĐAID?</em> </p>
<p><em type="bold">Sierranjuolggadusat muhtin joavkkuide•</em>Aitto geargan olbmot geatnegahtton soahtebálvalusas sáhttet oažžut beaiveruđaid geatnegahttojuvvon  soahtebálvalusa vuođul eanemusat 26 vahkkui.<em type="bold">•</em>Geat leat permitterejuvvon sáhttet oažžut beaiveruđaid gitta 52 vahkkui 18-mánu áigodagas.<em type="bold">•</em>Persovnnat badjel 64 jagi sáhttet oažžut čađat beaiveruđaid gitta dassážii go devdet 67 jagi. </p>
<p xml:lang="deu"><em type="bold">ĐIEĐIHANGEATNEGASVUOHTA</em> </p>
<p>Bargoohccin ja beaiveruhtavuostáiváldin leat geatnegahtton NAV:i muitalit iežat dili birra. Dan dagat earret eará go sáddet dieđihangoartta juohke 14. beaivvi.</p>
<p>Man guhká sáhtát oažžut beaiveruđaid, lea dan duohken man alla bargodienas du lea leamašan.<em type="bold">•</em>Bargodietnasiin mii lea unnimusat 2 V kaleanddarjagis ovdal, dahje gaskamearálaččat golbma ovddit  kaleanddarjagis ovdal go ovddidat beaiveruđaid gáibádusa, oažžu beaiveruđaid áigodahkii mii lea eanemusat 104 vahku.<em type="bold">•</em>Bargodietnasiin mii lea vuollel 2 V, muhto alladeappot  go vuolemus dietnasa (geahča 4. siiddus), oažžu beaiveruđaid áigodahkii mii lea eanemusat 52 vahku.<em type="bold">•</em>Go dutnje máksojuvvojit graderejuvvon beaiveruđat,  de dieđihanáigodaga goappeš vahkut golahit  doarjjaáigodaga, vaikko dus ii leat leamašan bargu go nuppi dain vahkkuin. </p>
<p>Go doarjjaáigodat lea nohkan, de sáhtát ovddidit beaiveruđaid gáibádusa ja oažžut juolluduvvot ođđa doarjjaáigodahkii jus deavddát vuolemus dietnasa gáibádusaid ja eará eavttuid (geahča 4. siiddus).</p>
<p>Go leat geavahan olles 104 vahku doarjjaáigodaga ja dus ii leat gáibádus oažžut beaiveruđaid ođđa áigodahkii, de sáhttá dus leat gáibádus oažžut bargomárkandoaibmabijuid fálaldaga.</p>
<p>Áigeráddjejuvvon massin/guhkiduvvon vuordináigi (geahča siiddus 14 ja 15) golaha doarjjaáigodaga. Seamma  guoská áigodagaide go bargomárkandoaibmabijuin  oažžu beaiveruđaid.</p>
<p><em type="italic">Dieđihangoarta lea dehálaš daningo:</em><em type="bold">•</em>Don bisuhat registrerema bargoohccin. Jus heaittát  sáddeme dieđihangoarttaid, dahje sáddet dieđihangoartta beare maŋŋit, de massát rievtti beaiveruđaide, ja lea riska gahččat eret NAV bargoohcciregistaris. Dalle it šat boađe árvvoštallojuvvot go bargoaddit dieđihit bargguid dahje rabas virggiid NAV:i. Seamma guoská jus goarttas dieđihat ahte don it šat hálit leat bargoohccin. Jus gahččat eret registaris, de fertet ođastit iežat registrerema  <em type="bold">www.nav.no </em>čujuhusas, dahje váldit persovnnalaš oktavuođa iežat NAV-kantuvrrain vai ođđasit registrerejuvvot bargoohccin. Ii leat doarvái dušše sáddet dieđihangoartta ođđasit.<em type="bold">•</em>Dieđuid maid attát dieđihangoarttas leat NAV:i vuođđun dasa ahte sáhttit meroštallat ja máksit beaiveruđaid. </p>
<p><em type="bold">Dieđihangoarta Interneahtas dahje báberhámis</em> </p>
<p>Jus dus lea interneahtta olámuttos, de dieđihangoartta sáhtát sáddet <em type="bold">www.nav.no </em>čujuhusa bokte. Dalle ruđat  máksojuvvojit jođáneappot ja don seasttát porto. Dasa lassin lea bálvalusa álki geavahit, ja dat addá dutnje buori  bajilgova. </p>
<p>Molssaevttolaččat sáhtát sáddet báberdieđihangoartta.  Devdojuvvon goarta galgá sáddejuvvot NAV:i  konvoluhtain mii čuovvu goarttaid mielde. Muitte  frimearkka. Dieđihangoarta galgá postejuvvot dan  beaivvi mii lea čállojuvvon dieđihangoartta bajágeahčái.  Jus it vuostáiváldde dieđihangoartta rievttes áigái, de  fertet dakkaviđe váldit oktavuođa NAV:in.</p>
<p>// Beaiveruđat</p>
<p><em type="bold">Deavdin</em> </p>
<p>Báberdieđihangoartta duogábealde bagadallojuvvo dutnje mot dan galggat deavdit. Goartta ferte deavdit riekta ja ollásit. Jus goarta lea boastut dahje váilevaččat devdojuvvon, de beaiveruđat eai sáhte máksojuvvot. Don oaččut goartta ruovttoluotta, ja fertet deavdit dan ja sáddet fas ođđasit.</p>
<p>Goarta mii sáddejuvvo beare árrat, sáddejuvvo maiddái  ruovttoluotta. Dat sáhttá mielddisbuktit ahte máksin maŋŋona. Jus goartta sáddet beare maŋŋit, de risket  massit dahje oažžut unnibut beaiveruđaid.</p>
<p>Váldde oktavuođa iežat báikkálaš NAV-kantuvrrain jus  eahpidat galggat go sáddet dieđihangoartta, dahje leat  eahpesihkar dasa mot goartta galggat deavdit. Don sáhtát sihtat čálalaš vástádusa iežat gažaldagaide, nu ahte ii leat eahpádus dan birra mii lea dieđihuvvon.</p>
<p>Ale čále dieđuid dieđihangortii. Buot dieđuid (ovdamearkka dihte luomu, buohcandieđáhusa, bargoálgima, gáibádus fas joatkit doarjagiin, jnv. birra) fertet addit njuolga iežat báikkálaš NAV-kantuvrii.</p>
<p>dine maidege dakkár doaimmas, de galgá liikká almmuhit bargodiimmuid.</p>
<p><em type="italic">Earenoamáš njuolggadusat</em> Jus barggat fitnus mas dábálaš bargoáigi spiehkasta 37,5 diimmus vahkkosaččat, de gustojit earenoamáš njuolggadusat. Leat maiddái earenoamáš njuolggadusat olbmuide geat bargat fásta vuorrobarggus, dahje geain bargoáigi jámmat rievddada, nu ahte lea guhkit go okta dieđahanáigodat, ovdamearkka dihte sii geat mearas - barget. Jeara NAV:s  mot diekkár oktavuođain galgá deavdit dieđihangoartta. Sáhtát sihtat čálalaš vástádusa, nu ahte maŋŋil ii čuožžil eahpádus dan birra mii lea dieđihuvvon. </p>
<p>Oahpaheaddjit/skuvlaveahkit, droššavuoddjit,  biilavuodjinoahpaheaddjit, biebmováhnemat,  vahkkoloahppaváhnemat, falástallit, ámmátlaš  dáiddárat, eanandoallit ja olbmot geain leat iešguđet luohttámušdoaimmat fertejit váldit oktavuođa NAV:in čielggadit maid sii galget almmuhit dieđihangoarttaide.</p>
<p><em type="italic">Dieđihangortii galggat almmuhit:</em><em type="bold">•</em>Buot diimmuid maid duođai leat bargan. Fertet almmuhit sihke bálkáhuvvon ja bálkkáhis barggu, sihke earáid  ovddas ja iešheanalis doaimmas. Lávvordat ja  sotnabeaivvi barggu, ja eahkes- ja idjabarggu ferte maiddái almmuhit. Bálkkáhis bargguin oaivvilduvvo bargu mas it oaččo bálkká, muhto mii dábálaččat lea bálkáhuvvon.<em type="bold">•</em>Man galle diimmu ovddas leat ožžon bálkká, jus dat lea eanet go dat diimmut maid duođai leat bargan (ovdamearkka dihte oahpaheaddjin, skuvlaveahkkin dahje agoartabargu).<em type="bold">•</em>Man galle beaivvi leat searvan doaibmabijuide, kurssaide dahje leat leamašan oahpu váldime, maiddái jus ii leat searvan oahpaheapmái.<em type="bold">•</em>Man galle beaivvi leat leamašan buohcci, ja danin it leat nagodan bargat dahje oassálastit doaibmabijuide.<em type="bold">•</em>Man galle beaivvi dus lea leamašan eará jávkan, ovdamearkka dihte luopmu.<em type="bold">•</em>Háliidat go ain leat registrerejuvvon bargoohccin boahtte 14-beaivvi áigodagas. </p>
<p>Jus leat barggus mas maŋŋil sáhtát oažžut dietnasa  galggat dakkaviđe čállit dieđihangortii man olu áigi dasa lea geavahuvvon, itge easkka dalle go dienas máksojuvvo. Ovdamearkkat: provišuvdnavuovdin, telefuvdnavuovdin, beaivebálkkolašdoaibma, <span type="quote" xml:lang="eng">“home-parties”</span> jnv. Vaikko it</p>
<p><em type="italic">Eará dieđut maid fertet addit</em> Fertet dakkaviđe dieđihit iežat báikkálaš NAV-kantuvrii jus don<em type="bold">•</em>álggát/heaittát bissovaš dahje gaskaboddosaš barggus.<em type="bold">•</em>leat permitterejuvvon ja leat bargan permitterejeaddji bargoaddi ovddas eanet go njeallje vahku.<em type="bold">•</em>lihccojuvvot/celkojuvvot eret dan botta go leat  permitterejuvvon.<em type="bold">•</em>álggát/heaittát kurssas dahje eará oahpus.<em type="bold">•</em>dieđihuvvot buohccin, buohcandieđáhus rievdá dahje dearvvašnuvat.<em type="bold">•</em>áiggut váldit plánejuvvon luomu dahje rievdadit  luopmoplánaid.<em type="bold">•</em>galggat vuolgit mátkkoštit, fárret dahje rievdadit čujuhusa.<em type="bold">•</em>oaččut penšuvnna dahje eará doarjaga. <em type="bold">•</em>oaččut rievdadusaid mánáidlasáhusa dáfus.<em type="bold">•</em>it hálit bargofálaldaga ovtta áigodahkii.<em type="bold">•</em>leat ásahusas, giddagasas dahje buohcceviesus.<em type="bold">•</em>leat dieđut mat muđui sáhttet dehálaččat riektái ahte oažžut beaiveruđaid. </p>
<p><em type="bold">Boahtingeatnegasvuohta</em> </p>
<p>Don leat geatnegahtton diehtit NAV gohččumiid ja fálaldagaid birra ja leat geatnegahtton boahtit gohččuma vuođul. Dát guoská maiddái jus vuolggát eará báikái ohcat barggu.Jus it leat sáhttán vuostáiváldit bargo-dahje  doaibmabidjofálaldaga unnimusat olles dieđihanáigodagas luomu dahje buozanvuođa geažil, de fertet persovnnalaččat</p>
<p>// Beaiveruđat</p>
<p>boahtit iežat NAV-kantuvrii go fas leat gearggus dan dahkat. Sáhtát dieđihit telefuvnna bokte jus NAV lea dohkkehan dan go dus lea nu guhkes gaska mátkkoštit.</p>
<p><em type="bold">Jus galggat vuolgit mátkkoštit</em> </p>
<p><em type="bold">NAV dárkkistanbargu</em> </p>
<p>Fertet ovdagihtii dieđihit NAV:i jus vuolggát mátkkoštat itge leat váldime luomu ja fertet almmuhit čujuhusa dasa gos  galggat leat ja vejolaččat telefuvdnanummara gos du gávdná. Dát guoská maiddái jus mátkkoštit vuolggát ohcat barggu. Go dieđihuvvo, de galggat sáhttit boahtit ruovttoluotta ovtta beaivvis jus galggat bisuhit rievtti beaiveruđaide. Geahča 4.siiddus dan birra ahte leat duohta bargoohccin.</p>
<p><em type="bold">Jus fárret</em> </p>
<p>Čujuhusrievdadusa fertet dakkaviđe dieđihit iežat  NAV-kantuvrii. Lea du iežat ovddasvástádus ahte poasta sáddejuvvo ođđa čujuhussii. Váldde oktavuođa NAV:in du ođđa ruovttubáikkis sirdin dihte du beaiveruhta ášši.</p>
<p xml:lang="deu"><em type="bold">BOASTTU DAHJE VÁILEVAŠ DIEĐUT</em> </p>
<p>Jus leat addán boasttu dahje váilevaš dieđuid, nu ahte leat vuostáiváldán beaiveruđaid maid dus ii leat riekti oažžut,  de dábálaččat gáibiduvvo ahte mávssát ruđaid ruovttoluotta.</p>
<p><em type="bold">Hilgun ja politiijaide váidin</em> </p>
<p>Dát gii váruhemiid dahje mieleavttus addá boasttu dieđuid, dahje ii atte dieđuid mat leat dehálaččat dasa ahte lea riekti beaiveruđaide, sáhttá hilgojuvvot 26 vahkkui, dasa lassin ahte beare ollu máksojuvvon doarjja sáhttá gáibiduvvot ruovttoluotta máksojuvvot.</p>
<p>NAV dađistaga čađaha dárkkistemiid vai gávdná sin geat vearrivuođalaččat vuostáiváldet beaiveruđaid. Dat dahkkojuvvo earret eará ovttasbarggus Vearroetáhtain ja Stáhta  oahppoloatnakássain. Buot beaiveruđaid vuostáiváldet  fertejit vuordit ahte sii dárkkistuvvojit.</p>
<p><em type="bold">DON SÁHTÁT MASSIT BEAIVERUĐAIDE RIEVTTI</em> </p>
<p>Máksámuš bissehuvvo jus it šat deavdde eavttuid ahte lea riekti beaiveruđaide. Dát guoská maiddái jus don it čađat daid doaibmabijuid maid leat šiehttan NAV:in beassan dihte bargui. Don it oaččo beaiveruđaid fas ovdal go duođaštat ahte eavttut leat devdojuvvon.</p>
<p><em type="bold">Dus ii leat riekti beaiveruđaide áigodagain go don•</em>vuostáiválddát bálkká dahje lea riekti oažžut bálkká. Buot lágan máksámušat bargodilálašvuođa loahpaheamis dábálaččat oidnojuvvojit leat bálkán.<em type="bold">•</em>vuostáiválddát penšuvnna, áigeráddjejvvon  lámisvuođadoarjaga, buohcanruđaid, áhpehisvuođaruđaid, váhnenruđaid riegádahttimis ja adopšuvnnas, barguimáhcahanruđaid, vuordinbálkká, eará almmolaš addosiid, priváhta ahkepenšuvnna, dahje šiehtadusdahkkojuvvon penšuvnna (AFP) jus addosat leat unniduvvon, de sáhtát liikká oažžut (ovttastahttojuvvon) beaiveruđaid.<em type="bold">•</em>barggat olles áiggi dahje barggat eambbo go 50% iežat dábálaš mearriduvvon bargoáiggis. Jus leat  permitterejuvvon dus ii lea riekti beaiveruđaide jus barggat eanet go 60 proseantta iežas dábálaš bargoáiggis. Fuomáš ahte beaiveruđat bissehuvvojit automáhtalaččat jus  unnimusat guhtta vahku barggat eambbo go 50 proseantta (eanet go 60 proseantta permitterejuvvon olbmuide) iežat dábálaš bargoáiggis. NAV ii atte dutnje dieđu dan birra. Fertet váldit oktavuođa iežat báikkálaš NAV-kantuvrrain vai fas oaččut beaiveruđaid maŋŋel dakkár bargoáigodaga.<em type="bold">•</em>lea luopmu. Luopmu mearkkaša ahte háliidat leat  luvvejuvvon bargoohcci geatnegasvuođain, ja iige leat olámuttos bargomárkanii.<em type="bold">•</em>leat buohcci. Vaikko dus ii leat riekti beaiveruđaide  daid beivviid go leat buohcci, de sáhttá dus  leat riekti buohcanruđaide. Don fertet ožžon  doaktáris buohcandieđáhusa vuosttaš beaivvi rájes  ja buohcandieđáhusas galgá kopiija sáddejuvvot/ addojuvvot iežat báikkálaš NAV-kantuvrii. Dát guoská </p>
<p>Dat gii vuostáiváldá beaiveruđaid nu ahte ii leat riekti daidda, ja gii diehtá dan dahje lea roavvásit váruhemiid bargan, sáhttá váidojuvvot politiijaide. Dát dábálaččat mielddisbuktá ráŋggáštusášši. Duopmostuolut eai litna gieđaid geahča boasttugeavaheami oajus ja dubmejit dábálaččat eavttuhis giddagasduomu go submi lea vissis ráji badjel ja  boasttogeavaheaddji lea mieleavttus baran. Muđui lea reakšuvdna dábálaččat eaktuduvvon giddagasráŋggáštus, servodatráŋggáštus ja/dahje sáhkut.</p>
<p xml:lang="vep"><em type="bold">   //</em> </p>
<p>maiddái jus šattat buohcci ja vuostáiválddát beaiveruđaid dan botta go oassálasttát bargomárkankurssas.<em type="bold">•</em>leat skuvlaoahppi dahje studeanta (vissis  spiehkastagaiguin). Privátisttat ja earát geat váldet  oahpu nu ahte eai čuovo oahpaheami bálddalastojuvvojit eará skuvlaohppiiguin/studeanttaiguin. Váldde oktavuođa iežat báikkálaš NAV-kantuvrrain ja bija ovdan buot dieđuid jus leat álgán dahje galggat álgit oahpuin. Muđui lea riska ahte fertet máksit ruovttoluotta vuostáiváldojuvvon  doarjaga. Jus háliidat bisuhit beaiveruđaid dan botta  oahpu válddát, de fertet ohcat sierra skovis  (NAV 04-06.05) maid sáddet iežat báikkálaš NAV-kantuvrii. Geahča eambbo beaiveruđaid ja oahpu birra 4. siiddus.<em type="bold">•</em>leat čađaheame geatnegahtton soahtebálvalusa.<em type="bold">•</em>leat ásahusas, giddagasas dahje buohcceviesus.<em type="bold">•</em>Vuostáiválddát beaiveruđaid guolásteddjiid  dáhkidanfoanddas.<em type="bold">•</em>leat fárus streaikkas, bargoheaittagis dahje eará bargoriiddus.<em type="bold">•</em>leat permitterejuvvon streaikka, bargoheaitaga dahje eará bargoriiddu geažil iežat bargosajis, ja vurdojuvvo ahte riidu váikkuha du bálká- dahje bargoeavttuide. Geahča NAV’  ruovttusiidduin <em type="bold">www.nav.no</em>. gos leat eanet dieđut beaiveruđaid birra dalle go lea permitterejuvvon. <em type="bold">•</em>leat olgoriikkas, spiehkastat sidjiide geat ohcet barggu EEO-riikkas. Loga eambbo addosiid birra go lea barggu haga EEO-riikkain <em type="bold">www.nav.no</em>. siidduin. </p>
<p>It oaččo dieđu mearrádusa birra jus beaiveruđat bissehuvvojit čielga sivaid geažil, nugo ovdamearkka dihte barggu, luomu ja buozanvuođa. Dus lea liikká riekti váidit jus doarjja bissehuvvo nu ahte it vuostáiváldde čálalaš dieđu mearrádusa birra, geahča 8. siiddus.</p>
<p><em type="bold">Gaskaboddosaš massin beaiveruđaid rievttis</em> </p>
<p><em type="italic">Guhkiduvvon vuordináigi</em> Jus lea du iežat sivva ahte šaddet barggu haga, de dábálaččat fertet vuordit gávcci vahku ovdalgo beaiveruđat máksojuvvojit. Dát guoská jus ieš leat heaitán dahje cealkán eret barggu nu ahte ii leat vuoigadis sivva dasa, dahje leat eret biddjojuvvon dahje lihccojuvvon dilálašvuođaid geažil maidda don leat sivalaš. </p>
<p>Guhkiduvvon vuordináigi álgá dan rájes go leat ovddidan doarjjagáibádusa, ja dušše daid beivviid ovddas go muđui livččet ožžon beaiveruđaid.</p>
<p><em type="italic">Áigeráddjejuvvon massin beaiveruđain</em> Don massát beaiveruđaid gávcci vahkkui jus don vuoigadis siva haga<em type="bold">•</em>garvvát ohcame dahje váldit vuostá bargofálaldaga  vaikko gos riikkas NAV:s dahje bargoaddis.<em type="bold">•</em>biehttalat oassálastit, dahje heaittát  bargomárkandoaibmabijuin.<em type="bold">•</em>cealkkát eret, dahje heaittát iežat barggus.<em type="bold">•</em>bargoaddi eret bidjá dahje lihccu du barggus dilálašvuođaid geažil maidda don leat sivalaš. </p>
<p>Don massát beaiveruđaid njealji vahkkui jus it vuoigadis sivaid geažil garvvát boahtit NAV:i go leat ožžon gohččuma. Ferte duođaštit doavttirduođaštusain jus lea buohcci.</p>
<p>Dáhpi dasa mii árvvoštallojuvvo <span type="quote">“vuoigadis sivvan”</span> heaitit barggus, biehttalit váldit vuostá bargofálaldaga jnv. lea hui streaŋggis. Don it sáhte vuordit ahte dat mii du mielas lea <span type="quote">“vuoigadis sivvan”</span> dohkkehuvvo. Jus eahpidat, de váldde oktavuođa iežat báikkálaš NAV-kantuvrrain.</p>
<p><em type="italic">Obbalaččat guhkiduvvon vuordináiggi ja áigeráddjejuvvon massima birra</em> Guhkiduvvon vuordináiggi ja áigeráddjejuvvon massima sáhttá dušše mearridit dilálašvuođaid vuođul mat eai leat boarráseappot go guhtta mánu. </p>
<p>Jus okta dain dilálašvuođain mat leat namuhuvvon  bajábealde dáhpáhuvvá máŋgii 12 mánus, de  guhkiduvvo vuordináigi/massin.</p>
<p>Go galggat oažžut beaiveruđaid fas maŋŋel guhkiduvvon vuordináiggi/massima, de fertet leamašan duohta bargoohccin olles áigodagas ja sádden dieđihangoarttaid dábálaš lági mielde.</p>
<p>Jus váiddát guhkiduvvon vuordináiggi/massima mearrádusa ja dat mieđihuvvo, de dutnje  maŋŋelgihtii máksojuvvojit beaiveruđaid dušše jus don áigodagas leat leamašan duohta bargoohcci ja sáddejit devdojuvvon dieđihangoartta.</p>
<p>Guhkiduvvon vuordináiggi/massima áigodagat golahit  doarjjaáigodaga.</p>
<p>// Beaiveruđat</p>
<p xml:lang="smn"><em type="bold">MII DÁHPÁHUVVÁ JUS DU DOARJJAÁIGODAT  GASKKALDUVVÁ?</em> </p>
<p>Jus dus lea doarjjaáigodat leamašan gaskkalduvvan gitta 52 vahkkui ja háliidat beaiveruđaid ođđasit, de dábálaččat it dárbbaš ovddidit ođđa dábálaš gáibádusa dahje gártadit ođđa vuordinbeivviid. Dát guoská beroškeahttá mii gaskkalduvvamii lei sivvan. Don fertet liikká deavdit ja sáddet skovi <span type="quote" xml:lang="nno">“Krav  om gjenopptak av dagpenger”</span> (atnuiváldin gáibádus,  NAV 04-16.03). Skovi gávnnat neahttasiidduin<em type="bold">  www.nav.no</em>, dahje sáhtát dan viežžat muhtin NAV-kantuvrras. </p>
<p>Váldonjuolggadus guoská maiddái gaskkalduvvamiidda badjel 52 vahku bargomárkandoaimmaid, čađahuvvon geatnegahtton soahtebálvalusa dahje áhpehisvuođa buozanvuođa geažil.  Dákkár oktavuođain fertet liikká váldit oktavuođa iežat  báikkálaš NAV-kantuvrrain.</p>
<p>Maŋŋel áigeráddjejuvvon massima it dárbbaš váldit oktavuođa NAV:in go fas galggat oažžut ruđaid jus leat dieđihangoartta  sádden dalle go ledjet massán.</p>
<p xml:lang="vep"><em type="bold">SÁTNEČILGEHUSAT</em> </p>
<p><em type="bold">Áigeráddjejuvvon massin rievttis beaiveruđaide</em> </p>
<p>Gaskaboddosaš massin rievttis beaiveruđaide (4,8,12 dahje 26 vahkku).</p>
<p><em type="bold">Barggu haga almmá ahte ieš leat sivalažžan dasa</em> </p>
<p>Mearkkaša earret eará ahte don ieš it leat cealkán eret <span type="quote">“vuoigadis siva”</span> haga. Don it ge galgga leat massán barggu dilálašvuođaid geažil maidda ieš leat sivalaš. Dát guoská leaččat dal ollásii dahje belohahkii barggu haga.</p>
<p><em type="bold">Bargonávccalaš</em> </p>
<p>Jus doarjjaáigodat gaskkalduvvá barggu geažil mii bistá  unnimusat 12 vahku, de sáhtát gáibidit ahte beaiveruhtavuođđu mearriduvvo ođđasit. Don sáhtát válljet gaskal:<em type="bold">•</em>ođđa meroštallama go beaiveruđat fas ođđasit váldojuvvojit atnui go bargu nohká. Dán jagáš dienas ii sáhte biddjojuvvot vuođđun. Fertet ieš duođaštit bargodili bistima ja heaitinsiva.<em type="bold">•</em>ođđa meroštallan jahkemolsuma maŋŋel. Sáhttá dávjá  gánnáhit jus leat dinen olu dan jagi go fas válddát  doarjaga atnui. Jahkemolsuma maŋŋel fertet ieš váldit oktavuođa NAV:in ja gáibidit ođđa meroštallama. Don  fertet duođaštit bargodilálašvuođa bistima ja heaitinsiva, ja dietnasa bargodilálašvuođas. </p>
<p>Mearkkaša ahte leat doarvái dearvvaš váldit barggu. Jus dus dearvvašvuođa geažil leat áigeráddjejuvvon vejolašvuođat ohcat barggu, de fertet ovdanbidjat doavttirduođaštusa. NAV árvvoštallá man muddui leat doarvái bargonávccalažžan dasa ahte dus lea riekti beaiveruđaide.</p>
<p><em type="bold">Beaiveruhtavuođđu/meroštallanvuođđu</em> </p>
<p><em type="italic">Spiehkastat ođđasit atnui váldima váldonjuolggadusas:</em><em type="bold">•</em>Jus leat permitterejuvvon ja gaskkalduvvamii lea sivvan ahte leat ruovttoluotta barggus iežat permitterejuvvon bargoaddis eanet go guhtta vahku permitterenáigodagas, de fertet ovddidit ođđa beaiveruhtagáibádusa, ja ođđa vuordinbeaivvit  gártaduvvot jus gáibádus mieđihuvvo. Dát ii guoskka dušše permitterejuvvon olbmuide guollegálvoráhkadanindustriijas, mas bargoáigi permitterejuvvon bargoaddi luhtte ferte  bistán eanet go 26 vahku ovdal go gáibiduvvo ahte fertet  ovddidit ođđa gáibádusa.<em type="bold">•</em>Jus leat leamašan oahpus mii lea bistán guhkit go 12 vahku,  de fertet maiddái ovddidit ođđa beaiveruhtagáibádusa ja  gártadit ođđa vuordinbeivviid jus gáibádus mieđihuvvo. </p>
<p>Ruvdnosupmi mii biddjojuvvo vuođđun meroštallat beaiveruhtamáksinmeari gohčoduvvo beaiveruhtavuođđun dahje meroštallanvuođđun. Sihke bargodienas ja jus álbmotoajus oažžu beaiveruđaid, buohcanruđaid, fuolahusruđaid, dikšunruđaid, oahpahusruđaid, áhpehisvuođaruđaid ja váhnenruđaid riegádahttimis ja adopšuvnnas váldojuvvojit mielde beaiveruhtavuđđui.</p>
<p><em type="bold">Dábálaš bargoáigi</em> </p>
<p>Bargoáigi mii doarjjavuostáiváldis árvvoštallojuvvo leamašan ovdal go gárttai ollásit dahje belohahkii bargguhisvuhtii. NAV mearrida dábálaš bargoáiggi ja ovdanboahtá mearrádusas mas beaiveruđat mieđihuvvojit.</p>
<p><em type="bold">Dieđihanáigodat</em> </p>
<p>Guokte vahku man ovddas dieđihangoartta sádde, geahča dieđihangeatnegasvuođa birra ( 9.-12. siiddus).</p>
<p><em type="bold">Doarjjaáigodat</em> </p>
<p>Muitala man guhkes áigodahkii olmmoš sáhttá vuostáiváldit beaiveruđaid, juogo 104 dahje 52 vahkkui.</p>
<p><em type="bold">Graderejuvvon beaiveruđat</em> </p>
<p xml:lang="isl"><em type="bold">Hilgun</em> </p>
<p>Unniduvvon beaiveruđat belohahkii bargguhisvuođas.</p>
<p><em type="bold">Guhkiduvvon vuordináigi</em> </p>
<p>Gaskaboddosaš massin beaiveruđaid rievttis (8,12 dahje 26 vahkku) go lea ovddidan beaiveruđaid gáibádusa.</p>
<p><em type="bold">Heaittiheapmi</em> </p>
<p>NAV geavaha sáni heaittiheapmi jus beaiveruđaid máksámuš bissehuvvo juoga man siva geažil mat vissásit leat oahppásat oadjovuostáiváldái. Dakkár oktavuođain ii dieđihuvvo ahte máksin bissehuvvo. Ovdamearkka dihte go doarjjavuostáiváldi lea olles barggus, šaddá buohccin, váldá luomu, sus lea  fuolahusvirgelohpi riegádahttima geažil, lea olgoriikkas jnv.</p>
<p>Gáibádus hilgojuvvo dasa gii ovddida beaiveruhtagáibádusa ja ii deavdde eavttuid. NAV geavaha maiddái sáni hilguma jus beaiveruđat bissehuvvojit goas nu doarjjaáigodagas daningo  it šat deavdde eavttuid oažžut beaiveruđaid.</p>
<p><em type="bold">Kaleanddarjahki</em> </p>
<p>Áigodat ođđajagimánu 1.b. rájes juovlamánu 31.b. rádjái.</p>
<p><em type="bold">Mánáidlasáhus</em> </p>
<p>Beaiveruđaide lasáhus sidjiide geat fuolahit iežaset mánáid  vuollel 18 jagi.</p>
<p><em type="bold">www.nav.no</em> Rávvet du gii beroštat oažžut dieđuid beaiveruđaid birra  fitnat min neahttasiidduin. Dáppe gávnnat ođđaseamos dieđuid bargguid ja bargoeallima ja gullevaš bálvalusaid birra. </p>
<p>NAV hálddaša ortnegiid nugo ahkepenšuvnna, buohcanruđaid, bargguhisvuođaoaju, barguimáhcaheami, mánáidoaju ja eanet.</p>
<p>Mii addit olbmuide vejolašvuođaid!</p>
<p xml:lang="nno">Almmuhan: Arbeids- og velferdsdirektoratet Postboks 5St. Olavs plass0130 OSLO</p>
<p xml:lang="nob"><em type="bold">Samisk</em> </p>
</body></document>