<document xml:lang="sme" id="no_id"><header><title>NAV - Bargoeallimis doaibmanveahkki - Bargoeallimis doaibmanveahkki </title><genre code="facta"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>NAV</publisher></publication></publChannel><wordcount>227</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual><language xml:lang="nob"/></multilingual><origFileName>http://www.nav.no/Samisk/Arbeid/Funksjonsassistanse+i+arbeidslivet</origFileName><parallel_text xml:lang="nno" location="805322470.html"/><parallel_text xml:lang="nob" location="1020.html"/><metadata><uncomplete/></metadata><version>XSLtemplate $Revision: 31551 $; file-specific xsl  Revision; common.xsl  $Revision: 154948 $; </version></header><body><p type="title">Bargoeallimis doaibmanveahkki</p>
<p>Persovnnat geain leat garra fysalaš doaimmashehttejumit sáhttet ohcat doaibmanveahki. Bargi/ohcci geavaha iežas gelbbolašvuođa ja oažžu veahki geavatlaš bargguide. Ovdamearka veahkkái: Bidjat báhpiriid čálánii, bajidit dahje viežžat lossa diŋggaid ja veahkehit nuolademiin – ja gárvodemiin. Doaimmashehttejupmi ferte leat bissovaš.</p>
<p type="title">Gii sáhttá ohcat:</p>
<p>Bargit geat leat virgehasat ovtta doaimmas. Dasa gullet sihke bissovaš bargit, sadjásaččat, gaskaboddosaš bargit ja persovnnat geat leat bargit bálkádoarjagiin (áigeráddjejuvvon ja – mearritmeahttun)</p>
<list><p type="listitem">Iešheanalis ealáhusdoallit</p>
<p type="listitem">Luođobargit virgehasdilálašvuođaid haga</p>
<p type="listitem">Bargoohccit</p>
</list><p type="title">Maid ferte dahkat</p>
<p>Persovdna geas leat váttisvuođat doaibmat bargodilis garra fysalaš doaimmashehttejumi geažil, galgá vuosttažettiin ja ovddemusat hupmat iežas lagamus hoavddain iskat ahte leat go bargobáikkis heivehanvejolašvuođat. Dát sáhttá leat organisatuvrralaš dahje fysalaš heiveheapmi, teknihkalaš veahkkeneavvut dahje biergasiid dahje lanjaid hukset earáládje (geahča veahkkeneavvut ja bargosaji heiveheapmi). Fitnodatdearvvašvuođabálvalus lea dehálaš doarjjan. Jus dat ii leat doarvái, de sáhttá ohcat doaibmanveahki. Dan ohcá seamma skovis go teknihkalaš veahkkeneavvuid, dahje sierra árkkas. Ohcan sáddejuvvo fylkka NAV veahkkeneavvoguovddážii. Luođobargit dahje persovnnat barggu haga sáhttet oažžut eanet dieđuid go váldet oktavuođa veahkkeneavvoguovddážiin dahje NAV-kantuvrrain</p>
<p type="title">Mii gokčojuvvo</p>
<p>Man galle diimmu doaibmanveahki juohkehaš dárbbaša, árvvoštallojuvvo individuálalaččat. Veahkki sáhttá maiddái leat bargoustit gii ostojuvvo friddjan várrejuvvon diimmuide, dahje olmmoš gii iešheanalaččat virgáibiddjojuvvo. Bargoaddi ovdagihtii máksá bálkká, bargoaddidivada ja sosiálalaš goluid. Dát máksojuvvojit ruovttoluotta njeallje geardde jahkái. Eará ortnega sáhttá šiehttat. Doaibmanveahkki dasto juolluduvvo nu guhká go dárbu lea dasa, ovttain eaktudemiin: Ortnet lea Stuoradikki jahkásaš ruhtajuolludeami duohken, ja ii leat vuoigatvuođanannejuvvon.</p>
</body></document>