<document xml:lang="sme" id="no_id"><header><title>NAV - Sámegiella - Sámi siiddut čujuhusas nav.no</title><genre code="facta"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>NAV</publisher></publication></publChannel><wordcount>250</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual><language xml:lang="nob"/></multilingual><origFileName>http://www.nav.no/Samisk</origFileName><metadata><uncomplete/></metadata><version>XSLtemplate $Revision: 31551 $; file-specific xsl  Revision; common.xsl  $Revision$; </version></header><body><p type="title">Sámi siiddut čujuhusas nav.no</p>
<p>Dáin siidduin gávnnat ollislaš bajilgova NAV dieđuin mat leat sámegillii. Siiddut leat ráhkaduvvome, ja eanet sisdoallu boahtá sadjái dađistaga.</p>
<p type="title">Bargo- ja čálgohálddahus (NAV)</p>
<p>Bargo- ja čálgohálddahus (NAV) ásahuvvui suoidnemánu 1.b. 2006:s. Suohkanat ja stáhta ovttasbarget stuorámus čálgoođastusain ođđaset áiggis.</p>
<p>2006 čavčča rahpasedje vuosttaš geahččalankantuvrrat. 2008 loahpas ledje ásahuvvon 293 NAV-kantuvrra. 2009:s galget ásahuvvot 153 ođđa, maŋemus 11 kantuvrra ásahuvvojit 1. kvartálas 2010:s. Go buohkat leat sajis, de mis leat 457 NAV – kantuvrra. Dassážii mii boahtit ollu suohkaniin ain leat NAV bargu ja NAV oadju.</p>
<p>NAV – kantuvrrain barget Bargo- ja čálgoetáhta ja suohkana bargit ovttas gávdnat geavaheddjiide buriid čovdosiid. Suohkan ja NAV fylkkas leat dahkan ovttasbargošiehtadusa mii válddahallá makkár suohkanlaš bálvalusaid kantuvra galgá fállat.</p>
<p>NAV – kantuvrra bálvalusaid sisdoallu rievddada suohkanis suohkanii. Unnimusgáibádus lea:</p>
<list><p type="listitem">visot stáhtalaš bálvalusfálaldat ovddeš oadjoetáhtas ja Aetáhtas: bagadallan ja čuovvoleapmi, bearaš- ja penšuvdnaaddosat, fidnoguvllot bargui máhcaheapmi, buohcanruđat, veahkkeneavvut j.e.</p>
<p type="listitem">ekonomalaš sosiálaveahkki suohkanis. Ollu suohkanat leat válljen bidjat eambbo bálvalusaid NAV – kantuvrii.</p>
</list><p type="title">Bargo- ja čálgohálddahus</p>
<p>Bargo- ja čálgoetáhtta lea Bargo- ja čálgohálddašeami stáhtalaš oassi, ja das leat sullii 14 000 bargi. Bargo- ja čálgohálddašeapmái gullet dasalassin suohkanbargit geat barget NAV-kantuvrrain.</p>
<p>NAV hálddaša goalmmádas oasi stáhtabušeahtas nugo bargguhisvuođaoaju, bargui máhcaheami, penšuvnna, mánáidoaju ja reaidoruđa ortnegiid bokte, ja geavaheaddjin lea buot álbmot.</p>
<p>Lassin NAV –kantuvrraide doaimmahit badjel čuođi spesiálaovttadaga bargguid mat.</p>
<p type="title">NAV váldomihttomearit leat</p>
<list><p type="listitem">eambbosat barggus ja doaimmas, unnibut doarjagiid hálddus</p>
<p type="listitem">bures doaibmi bargomárkan</p>
<p type="listitem">rievttes bálvalus ja doarjja rievttes áigái</p>
<p type="listitem">buorre bálvalus heivehuvvon geavaheddjiid eavttuide ja dárbbuide</p>
<p type="listitem">ollislaš ja beaktilis bargo- ja čálgohálddašeapmi</p>
</list></body></document>
