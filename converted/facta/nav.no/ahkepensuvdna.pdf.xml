<document xml:lang="sme" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>NAV</publisher></publication></publChannel><wordcount>2318</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual><language xml:lang="nob"/></multilingual><origFileName>http://www.nav.no/binary/201336/file?download=true</origFileName><metadata><uncomplete/></metadata><version>XSLtemplate $Revision: 31551 $; file-specific xsl  Revision; common.xsl  $Revision$; </version></header><body><p><em type="bold">Ahkepenšuvdna </em>// Penšuvdna </p>
<p>Gihpa lea ođastuvvon ođđajagimánus 2009. Dat lea rávvejeaddji ja addá dieđuid dálá njuolggadusčállosiid váldonjuolggadusaid birra.</p>
<p>Stuoradiggi lea mearridan ahte galgá čađahuvvot penšuvdnaođastus 2011 rájes. Dieđut penšuvdnaođastusa birra ja evttohusa ahkepenšuvnna ođđa njuolggadusaide gávnnat čujuhusas <em type="bold">www.pensjonsreform.no </em>s. 4 s. 5s. 6eará aDDoSat Mat Sáhttet leat áiGeGuovDilat s. 6addosat dasa gii lea báhcán </p>
<p>Dievasmahtti doarjja</p>
<p>BarGopenšuvDna s. 7almmolaš bargopenšuvnnatpriváhta bargopenšuvnnatšiehtaDuSDahkkojuvvon penšuvDna (aFp)vearru penšuvnnaSvuoliMuS penšuvDna iešGuđet joavkkuiDe s. 8</p>
<p>SátnečilGehuSat s. 9</p>
<p><em type="bold">Sisdoallu </em>// Penšuvdna </p>
<p><em type="bold">Gii oažžu </em><em type="bold">ahkepenšuvnna? </em></p>
<p>Don fertet leat deavdán 67 jagi go dus galgá leat riekti ahkepenšuvdnii. Dus ferte leat unnimusat 3 jagi oadjoáigi.</p>
<p>Dus ferte leat unnimusat 40 jagi oadjoáigi jus galggat oažžut olles penšuvnna.</p>
<p><em type="bold">Ohcan </em></p>
<p>Don fertet deavdit skovi mii lea dutnje sáddejuvvon sullii golmma mánu ovdal go deavddát 67 jagi jus galggat oažžut ahkepenšuvnna. Don sáddet ohcama NAV Penšuvdnii.</p>
<p>Báikkálaš NAV:s sáhtát oažžut veahki deavdit skovi.</p>
<p>Interneahtas sáhtát maiddái ohcat ahkepenšuvnna. Mana čujuhussii www.nav.no ja logge iežat Du penšuvdnii.</p>
<p><em type="bold">Máksin </em></p>
<p>Penšuvdna máksojuvvo áramusat mánu maŋŋel dan rájes go deavddát 67 jagi.</p>
<p>Penšuvdna máksojuvvo mánnosaččat sullii 20.b.</p>
<p>Juovlamánus máksojuvvo veaháš árabut. <em type="bold">ná lea ahkepenšuvdna </em><em type="bold">huksejuvvon </em>Ahkepenšuvnnas lea vuođđopenšuvdna ja lassipenšuvdna. </p>
<p>Jus it leat gártadan lassipenšuvnna, de oaččut sierralasáhusa.</p>
<p>Olles vuođđopenšuvdna ja sierralasáhus lea seamma go vuođđosubmi (V).</p>
<p><em type="bold">Vuođđopenšuvdna </em></p>
<p>Dus lea riekti vuođđopenšuvdnii vaikko dus ii leat leamašan bargodienas. Jus galggat oažžut olles vuođđopenšuvnna, de ferte dus leat unnimus 40 jagi oadjoáigi. Jus dus lea oanehit oadjoáigi, de vuođđopenšuvdna maid unniduvvo dan ektui.</p>
<p>Ovttaskas penšunistta olles vuođđopenšuvdna lea seamma go vuođđosubmi (V)</p>
<p>Vuođđosupmi dahká 85 proseantta goappeš náittosguimmiid</p>
<p>V:as jus goappešagat vuostáiváldiba penšuvnna, dahje náittosguoimmis lea jahkásaš dienas unnimusat 2 V.</p>
<p>Ovttaárvosaččat náittosguimmiiguin leat registrerejuvvon guimmežagat ja ovttasássit.</p>
<p><em type="bold">Lassipenšuvdna </em></p>
<p>Jus galggat oažžut lassipenšuvnna, de fertet gártadan penšuvdnačuoggáid unnimusat golmma jahkái maŋŋel 1966’. Vearroetáhtta mearrida jahkásaš penšuvdnačuoggáid bargodietnasa vuođul.</p>
<p type="listitem">Lassipenšuvnna sturrodat lea dán duohken:</p>
<p type="listitem">man galle jagi leat gártadan penšuvdnačuoggáid</p>
<p type="listitem">man alla bargodienas lea leamašan gártadanáiggis</p>
<p type="listitem">gaskamearálaš čuoggálohku 20 <span type="quote">“buoremus”</span>      penšuvdnačuoggáid jagiid ovddas</p>
<p>Jus dus lea 20 dahje unnit go 20 jagi penšuvdnačuoggáiguin, de lea buot čuoggáloguid gaskamearri man vuođul meroštallojuvvo.</p>
<p><em type="bold">Sierralasáhus </em></p>
<p type="listitem">Sii geat leat gártadan unnán dahje eai obanassiige lassipenšuvnna, sáhttet oažžut sierralasáhusa.</p>
<p type="listitem">dábálaš máksomearri dahká 94 proseantta vuođđosupmis.       (Njukčamánu 1.b. 2009 rájes dahká dábálaš máksomearri       97 proseantta vuođđosupmis.)</p>
<p type="listitem">unniduvvon máksomearri dahká 74 proseantta vuođđosupmis. Okto penšunisttat ja penšunisttat geain lea náittosguoibmi álbmotoaju penšuvnna haga dahje geain alddis nai lea sierralasáhus, ožžot dábálaš máksomeari. Penšunista geas lea náittosguoibmi geas lea sierrapenšuvdna mii lea eanet go sierralasáhus, ožžot unniduvvon máksomeari. Vuolimus penšunista, gii fuolaha náittosguoimmi badjel 60 jagi, oažžu guovttegeardde dábálaš máksomeari.</p>
<p>Sii geat leat gártadan lassipenšuvnna mii lea unnit go sierralasáhus, ožžot sierralasáhusa lassin, nu ahte penšuvdna oktiibuot vástida vuolimus penšuvnna.</p>
<p>Don gávnnat tabealla mii čájeha bajilgova vuolimus penšuvnnaid máksomeriin gihppaga loahpas.</p>
<p><em type="bold">Fuolahanlasáhus </em></p>
<p>Sis geain lea unnán ollislaš dienas ja fuolahit náittosguoimmi dahje vuolle 18 jahkásaš mánáid, sáhttet oažžut fuolahanlasáhusa. Fuolahuvvon adnojuvvojit leat náittosguoibmi ja mánát geain lea dienas vuollel 1 V. Sáhttá maiddái addojuvvot náittosguoibmelasáhus registrerejuvvon guimmežiidda ja ovttasássiide geat leat ovttadássásaččat <em type="bold">// </em>náittosguimmiin. Dát guoská ovttasássiide geainna penšunista ovdal lea leamašan náitalan dahje geainna penšunisttas leat dahje leat leamašan oktasaš mánát. Náittosguoibmelasáhus dárboárvvoštallojuvvo penšunistta ollislaš dietnasa ektui Norggas ja olgoriikkas. Mánáidlasáhus maiddái dárboárvvoštallojuvvo goappeš váhnemiid dietnasa ektui jus mánná orru ovttas goappeš váhnemiiguin. Dienasin adnojuvvojit leat bargodietnasat ja buot mállet almmolaš ja priváhta penšuvnnat mat máksojuvvojit </p>
<p>Norggas dahje olgoriikkas. <em type="bold">ahkepenšuvnna </em><em type="bold">meroštallan </em>Álbmotoadju ásahuvvui 1967:s. Danin lea dušše vejolašvuohta gártadit penšuvdnačuoggáid 1967 rájes. </p>
<p>Lassipenšuvdna meroštallojuvvo penšuvdnačuoggáid vuođul maid lea gártadan dassážii go geavahišgoahtá ahkepenšuvnna.</p>
<p>Daid jagiid penšuvdnačuoggát go deavdá 67,68 ja 69 jagi váldojuvvojit easkka fárrui go deavdá 70 jagi.</p>
<p>Váldoformel ollislaš lassipenšuvnna meroštallamii: Vuođđosubmi x loahpalaš čuoggálohku x penšuvdnaproseanta</p>
<p>Jus du gártadanáigi lea vuollel 40 jagi, de lea formel: Vuođđosubmi x loahpalaš čuoggálohku x penšuvdnaproseanta x galle jagi leat čuoggát 40</p>
<p>Dienasjagiid 1967 – 1991 ovddas lea penšuvdnaproseanta 45. 1992 rájes lea dat 42 proseantta.</p>
<p>Buot ovdamearkkain lea vuođđosubmi (V): 70 256 beaiváduvvon 01.05.08.</p>
<p><em type="bold">Go lassipenšuvdna dušše lea meroštallojuvvon iežas gártadeami mielde </em></p>
<p>Embla lea okto. Sus lea 25 jagi gártadanáigi 1967:s-1991:i go penšuvdnaproseanta lei 45 ja 15 jagi gártadanáigi 1991:s-2006:i mas penšuvdnaproseanta lei 42. Loahpalaš čuoggálohku lea 6,10..</p>
<p>Penšuvdna meroštallojuvvo ná: Vuođđopenšuvdna = V: 70 256 ruvnno+ Lassipenšuvdna: V x 6,10 x 0,45 x 25 +V x 6,10 x 0,42 x 15 = 188 031 ruvnno 40 40</p>
<p>Emblas penšuvdna šaddá: jahkásaččat 258 287 ruvnno.</p>
<p>Ask lea náitalan Linnain, gii maiddái lea penšunista. Sus lea seamma gártadanáigi ja loahpalaš čuoggáid lohku go Emblas, muhto daningo son lea náitalan penšunisttain, de oažžu son unnit vuođđopenšuvnna.</p>
<p>Penšuvdna meroštallojuvvo ná:: Vuođđopenšuvdna = 85% V:as: 59 718 ruvnno + Vuođđopenšuvdna V x 6,10 x 0,45 x 25 + V x 6,10 x 0,42 x 15 = 188 031 ruvnno 40 40</p>
<p>Ask penšuvdna šaddá: jahkásaččat 247 749 ruvnno.</p>
<p><em type="bold">Go penšunista lea leaskanisu dahje leaskaolmmái </em></p>
<p>Penšunista gii maiddái lea leaskanisu dahje leaskaolmmái, sáhttá oažžut ahkepenšuvnna mii meroštallojuvvo lotnolagaid iežas ja olmmošrohki penšuvdnagártadeami vuođul. Lotnolas meroštallan lea dušše áigeguovdil dain dilálašvuođain go oažžu eanemusat penšuvnna.</p>
<p>Ovdamearka mas lassipenšuvdna lea meroštallojuvvon iežas ja jápmán náittosguoimmi gártadeami mielde.</p>
<p>Ask jápmá ja Linn penšuvdna rehkenastojuvvo ođđasit. Son lei álgo álggus gártadan lassipenšuvnna mii jahkásaččat lea 60 000 ruvnno, ja vuođđopenšuvdna mii máksojuvvui lei 85 proseantta V:as</p>
<p>Okto olmmožin oažžu son vuođđopenšuvnna mii lea 1 V, ja lassipenšuvdna ges dahká 55 proseantta iežas ja olmmošrohki lassipenšuvnna supmis.</p>
<p>Penšuvdna meroštallojuvvo ná: Vuođđopenšuvdna = V: 70 256 ruvnno + Lassipenšuvdna: 188 031 + 60 000 x 0,55 = 136 417 ruvnno</p>
<p>Linn penšuvdna šaddá: jahkásaččat 206 673 ruvnno.// Penšuvdna <em type="bold">dienas lassin penšuvdnii Ahkepenšuvdna go leat gaskal 67 – 70 jagi </em></p>
<p>Vaikko vuostáiválddát penšuvnna, de sáhtát liikká bargat.</p>
<p>Ođđajagimánu 1.b. 2009 rájes sáhtát vuostáiváldit olles ahkepenšuvnna vaikko joatkát barggus. Penšuvdna ii unniduvvo bargodietnasa ektui ovdalgo deavddát 69 jagi.</p>
<p>Go leat gaskal 69 – 70 jagi, de unniduvvo ahkepenšuvdna go dienas lea badjel 2 V. Jus dus šaddá mánnosašdienas eambbo go 2 geardde vuođđosupmi (V) juogaduvvon 12:in, de penšuvdna unniduvvon 40 proseanttain dan dietnasis mii lea badjel dan.</p>
<p>Go leat deavdán 70 jagi, de ii dábálaš ahkepenšuvdna unniduvvo šat dietnasa geažil.</p>
<p><em type="italic">Jus vuostáiválddát fuolahanlasáhusa náittosguoimmi dahje mánáid ovddas, de fertet dieđihit buot dienasrievdadusaid. Don fertet maiddái dieđihit jus du náittosguoimmi dienas rievdá </em><em type="bold">leat olGoriikkas Riekti penšuvdnii jus don fárret olgoriikii </em></p>
<p>Álbmotoadjolága njuolggadusaid mielde sáhtát váldit mielde álbmotoaju ahkepenšuvnna jus deavddát vissis eavttuid.</p>
<p>Váldonjuolggadus lea ahte don fertet orron unnimus 20 jagi Norggas gaskal dan rájes go devdet 16 jagi ja dan jagi lohppii go devdet 66 jagi, jus galggat oažžut máksojuvvot penšuvnna olgoriikkas. Orrunáigin adnojit maiddái áigodagat go leat orro olgoriikkas ja leat leamašan álbmotoajus miellahttun rivttiin addosiidda penšuvdnakapihttaliid mielde. Seamma guoská bargoáigodagaide Norggas daid jagiid go deavddát 67, 68 ja 69 jagi.</p>
<p>Jus leat gártadan lassipenšuvnna, de álot oaččut dan máksojuvvot olgoriikkas, ovttas vuođđopenšuvnnain, mii lea meroštallojuvvon seamma gártadanáiggi vuođul go lassipenšuvdna.</p>
<p><em type="italic">Váldde álot oktavuođa NAV:in ovdal go fárret. </em></p>
<p><em type="bold">Oadjošiehtadusat sáhttet addit viiddiduvvon rievtti váldit penšuvnna mielde olgoriikii </em></p>
<p>Norga lea dahkan muhtin oadjošiehtadusaid eará riikkaiguin.</p>
<p>Muhtin oassi dáin šiehtadusain sáhttet addit viiddiduvvon rievtti oažžut máksojuvvot álbmotoajus ahkepenšuvnna šiehtadusriikii maŋŋel fárrema. Dát guoská ee. buot davviriikkaide ja EEO-guovllu siskkobealde riikkaide.</p>
<p type="listitem">Muhtin joavkkuide leat ráddjejumit rievttis dasa ahte oažžut máksojuvvot ahkepenšuvnna olgoriikkas. Dát guoská penšuvdnameroštallama earenoamáš ovdamuniide dáidda:</p>
<p type="listitem">báhtareaddjit</p>
<p type="listitem">persovnnat geat leat ožžon dáhkiduvvon nuorra      lámisolbmuid lassipenšuvnna</p>
<p><em type="bold">Jus orut Norggas, muhto barggat eará riikkas </em></p>
<p>Jus don orut Norggas, muhto barggat eará riikkas, de sáhttet du oadjorievttit leat dan riikkas. Váldde oktavuođa NAV:in báikkálaččat čielggadit iežat rivttiid.</p>
<p><em type="bold">Jus don áigodagaid leat bargan olgoriikkas </em></p>
<p>EEO-šiehtadusa ja eará konvenšuvnnaid bokte lea Norggas oadjoovttasbargu muhtin eará riikkaiguin. Jus don leat orron dahje bargan olgoriikkas, de NAV Penšuvdna ovttas olgoriikkalaš oadjoeiseválddiiguin gieđahallá dan oasi penšuvdnaáššis mii guoská dasa go leat leamašan olgoriikkas, sihkkarastin dihte ahte don maiddái oaččut penšuvnna eará riikkain masa leat gártadan rievtti. <em type="bold">eará addosat mat sáhttet </em><em type="bold">leat áiGeGuovdilat Addosat dasa gii lea báhcán </em></p>
<p>Son gii lea vuollel 67 jagi go náittosguoibmi jápmá, sáhttá oažžut penšuvnna álbmotoajus. Ovttaárvosaččat náittosguimmiin leat registrerejuvvon guimmežagat ja ovttasássit geain leat dahje geain leat leamašan mánát ovttas geat ovdal leat leamašan náitalan nubbi nuppiin. Penšuvdna dárbogárvoštallojuvvo dietnasa ektui.</p>
<p>Báhcán olmmoš gii fas náitala ođđasit, oažžu dušše ahkepenšuvnna gártadeami vuođul. <em type="bold">ollistahtti doarjja </em></p>
<p>Olbmot geat leat orron oanehaš Norggas sáhttet oažžut ollistahtti doarjaga mii eanemusat vástida álbmotoaju vuolimus penšuvnna.</p>
<p>Ulbmil ollistahtti doarjagiin lea dáhkidit ahte olbmot geat leat deavdán 67 jagi, ja geain lea unnán dahje ii obage leat ahkepenšuvdna dan geažil go eai leat orron guhká Norggas, ožžot ollislaš dietnasa mii vástida álbmotoaju vuolimus penšuvnna.</p>
<p>Doarjja addojuvvo 12 mánnui hávális ja dušše olbmuide geat orrot Norggas.</p>
<p>Doarjja dárboárvvoštallojuvvo buot mállet dietnasiid ektui mat doarjjavuostáiváldis ja vejolaš náittosguoimmis ja ovttasássis leat.</p>
<p>Eanet dieđuid gávdná go geahččá <em type="bold">www.nav.no </em>čujuhusas dahje váldá oktavuođa báikkálaš NAV:in doppe gos orut. </p>
<p><em type="bold">BarGopenšuvdna Almmolaš bargopenšuvnnat </em></p>
<p>Almmolaš bargopenšuvnnat (ovdamearkka dihte Stáhta</p>
<p>Penšuvdnakássas dahje suohkanlaš penšuvdnakássain) ovttastahttojuvvojit álbmotoaju penšuvnnain. Dát mearkkaša ahte álbmotoaju ahkepenšuvdna máksojuvvo ollásii, ja almmolaš bargopenšuvdna unniduvvo. Buohkat leat liikká sihkkarastojuvvon oktiibuot penšuvnna mii lea unnimusat seamma stuoris go dat mii lea stuorámus penšuvdna dan guovtti penšuvnnas.</p>
<p><em type="bold">Priváhta bargopenšuvnnat </em></p>
<p>Priváhta bargopenšuvnnat ja eará penšuvdnadáhkádusat dábálaččat eai unniduvvo go álbmotoajus oažžu ahkepenšuvnna.</p>
<p>Dás máksojuvvo penšuvdna álbmotodjui lassin. 2006 rájes lea ásahuvvon ortnet mas lea geatnegahtton bargopenšuvdna buot bargiide Norggas. Ortnet ii mearkkaš olu daid uosttaš buolvva ahkepenšunisttaide, muhto oažžu stuorát mearkkašumi go ortnet lea bistán muhtin jagiid.</p>
<p>Jus háliidat eanet dieđuid bargopenšuvnna birra, de sáhtát váldit oktavuođa bargoaddiin dahje dainna bargopenšuvdnaortnegiin masa gulat.</p>
<p>Fuomáš ahte bargopenšuvdnaortnegiin sáhttet leat eará njuolggadusat vejolašvuhtii ahte lotnolagaid geavahit bargodietnasa ja penšuvnna go mat álbmotoajus leat. <em type="bold">šiehtadusdahkkojuvvon </em><em type="bold">penšuvdna (aFp) </em>Šiehtadusdahkkojuvvon penšuvdna leat penšuvdnaortnegat mat leat šihttojuvvon bargoeallima bealálaččaid gaskkas, ja mii addá vejolašvuođa heaitin penšuvnnain ovdal go deavdá 67 jagi. AFP sáhttá áramusat máksojuvvot mánu maŋŋel go deavdá 62 jagi. Ortnegat gusket almmolaš bargiide ja bargi-ide doaimmain mat leat ráhkadan AFP tariffašiehtadusa. Du bargoaddi sáhttá vástidit lea go doaimmas AFP. <em type="bold">vearru penšuvnnas </em>Penšuvdna lea vearrogeatnegahttojuvvon dienas. Penšunistan mávssán don unnit oadjodivvaga go barget. Dus lea maiddái riekti oažžut meroštallojuvvot sierragessosa vearrolivnnegis. </p>
<p>Jus dus ii leat eará dienas go vuolimus penšuvdna, de váldonjuolggadusa mielde it galgga máksit vearu penšuvnnas. Vearru dattege juogaduvvo náittosguimmiid gaskkas, nu ahte vuolimus penšunista ferte máksit vearu go náittosguoimmis lea eanet dienas go vuolimus penšuvdna.</p>
<p>Jus háliidat eanet dieđuid vearu birra, geahča <em type="bold">www.skatteetaten.no </em>čujuhusas dahje váldde oktavuođa vearroetáhtain.// Penšuvdna </p>
<p><em type="bold">Báikedoallu </em></p>
<p>Ovttaskas penšunista.</p>
<p>Penšunista geas lea náittosguoibmi barggus, gii dine eanet go 2 V.</p>
<p>Penšunista geas lea náittosguoibmi geas lea lassipenšuvdna mii lea eanet go sierralasáhus dábálaš máksomeari mielde.</p>
<p>Penšunista geas lea náittosguoibmi gii ieš oažžuvuolimus penšuvnna.</p>
<p>Penšunista geas lea olles fuolahanlasáhus náittosguoibmái badjel 60 jagi.</p>
<p>Penšunista geas lea olles fuolahanlasáhusnáittosguoibmái vuollel 60 jagi.</p>
<p xml:lang="nob"><em type="bold">Meroštallanformel </em></p>
<p>Vuođđopenšuvdna (V) + Sierralasáhus (94% V:as)</p>
<p>Vuođđopenšuvdna (85% V:as)+ Sierralasáhus (94% V:as))</p>
<p>Vuođđopenšuvdna (85% V:as)+ Sierralasáhus (74% V:as))</p>
<p>Vuođđopenšuvdna (85% V:as)+ Sierralasáhus (94% V:as)</p>
<p>Vuođđopenšuvdna (V)+ 2 Sierralasáhusa (188% V:as)+ Fuolahanlasáhus (1/2V)</p>
<p><em type="bold">Jahkásaš máksu </em>136 297125 759111 707125 759237 465171 425 <em type="bold">vuolimus penšuvdna iešGuđet joavkkuide </em></p>
<p>Vuođđosubmi miessemánu 1.b. 2008:s: 70.256</p>
<p><em type="italic">Sáhttet leat spiehkasteamit mas muhtin ruvnnot leat jorbejuvvon go penšuvdna meroštallojuvvo ja máksojuvvo mánnosaččat. </em><em type="bold">sátnečilGehusat Álbmotoaju vuođđosubmi (V) </em></p>
<p>V lea mávssolaš sihke álbmotoaju addosiid riektái ja addosiid sturrodahkii. Penšuvnnat muddejuvvojit V lassáneami mielde jahkásaččat, maid Stuoradiggi mearrida.</p>
<p>Vuođđopenšuvdna, sierralasáhus ja fuolahanlasáhus meroštallojuvvot máksomearrin V vuođul. Lassipenšuvdnii biddjojuvvo V vuođđun faktoran dasa ahte meroštallat jahkásaš čuoggáid logu ja vuođđun jahkásaš meroštallamii ja muddemii.</p>
<p>Miessemánu 1.b. 2008:s lea V 70 256 ruvnno.</p>
<p><em type="bold">Penšuvdnaaddi dienas </em></p>
<p>Bargo- ja ealáhusdienas adnojuvvo leat penšuvdnaaddi dienasin. Dát lea sihke bálká, ealáhusdoaimma dienas, mávssut, royaltisat ja sullasaččat.</p>
<p><em type="bold">Penšuvdnačuoggát </em></p>
<p>Penšuvdnačuoggát meroštallojuvvojit penšuvdnaaddi dietnasis. Lea penšuvdnaaddi dienas mii lea eanet go álbmotoaju vuođđosupmi mii addá penšuvdnačuoggáid.</p>
<p>Dietnasiidda gaskal 6 V ja 12 V váldojuvvo dušše 1/3 dietnasis lassipenšuvdnii mielde. Dietnasat mat leat badjel 12 V eai váldojuvvo mielde. Eanemus penšuvdnalogu maid sáhttá gártadit dál lea 7,00*. Penšuvdnačuoggáid sáhtát gártadit dan jagi rájes go deavddát 17 jagi ja gitta dassážii go deavddát 69 jagi.</p>
<p>Lea vearroetáhtta mii juohkehačča vearrodieđuid vuođul, meroštallá penšuvdnačuoggáid jahkásaččat..</p>
<p>Olbmot geat fuolahit mánáid vuollel čieža jagi dahje geat leat duođaštan ahte sii fuolahit doaimmashehttejuvvon olbmuid dahje buhcciid, sáhttet jahkásaččat oažžut buorrindohkkehuvvot penšuvdnačuoggá mii lea 3,00.</p>
<p><em type="bold">Loahpalaš čuoggálohku </em></p>
<p>Loahpalaš čuoggálohku lea 20 alimus čuoggálogu gaskamearri. Jus leat gártadan penšuvdnačuoggáid 20 jagi dahje unnit go 20 jagi, de lea loahpalaš čuoggálohku buot čuoggáloguid gaskamearri.</p>
<p><em type="bold">Čuoggájagit </em></p>
<p>Jus galggat oažžut meroštallojuvvot lassipenšuvnna, de fertet gártadan penšuvdnačuoggáid unnimusat 3 jagi. Jus galggat álbmotoajus olahit ollislaš gártadeami lassipenšuvnnas, de fertet leat gártadan penšuvdnačuoggáid unnimusat 40 jagi.</p>
<p><em type="bold">Oadjoáigi </em></p>
<p>Váldonjuolggadussan lea ahte buohkat geat orrot dahje barget Norggas leat álbmotoajus miellahttun ja gártadit dan maid mii gohčodit oadjoáiggi. Oadjoáiggi sáhttá gártadit áigodagas gaskal dalle go deavdá 16 jagi ja gitta dan jagi lohppii go devdet 66 jagi. Oadjoáiggi sáhttá maiddái gártadit daid jagiid go deavddát 67,68 ja 69 jagi jus dus lea bargodienas mii lea nu allat ahte dáid jagiid gártadat penšuvdnačuoggáid.</p>
<p><em type="bold">Siviiladilli </em></p>
<p>Siviiladilli lea dehálaš penšuvdnaaddosiid meroštallamii ja riektái. Leat iešguđetlágan njuolggadusat ovttaskas penšunisttaide, penšunisttaide geat orrot ovttas náittosguimmiin, guimmiin dahje ovttasássiin.</p>
<p>Registrerejuvvon guimmežat leat seammaárvosaččat náittosguimmiiguin. Muhtin dilálašvuođain leat maiddái ovttasássit seammaárvosaččat náittosguimmiiguin.</p>
<p type="listitem">Mii bidjat vuođđun ahte leat guokte joavkku ovttasássit:</p>
<p type="listitem">Ovttasássit geat ovdal leat leamašan náitalan dahje           geain leat/leat leamašan oktasaš mánát</p>
<p>Dát leat seammaárvosaččat náittosguimmiiguin ja ožžot meroštallojuvvot penšuvnna dego livčče náittosguoimmit.</p>
<p type="listitem">Sis sáhttá maiddái riekti náittosguoibmelasáhussii ja báhcánolbmopenšuvdnii/penšuvdnagártadeapmái nuppi maŋis</p>
<p type="listitem">Ovttasássit geat leat eallán ovttas 12 mánu dan maŋemus      18 mánus</p>
<p>Sii ožžot meroštallojuvvot vuođđopenšuvnna dego livčče náittosguoimmit, muhto muđui eai oaččo makkárge náittosguoibmevuoigatvuođaid.</p>
<p>Stuoradiggi lea mearridan ahte galgá čađahuvvot penšuvdnaođastus 2011 rájes. Dieđut penšuvdnaođastusa ja ahkepenšuvnna ođđa njuolggadusaid evttohusa gávnnat čujuhusas <em type="bold">www.pensjonsreform.no </em>. <em type="bold">// </em>*) 1971 rájes gitta 1991 rádjái lei alimus vejolaš čuoggálohku 8,33. Jagiin 1967:s gitta 1970 rádjái lei alimus vejolaš čuoggálohku 7.00// Penšuvdna </p>
<p><em type="bold">Sierra čállosat </em><em type="bold">www.nav.no </em></p>
<p>Jus háliidat eanet dieđuid penšuvnna birra, de ávžžuhit du fitnat min neahttasiidduin. Dáppe gávnnat eanet dievaslaš dieđuid ja dat lea ođastuvvon ođđaseamos doaibmi njuolggadusaiguin ja máksomeriiguin. Don sáhtát maiddái váldit oktavuođa iežat báikkálaš NAV-kantuvrrain.</p>
<p>Bargo- ja čálgoetáhtta (ovddeš Aetáhtta ja oadjoetáhtta) hálddašit ortnegiid nugo ahkepenšuvnna ja eará penšuvdnaaddosiid, dearvvašvuođabálvalusaid, buohcanruđaid, bargguhisvuođaoaju, barguimáhcaheami, mánáidoaju ja eanet. Suohkaniid sosiálabálvalus ja etáhtta ovttas leat Bargo- ja čálgohálddahus (NAV).</p>
<p><em type="bold">Mii addit olbmuide vejolašvuođaid! </em></p>
<p>Almmuhan: Bargo- ja čálgodirektoráhtta</p>
<p xml:lang="nob">Akersgata 64-68</p>
<p>Poastaboksa 5 St. Olav plas0032 OSLO</p>
</body></document>
