<document xml:lang="sme" id="no_id"><header><title/><genre code="facta"/><author><unknown/></author><wordcount>1019</wordcount><conversion_status type="standard"/><availability><free/></availability><submitter name="Kevin Brubeck Unhammer" email="lene.antonsen@uit.no"/><multilingual><language xml:lang="sme"/><language xml:lang="swe"/></multilingual><origFileName>http://www.1177.se/Nationella-minoritetssprak/Nationella-minoritetssprak/Nordsamiska/Regler-och-rattigheter/Om-man-inte-ar-nojd-med-varden</origFileName><parallel_text xml:lang="eng" location="om-man-inte-ar-nojd-med-varden.html"/><parallel_text xml:lang="fin" location="om-man-inte-ar-nojd-med-varden.html"/><parallel_text xml:lang="fit" location="om-man-inte-ar-nojd-med-varden.html"/><parallel_text xml:lang="sma" location="om-man-inte-ar-nojd-med-varden.html"/><parallel_text xml:lang="smj" location="om-man-inte-ar-nojd-med-varden.html"/><parallel_text xml:lang="swe" location="om-man-inte-ar-nojd-med-varden.html"/><parallel_text xml:lang="rmy-rka" location="om-man-inte-ar-nojd-med-varden.html"/><parallel_text xml:lang="rmn" location="om-man-inte-ar-nojd-med-varden.html"/><parallel_text xml:lang="rmu" location="om-man-inte-ar-nojd-med-varden.html"/><parallel_text xml:lang="yid" location="om-man-inte-ar-nojd-med-varden.html"/><parallel_text xml:lang="rmy-rlo" location="om-man-inte-ar-nojd-med-varden.html"/><parallel_text xml:lang="rmf" location="om-man-inte-ar-nojd-med-varden.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="swe">Jus ii leat duđavaš divššuin / Om man inte är nöjd med vården - 1177 Vårdguiden - sjukdomar, undersökningar, hitta vård, e-tjänster</p>
<p type="title" xml:lang="swe">Jus ii leat duđavaš divššuin Om man inte är nöjd med vården</p>
<p type="title">Mas lea jearaldat?</p>
<p type="title">Lea riekti váidalit</p>
<p>Buohccin dearvvašvuođa – ja buohccedivššus dus lea riekti vuostáváldot gudnejahttimiin ja oažžut ipmirdahtti informašuvnna dearvvašvuođadilis ja dain dutkamiin ja divššuin mat evttohuvvo. Olmmoš galgá oažžut buori divššu mas lea buorre kvaliteahtta.</p>
<p>Jus ii leat duhtivaš divššuin man lea ožžon dehe lea eahpeduhtivaš vuostáváldimiin, lea riekti váidalit ja guođđit oainnuid. Dat sáhttá guoskat unnit problemain stuorit dilálašvuođaide mat leat dagahan bissovaš vahágiid dehe jápmima. Sáhttá maid dahkat váidaga mii viggá oažžut doaimma doaibmat buorebut.</p>
<p>Leat leahkime máŋga sierra lágádusa gosa jorgasit váidagiiguin. Lea buorre bivdit čálalaš vástádusa go váidala vai beassá ráfis lohkat vástádusa ja vealtá boasttoipmárdusa.</p>
<p type="title">Váidalit njuolga dikšubargovehkii</p>
<p>Lea buorre álggos jorgasit njuolga dan doaktára dehe eará dikšobargoveaga beallái geat leat dahkan dutkamiid ja divššu. Dávjá sáhttá čielga boasttoipmárdus ja eahpečielggasvuođat čielggaduvvot dainna ládje ja unnidit riskka ahte dat gerdo. Sáhttá maid álot jorgasit dan ossodaga hoavdda beallái gos lea ožžon divššu, ovdamearkka dihte ortopedavuostáváldima doaibmahoavdda beallái.</p>
<p>Mii guoská gielddalaš dearvvašvuođa – ja buohccedivššu dego ovdamearkka dihte ruovttobuohccedivššu jorgašuvvo dan medisiinnalaš vástu buohccedivššára beallái, maid gohčoduvvon MAS, gielddas.</p>
<p>Mii lea eanadikki vuolaš ja gielddalaš dikšun sierrana riikka sierra guovlluin. Sáhttá jearrat iežas gielddas dehe eanadikkis geas lea vástu divššus. Dávjjimusat gielda vástida eaŋkilit ruovttubuohccedivššus go fas eanadiggi dikšu ovdánan buohccedivššu ruovttus.</p>
<p type="title">Buohccelávdegoddi (Patientnämnden)</p>
<p type="title">Váldá vuostá váidalemiid</p>
<p>Instánssa mii sáhttá guođđit oainnuid buohccelávdegoddái, mii muhtumin gohčoduvvo luohttámušlávdegoddin. Buohccelávdegoddi galgá váikkuhit alit buohccesihkkarvuhtii dearvvašvuođa ja buohccedivššus.</p>
<p>Lávdegoddi galgá leahkit juohke eanadikkis váldimiin vuostá váidagiid ja oainnuid earet eará vuostáváldimis, diagnosain, dálkkodeamis, mávssuin, jávohisvuođajearaldagain ja dikšudáhkádusas. Lávdegottis čohkkehit politihkkarat go dan vuorus virgeolbmát gieđahallet váidagiid. Lávdegotti politihkkariin lea jávohisvuođageatnegasvuohta.</p>
<p>Buohccelávdegoddi ii leat dearvvašvuođa ja buohccedivššu vuoláš iige mávsse maidege jorgasit dohko jearaldagaiguin ja váidagiiguin.</p>
<p>Dearvvašvuođa ja buohccedivššu lassin gullo buohccelávdegotti doaibmaoassái maid bátnedikšun man jođihit eanadiggi ja priváhttabátnedikšun man eanadiggi goasttida ollásit dehe oassái.</p>
<p>Dan lassin gullo dearvvašvuođa ja buohccedikšun man gielddat jođihit dehe soahpamuša mielde gielddaiguin ja almmolaš fuolaheapmi Sosiálabálvaluslága jelgii man oažžu dearvvašvuođa ja buohccedivššu olis.</p>
<p>Buohccelávdegottis sáhttá ovdamearkka dihte oažžut veahki</p>
<list><p type="listitem">informašuvnnain man dárbbaha vai sáhttá váldit vára iežas beroštumiin dearvvašvuođa ja buohccedivššus</p>
<p type="listitem">oktavuođaiguin dikšubargoveagain</p>
<p type="listitem">gávdnat rivttes virgeolbmá</p>
<p type="listitem">rapporteret dikšoaddái ja dikšunovttadahkii áiccastagaid ja spiehkkasemiid maidda lea reageren.</p>
</list><p type="title">Sihke njálmmálaš ja čálalaš váidagat dutkojuvvo</p>
<p>Sáhttá sihke riŋget ja sáddet čálalaš váidalemiid buohccelávdegoddái. Virgeolbmát huolahit ahte váidaleamit čielggaduvvo dehe rivttes instánssa ovttastuvvo.</p>
<p>Buohccelávdegottis ii leat váldi mearridit leago buohccedikšubargoveahka dahkan juoga vearrut dehe ii. Dat lea dan sajis jearaldat doaibmavástideddjiide dehe eiseválddiide dego Sosiálastivra.</p>
<p>Oktavuođadieđut buohccelávdegoddái galget leat doppe gos leat ožžon divššu ja eanadikki iežas webbabáikkiin.</p>
<p type="title">Sosiálastivra (Socialstyrelsen)</p>
<p type="title">Gohcá kvalitehta ja sihkkarvuođa</p>
<p>Sosiálastivra lea dearvvašvuođa ja buohccedivššu bearráigeahččaneiseváldi ja dárkkista earet eará doaimmaid ovddidan dihte buohccesihkkarvuođa, eastadan dihte vahágiid ja váldin dihte eret riskkaid divššus. Sosiálastivra galgá fokuseret sivaid dasa mii lea dáhpáhuvvan, nu gohčoduvvon systemafeailla, ja maid galgá dahkkot vai dat ii gearddo.</p>
<p>Sosiálastivra sáhttá ilmmuhit dáhpáhusa dehe ovttaskas ámmáthárjeheadji. Almmuhusas ii dárbbat namuhit gii dehe geat guddet vásttu dáhpáhusas. Buot geat gullojit dearvvašvuođa ja buohccedikšubargovehkii, beroškeahttá bargetgo gielddas, eanadikkis dehe priváhta dikšunfitnodagas, sáhttet almmuhuvvot.</p>
<p>Almmuhus sáhttá maid guoskat kritihka organisašuvnna vuostá dehe almmolaš váilevašvuođaid buohccesihkkarvuođas mii dárbbahuvvo buoriduvvot. Váidaleamit galget dutkojuvvot bealaškeahtes. Ii dárbbat ieš diehtit gii lea dahkan vearrut dehe mii lea váilon dikšumis baicca dat rehkke almmuhit dáhpáhusa dakkárin.</p>
<p>Sosiálastivra sáhttá čujuhit kritihka sihke organisašuvdnii ovdamearkka dihte eanadiggái, ja ovttaskasaide dikšunbargoveagas. Dat sáhttá maid dahkkot jus ii leat mangelágán almmuhus dehe váidaleapmi buhcciin dehe oapmahaččain. Jus dárbbahuvvo buohccesihkkarvuođa dihte sáhttá Sosiálastivra maid dahkat mearrádusaid maid organisašuvdna ferte čuovvut. Sosiálastivra sáhttá maid mearridit ahte guođđá ášši buohccelávdegoddái. Sosiálastivrra mearrádusa ii sáhte váidit.</p>
<p>Almmuhusat dáhpáhusain mat sáhttet leat rihkusvuložat guđđojuvvo poliisii. Dat sáhttet ovdamearkka dihte guoskat ahte buohccedikšobargoveahka sivahuvvo seksuálalaš veahkaváldimis dehe illasteamis.</p>
<p>Sihke almmuhus Sosiálastivrii ja Sosiálastivrra mearrádus leat almmolaš áššegirjjit maid juohkehaš gii háliida sáhttá lohkat. Dan sajis buohccejournálat ja eará sullásaš áššegirjjit mat gullojit dutkamii gokčet jávohisvuođageatnegasvuođa.</p>
<p type="title">Čuvvot Lex-Maria - almmuhusaid</p>
<p>Sosiálastivra gieđahallá daid nu gohčoduvvon Lex Maria –almmuhusaid, dalle dikšun ieš sáhttá almmuhit duođalaš dáhpáhusaid. Lex Maria almmuhus galgá dutkojuvvot sihkkarastin dihte buohccesihkkarvuođa. Dat sáhttá dagahit ahte Sosiálastivra almmuha dikšubargoveaga Dearvvašvuođa ja buohccedikšu vástolávdegoddái, HSAN.</p>
<p type="title">Dearvvašvuođa ja buohccedikšu vástolávdegoddi</p>
<p>Dušše Sosiálastivra, Vuoigatvuođaáššeolmmái ja Vuoigatvuođakánsler sáhttet dahkat almmuhusaid Dearvvašvuođa ja buohccedikšu vástolávdegoddái, HSAN:nii. Dat sáhttá dáhpáhuvvat jus lea ágga mearridit suddjendoaimmain, dat mearkkaša bissehit rutiinnaid ja bargovugiid mat sáhttet leat riskkavuložat. HSAN sáhttá geahččalit ja mearridit.</p>
<list><p type="listitem">gohčut ruovttoluotta gelbbolašvuođa doaktáris dehe buohccedivššáris gii lea goaridan iežas barggu</p>
<p type="listitem">mearridit geahččaladdanáiggi, mii mearkkaša ahte doavttir dehe buohccedikšu ferteba leahkit geahču vuolde gitta golmma jahkái, sihke sierra plána dahkko dan áigái</p>
<p type="listitem">ráddjet dehe geassit sisa doaktára rievtti čállit dálkasiid.</p>
</list><p><em type="italic">Geassemánu 2013 rájis lea divššu ja fuolaheamidárkkistus, IVO, váldán badjelasas Sosiálastivrra bearráigeahččanbargguid. Dat mearkkaša ahte galgá almmuhit divššu ja fuolaheami dárkkistussii dáhpáhusa jus lea leamaš divššus. Sáhttá maid almmuhit ovttaskas ámmáthárjeheaddji, jur seamma ládje go ovdal dagai Sosiálastivrii. </em></p>
<p><em type="italic">Meattáhusaid ja váilliid mat dáhpáhuvvet divššus ja fuolaheamis galgá doaibma ieš almmuhit Divššu ja fuolaheami dárkkistussii. </em></p>
<p><em type="italic">Ođđa eiseváldi sáhttá maid váldit iežas álgagiid divššu kvalitehta ja sihkkarvuođa dutkamis ja čuovvumis. </em></p>
<p type="title">Vel okta vuohki váidalit</p>
<p type="title">Poliisa, buohcceorganisašuvnnat ja politihkkarat</p>
<p>Jus anilda ahte rihkkoš lea dáhkkon divššus sáhttá almmuhit polesii. Almmuhus galgá ovdamearkka dihte guoskat nuppi olbmo jápmima mielddisbuktima. Ruoŧas lea hui eahpedábálaš ahte dakkár almmuhusat buktet sivaheami ja duomu cealkima, daningo rihkošláhkaaddimis gáibiduvvo nu gohčoduvvon áigumuš dehe roaves hárehisvuohta vai sáhttá ráŋggáštuvvot.</p>
<p>Buohcceorganisašuvnnat sáhttet muhtumin veahkehit áššegieđahallamis mii guoská váidaleami. Sii sáhttet dihto dáhpáhusas árvvoštallat man instánsii lea buoremus ovddidit iežas váidalemiid ja maid veahkehit almmuhusa čállimis.</p>
<p>Vealahanáššeolmmái, DO, bargá vealaheami vuostá. Jus anilda iežas áššeheamit sierragieđahallon sohkabeali, sohkabealidentitehta, sohkabealeolggosbuktima, agi, etnalaš gullevašvuođa, oskku dehe eará oskkuoainnu, doaibmahehttehusa dehe seksualálaš mieđisvuođa dihte, sáhttá dát almmuhuvvot DO:i.</p>
<p>Lea álo vejolaš buktit váidaleami daidda buohccedikšupolitihkkariidda geain lea politihkalaš vástu eanadikkis ja gielddas.</p>
<p type="title">Buohcceáššeolbmát</p>
<p>Muhtin eanadikkiin leat sierra buohcceáššeolbmát, geat muhtumin gohčoduvvojit buohcceovddasteaddjin dehe buohcceofelažžan.</p>
<p>Jus ovdamearkka dihte dovdá iežas heajuid vuostáváldon dehe eará ládje lea duhtameahttun divššuin sáhttá váldit oktavuođa singuin. Buohcceáššeolmmái sáhttá veahkehit ja neavvut viidáseappot jus ii leat duhtivaš vástádussii dehe vuostáváldimii maŋŋil go vuosttažin lea jorgasan njuolga buohccedikšunbargoveaga beallái.</p>
</body></document>
