<document xml:lang="sme" id="no_id"><header><title/><genre code="facta"/><author><unknown/></author><wordcount>808</wordcount><conversion_status type="standard"/><availability><free/></availability><submitter name="Kevin Brubeck Unhammer" email="lene.antonsen@uit.no"/><multilingual><language xml:lang="sme"/><language xml:lang="swe"/></multilingual><origFileName>http://www.1177.se/Nationella-minoritetssprak/Nationella-minoritetssprak/Nordsamiska/Undersokningar--prover/Blodprov-PSA</origFileName><parallel_text xml:lang="eng" location="psa.html"/><parallel_text xml:lang="fin" location="psa.html"/><parallel_text xml:lang="fit" location="blodprov-psa.html"/><parallel_text xml:lang="rus" location="psa.html"/><parallel_text xml:lang="sma" location="blodprov-psa.html"/><parallel_text xml:lang="smj" location="blodprov-psa.html"/><parallel_text xml:lang="swe" location="psa.html"/><parallel_text xml:lang="rmf" location="psa-blodprov.html"/><parallel_text xml:lang="rmu" location="blodprov-psa1.html"/><parallel_text xml:lang="rmy-rka" location="blodprov-psa.html"/><parallel_text xml:lang="rmn" location="blodprov.html"/><parallel_text xml:lang="yid" location="psa-blodprov.html"/><parallel_text xml:lang="rmy-rlo" location="blodprov-psa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="swe">Varraiskkus: PSA / Blodprov: PSA - 1177 Vårdguiden - sjukdomar, undersökningar, hitta vård, e-tjänster</p>
<p type="title">Varraiskkus: PSABlodprov: PSA</p>
<p type="title">Manin dárbbaha guođđit iskosa?</p>
<p type="title">Goas guođđit PSA iskosa?</p>
<p>PSA lea varraiskkus mii gullo daidda dutkamiidda man sáhttá dahkat go ovdaráksá dutkojuvvo.</p>
<p>Muhtumiin guđđojuvvo PSA-iskkus jus leat gožžaráhkováivvit man doavttir eahpida boahtit prostátas, ovdamearkka dihte jus dávjá dárbbaha mannat cissame seamma áigge go cirggas lea headju.</p>
<p>Sáhttá maid guođđit PSA-iskosa jus doavttir dovdá rievdamiid ovdaráksás go dat dutkojuvvo, rievdamiid mat sáhttet dagahit máŋga earalágan váivvi ja skibasvuođa.</p>
<p>Lea dehálaš diehtit ahte loktanan PSA-árvu ii leat seamma ášši go ahte lea ovdaráksáborašdávsa. Lea dábálaš unnánaš muttolaš PSA lassánemiin leat eará sivat.</p>
<p>Seamma ládje ii sáhte normála árvu ollásit guođđit eret ovdaráksáborašdávdda. Boađus ferte álot árvvoštallot makkár váivvit leat ja maid eará dutkamat čájehit.</p>
<p>Jus olbmos leat guokte dehe eanet lagas dievdofuolkki geain lea ovdaráksáborašdávda, lea stuorit riska ahte oažžu skibasvuođa. Dan dáhpáhusas ávžžuhuvvo váldit dássedit PSA -iskosa 40-50 jagis gitta 70 jagi rádjái.</p>
<p>PSA mihtiduvvo maid ovdaráksáborašdávdda dikšuma áigge. Jus dikšun ábuha dan fuomáša ahte PSA- árvu luoitá.</p>
<p type="title">PSA-iskosa buorit ja heajos bealit</p>
<p>PSA- iskkus ii dahkko rutiinnalaččat dego dábálaš dearvvašvuođakontrolla dievdduide oaidnin dihte leago dain hui árra hámat ovdaráksáborašdávda. Dat vuolgá das ahte ii leat álo oavdu fuomášit ja dikšut árra hámat ovdaráksáborašdávdda. Dikšun sáhttá addit bissovaš siidováikkuhusaid impoteanssa ja doallannávccahisvuođa dievdduin gos ovdaráksáborašdávda ii livččii geargan ovdánit maninge váralaš dávdan.</p>
<p>Borašdávdašattalmas ovdarávssás sáhttá juogo šaddat hihtásit attitkeahttá mangelágán váivviid dehe šaddat johtilit ja viidut goruda eará osiide. Árra muttus ii sáhte earuhit dan guovtti borašdávdahámi ja lea várra dikšut borašdávdahámi mas ii livččii ožžon mangelágán váivviid eallináiggistis.</p>
<p>Máŋggat dievddut háliidit goit čađahit dutkama oažžun dihte čielgasa leago sis ovdaráksáborašdávda. Ovdalgo mearrida galgágo guođđit PSA- iskosa lea buorre váldit čielgasa eanet buriin ja heajos beliin árrat áicojuvvon šattalmasa dikšumis. Jus háliida de mannat viidáseappot ja ságastit doaktáriin galgá diŋgot áiggi dearvvašvuođaguovddážii dehe fitnodatdearvvašvuođadikšumii.</p>
<p type="title">Mii lea PSA ja gos dat lea?</p>
<p>PSA lea oanádus ovdaráksáspesifihkka anti-genas. Dat lea proteiidna mii válbmejuvvo ovdarávssás ja mii čuovvu siepmančázi mielde go oažžu orgásmma ja dahká ahte sagahanseallat šaddet lihkkibun.</p>
<p>PSA lea dábálaččat una mearit varasnai, ja jur dat mearri mii mihtiduvvo PSA-iskosa bakte. Borašdávdda lassin leat máŋga dábálaš rievdama ovdarávssás mat sáhttet dahkat ahte PSA- árvu loktana varas. Ovdamearkka dihte buorresoarttat ovdaráksástuorrun ja vuolši ovdarávssás sáhttet, ng. prostátihtta, dagahit ahte ovdarávssás golgá eanet PSA varrii.</p>
<p>Jagiid mielde PSA-árvu loktana vehá eanaš dievdduin daningo ovdaráksá šaddá stuoribun go ahki lassu.</p>
<p>Stuorimus oassi vara PSA:s lea čadnon sierra proteiinnaide. Muhto lea maid una oassi friddja, čanakeahtes PSA. Go leat eará sivat go borašdávda muttágis PSA-loktanemiin, láve leahkit eanet friddja PSA varas. Danin dat sáhttá addit doaktárii dihto rávvaga mihtidit čadnojuvvon ja friija PSA gaskavuođa.</p>
<p type="title">Mot iskkus váldojuvvo?</p>
<p>Iskkus váldo dábálaččat gieđas asehis nálu vehkiin mii čuggejuvvo varrasutnii, venai. Danin dán sullásaš varraiskkus gohčoduvvo vena iskkusin.</p>
<p>Iskkus sáhttá váldot vaikko goas jándoris. Ovdal iskosa váldima ferte čohkkehit 15 minuhta. Muđui ii dárbbat mangelágán válmmastallamiid.</p>
<p>Jus dahká kirurgalaš doaibmabiju ovdaráksái PSA-árvu loktana. Ferte vuordit unnimustá 10 beaivvi ovdalgo lea jierpmálaš váldit PSA-iskosa. Jus doavttir dan sádjái guldala ovdaráksá dat ii váikkut PSA- árvui.</p>
<p type="title">Goas oažžu vástádusa?</p>
<p>Iskkus sáddejuvvo buohcceviessolaboratoriai gos dat analyserejuvvo. Sáhttá soabadit doaktáriin goas ja got galgá beassat diehtit iskkusbohtosa. Doavttir láve oažžut vástádusa laboratorias guovtti beaivvi siste.</p>
<p type="title">Got iskkusvástádus dulkojuvvo?</p>
<p>Iskkusvástádusa ferte álo veardidit makkár váivvit olbmos leat ja maid eará dutkamat čájehit.</p>
<p>Vara PSA-árvu variere sierra dievdduid gaskka, maid dievdduid gaskkan geain eai leat ovdaráksáváivvit. Vai doaktáris galgá leahkit juoga masa veardida dallego iskkusvástádusat dulkojuvvojit gevtojuvvo ng. refereansaárvvut. PSA:i lávejuvvo árvvut badjel 3 mikrográmma littara guovdu rehkenastot lassáneapmin.</p>
<p type="title">Alla árvvut, mas dat bohtet?</p>
<p>Sullii ovttas logi gaskaagát olbmás lea loktanan PSA- árvu. Dábálaš sivva veháš loktanan árvui lea buorresorttat ovdaráksástuorrun.</p>
<p>Loktanan árvvuid sáhttá maid oažžut jus lea ovdaráksávuolšun, ng. kronalaš prostatihtta.</p>
<p>Dábálaš gožžaoarreinfekšuvdna sáhttá addit meaddelmanni, muhto garra PSA loktaneami. Jus soames siva dihte ii sáhte gožžat ja guđđet gožžaráhku albma ládje, sáhttá maid oažžut gaskaboddosaš loktanan PSA-árvvu. Jus lea váttis guđđet gožžaráhku nu ahte stuorimus oassi goččas geažos áigge lea ráhkus dat lávejuvvo gohčodit gožžaobbon.</p>
<p>Loktanan árvvuide sáhttá leahkit sivvan ovdaráksáborašdávda. Sullii goalmmát oasis dain geain lea loktanan PSA gávdnojuvvo borašdávda. Gaskavuohta gaskkal friija ja čadnojuvvon PSA sáhttet addit doaktárii dihto bagadusa go lea jearaldat earuhit buorresorttat ovdaráksáváivviid ovdaráksáborašdávddas.</p>
<p>Dain geat testejuvvo máŋgga háve máŋggaid jagiid, boahtá sullii ovttan njealjis leahkit PSA- árvu mii oalgguha lasse dutkamiidda.</p>
<p>Jus PSA-iskosa boađus čájeha alla árvvu, doavttir láve dahkat vel ovtta dutkama Ultra-jienain ja gođusiskosiin ovdarávssás. Jus doavttir áicá borašdávdda sáhttá oažžut dikšuma čuohpademiin, suonjardemiin dehe hormonadikšumiin.</p>
<p type="title">Vuollegis árvvut, mas dat vulget?</p>
<p>Vuollegis árvvut vuosttildit dan ahte livččii ovdaráksáborašdávda, vaikko beare okta PSA-iskkus ii olles sihkkarvuođain sáhte vuosttildit dan.</p>
<p>Jus oažžu ovdarávssá váldot eret čuohpademiin PSA-árvu luoitá illá mihtidan dássái. Vuollegis PSA-árvu sáhttá oainnát gevtojuvvot mihttun ahte čuohpadeamis lea leamaš ávki. Maid guovtti eará dikšunvugiin, suonjardemiin ja hormonadikšumiin, láve njiedjan PSA-árvu leahkit mearkan ahte dikšun lea doaibman bures.</p>
</body></document>
