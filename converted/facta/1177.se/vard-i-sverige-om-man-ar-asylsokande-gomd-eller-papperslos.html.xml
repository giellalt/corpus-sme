<document xml:lang="sme" id="no_id"><header><title/><genre code="facta"/><author><unknown/></author><wordcount>360</wordcount><conversion_status type="standard"/><availability><free/></availability><submitter name="Kevin Brubeck Unhammer" email="lene.antonsen@uit.no"/><multilingual><language xml:lang="sme"/><language xml:lang="swe"/></multilingual><origFileName>http://www.1177.se/Nationella-minoritetssprak/Nationella-minoritetssprak/Nordsamiska/Regler-och-rattigheter/Vard-i-Sverige-om-man-ar-asylsokande-gomd-eller-papperslos</origFileName><parallel_text xml:lang="eng" location="vard-i-sverige-om-man-ar-asylsokande-gomd-eller-papperslos.html"/><parallel_text xml:lang="fin" location="vard-i-sverige-om-man-ar-asylsokande-gomd-eller-papperslos.html"/><parallel_text xml:lang="swe" location="vard-i-sverige-om-man-ar-asylsokande.html"/><parallel_text location="vard-i-sverige-om-man-ar-asylsokande-gomd-eller-papperslos.html" xml:lang="rmy-rlo"/><parallel_text location="vard-i-sverige-om-man-ar-asylsokande-gomd-eller-papperslos.html" xml:lang="rmn"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="swe">Dikšun Ruoŧas dasa gii lea dorvobáikeohcci, čiehkadan dehe bábirkeahtes / Vård i Sverige om man är asylsökande, gömd eller papperslös - 1177 Vårdguiden - sjukdomar, undersökningar, hitta vård, e-tjänster</p>
<p type="title">Dikšun Ruoŧas dasa gii lea dorvobáikeohcci, čiehkadan dehe bábirkeahtesVård i Sverige om man är asylsökande, gömd eller papperslös</p>
<p>Jus don ozat dorvobáikki dehe leat bábirkeahtes dus lea riekti buohccedikšui ja bátnedikšui Ruoŧas. Mánáin vuollái 18 jagi lea dábálaččat riekti máksokeahtes dikšui.</p>
<p type="title">Doarrádallan ja várra</p>
<p>Jus iežat mielas dárbbahat suoji báhtareaddjin daningo don doarrádallot iežat ruovtturiikkas don sáhtát ohcat dorvobáikki Ruoŧas. Soaittát maid eará sivaid geažil ohcat dorvobáikki, vejolašvuođa oažžut orrunlobi Ruoŧas.</p>
<p>Jus lea čiehkadan dehe bábirkeahtes Ruoŧas orru riikkas lobi haga, soaitimis ahte lea riikkas vuodjeluvvon.</p>
<p type="title">Dearvvašvuođadutkan</p>
<p>Buot ráves- ja mánnádorvobáikeohcciide galgá fállojuvvot dearvvašvuođadutkan nuvttá. Dearvvašvuođadutkan dahkko nu jođánit go vejolaš Ruŧŧii boahtima maŋŋel. Jus leat bábirkeahtes ja čiehkádalat galggat oažžut fálaldaga dearvvašvuođadutkamii go ozat divššu.</p>
<p type="title">Dorvobáikeohcci, čiehkádeaddji ja bábirkeahtes mánát</p>
<p>Mánát ja nuorat vuollái 18 jagi galget oažžut dearvvašvuođa- ja buohccedivššu sihke bátnedivššu seamma eavttuiguin go eará mánát ja nuorat geat orrot dan eanadikkis gos ohcet divššu. Eanas eanadikkit ja guovllut eai váldde mávssu vuollái 18 jahkásaš mánáin ja nuorain.</p>
<p type="title">Dorvobáikeohcci, čiehkádeaddji ja bábirkeahtes rávesolbmot</p>
<p>Ráves olmmožin, dat mearkkaša jus leat deavdán 18 jagi, don oaččut buohccedivššu ja bátnedivššu man it sáhte vuordit. Dat guoská maid etniiddearvvašvuođadivššu, divššu abortta oktavuođas ja eastadanávnnasrávvema.</p>
<p>Galledeamis dearvvašvuođaguovddášdoaktáris ja doavtterdivššus mii addojuvvo sáddehaga vuođul don galggat máksit 50 ruvnna. Galledeapmái sáddehaga vuođul, earágo doavtterdikšui don mávssát 25 ruvnna. Dat sáhttá leat galledeapmi kuratora luhtte.</p>
<p>Don sáhtát válljet galledeami dearvvašvuođaguovddážis dehe rabas spesialistadivššus man eanadikkis fal Ruoŧas. Jus leat dorvobáikeohcci dus ferte leat sáddehat jus doppe gos ozat divššu lea dakkár gáibádus.</p>
<p>Dikšun bátnedoaktáris albmot-bátnedivššus máksá 50 ruvnna.</p>
<p>Reseaptadálkasiin don mávssát 50 ruvnna, ja jus dárbbahat buohccereaissu máksu leat eanemus 40 ruvnna. Jus reaisu lea eará eanadiggái mávssát dan maid dat máksá.</p>
<p>Eastadeaddji mánná- ja etniiddikšun, dikšun áhpehisvuođas ja riegádahttimis lea nuvttá. Jus dus lea njoammudávda ja dárbbahat njoammunsuodjedivššu dat lea maid nuvttá.</p>
<p>Go don dorvobáikeohccin ozat buohccedivššu galggat čájehit goartta man Migrationsverket juohká, nu gohčoduvvon LMÁ-goartta. LMA mearkkaša lága dorvobáikeohcci vuostáváldimis ja goarta lea gaskaboddosaš persovdnaduođaštus mii lea vuoimmis dan áigge go ozat dorvobáikki.</p>
</body></document>