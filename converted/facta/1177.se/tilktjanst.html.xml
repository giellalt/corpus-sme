<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>283</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="lene.antonsen@uit.no"/>
    <multilingual>
      <language xml:lang="sme"/>
      <language xml:lang="swe"/>
    </multilingual>
    <origFileName>http://www.1177.se/Nationella-minoritetssprak/Nationella-minoritetssprak/Nordsamiska/Regler-och-rattigheter/Tilktjanst</origFileName>
    <parallel_text xml:lang="eng" location="tolktjanst.html"/>
    <parallel_text xml:lang="fin" location="tolktjanst.html"/>
    <parallel_text xml:lang="fit" location="tolktjanst.html"/>
    <parallel_text xml:lang="sma" location="tolktjanst.html"/>
    <parallel_text xml:lang="smj" location="tolktjanst.html"/>
    <parallel_text xml:lang="swe" location="tolktjanst.html"/>
    <parallel_text location="tolktjanst.html" xml:lang="rmy-rka"/>
    <parallel_text location="tolktjanst.html" xml:lang="rmn"/>
    <parallel_text location="tolktjanst.html" xml:lang="rmu"/>
    <parallel_text location="tolktjanst.html" xml:lang="yid"/>
    <parallel_text location="tolktjanst.html" xml:lang="rmy-rlo"/>
    <parallel_text location="tolktjanst.html" xml:lang="rmf"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="swe">Dulkon eará gielaide / Tolkning till andra språk - 1177 Vårdguiden - sjukdomar, undersökningar, hitta vård, e-tjänster</p>
    <p type="title">DavvisámegiellaNordsamiska</p>
    <list>
      <p type="listitem" xml:lang="swe">Tillbaka till startsidan för temat</p>
    </list>
    <p type="title" xml:lang="swe">Dulkon eará gielaideTolkning till andra språk</p>
    <p>Jus don it sártno ruoŧagiela dus lea riekti dulkii go galggat deaivvadit doaktáriin dehe earáin divššus dehe bátnedivššus. Eanas dáhpáhusain dikšubargoveahka sáhttá várret dulkka. Muital ahte dárbbahat dulkka go várret du gálledeami.</p>
    <p>Dulkkas lea jávohisvuođa gáibádus, dat mearkkaša ahte dulka ii oaččo guođđit dieđuid dus du lobihaga. Veagas ja ustibiin geat dulkojit ii leat jávohisvuođa gáibádus.</p>
    <p type="title">Sierralágan dulkončoahkkimat</p>
    <p>Dulka galgá jorgalit dan maid dikšubargoveahka dadjá nu ahte don ipmirdat informašuvnna ja sáhtát váikkuhit du dikšumii(länk till patientlagen). Dus lea riekti gielladulkii go dus lea čoahkkin soapmásiin dearvvašvuođa-dehe buohccedivššus dehe bátnedivššus.</p>
    <p>Čoahkkin dulkkain sáhttá dáhpáhuvvat máŋgga ládje:</p>
    <list>
      <p type="listitem">Dulka sáhttá leahkit mielde čoahkkimis dikšubargoveagain.</p>
      <p type="listitem">Dulka sáhttá oassálastit čoahkkimis skájantelefovnna bakte.</p>
      <p type="listitem">Muhtumin dulkkas lea vejolaš jorgalit nu gohčoduvvon videodulkoma bakte. Dus lea oktavuohta, dikšubargoveagain ja dulkkain kamera ja dihtora bakte.</p>
      <p type="listitem">Jus dii lehtet máŋggas geat sárdnubehtet seamma giela ja galgabehtet oažžut seamma dieđu seamma áigge sáhttibehtet oažžut joavkodulkoma. Dulka jorgala dalle informašuvnna olles jovkui. Dat sáhttá ovdamearkka dihte leahkit go máŋga váhnema deaivvadit mánnádikšunguovddážis.</p>
    </list>
    <p>Jeara dikšubargoveagas makkár dulkoma don sáhtát oažžut.</p>
    <p type="title">Muital dikšubargovehkii</p>
    <p>Muital dikšubargovehkii ahte dárbbahat dulkka go várret iežat galledeami dehe buori áiggil. Muital maid man gielas lea jearaldat. Dávjjimus dikšubargoveahka várre dulkka.</p>
    <p>Jus it sáhte boahtit iežat dikšungalledeapmái dulkka ferte gieldit. Muhtin eanadikkiin don fertet máksit dulkkagolu jus it gieldde dan. Mot gieldin dáhpáhuvvá lea sierralágan guđege eanadikkis. Jeara dikšubargoveagas gii várre dulkka mii lea vuoimmis.</p>
    <p type="title">Eai jorgal čállojuvvon informašuvnna</p>
    <p>Dulkkat jorgalit eanas dáhpáhusain beare dan mii dadjo, eai čállojuvvon deavstta. Dáppe 1177.se lea informašuvdna máŋgga gillii, earet eará mánnádávddain ja mot dikšun doaibmá.</p>
  </body>
</document>
