<document xml:lang="sme" id="no_id"><header><title/><genre code="facta"/><author><unknown/></author><wordcount>1373</wordcount><conversion_status type="standard"/><availability><free/></availability><submitter name="Kevin Brubeck Unhammer" email="lene.antonsen@uit.no"/><multilingual><language xml:lang="sme"/><language xml:lang="swe"/></multilingual><origFileName>http://www.1177.se/Nationella-minoritetssprak/Nationella-minoritetssprak/Nordsamiska/Regler-och-rattigheter/Om-man-inte-ar-nojd-med-tandvarden</origFileName><parallel_text xml:lang="eng" location="om-man-inte-ar-nojd-med-tandvarden.html"/><parallel_text xml:lang="fin" location="om-man-inte-ar-nljd-med-tandvarden.html"/><parallel_text xml:lang="fit" location="om-man-inte-ar-nojd-med-tandvarden.html"/><parallel_text xml:lang="swe" location="om-man-ar-missnojd-med-tandvarden.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="swe">Jus ii leat duhtavaš bátnedivššuin / Om man inte är nöjd med tandvården - 1177 Vårdguiden - sjukdomar, undersökningar, hitta vård, e-tjänster</p>
<p type="title" xml:lang="swe">Jus ii leat duhtavaš bátnedivššuin Om man inte är nöjd med tandvården</p>
<p type="title">Geainna váldá oktavuođa?</p>
<p type="title">Gávdnojit sierra sajit mainguin sáhttá váldit oktavuođa</p>
<p>Jus leat váidaleamit bátnedivššus gávdnojit sierra ásahusat mainguin sáhttá váldit oktavuođa. Gosa galgá mannat lea gitta das mas lea duhtameahttun ja mainna háliida veahki. Eanemus gerddiid váidaleamiid ja boasttoipmárdusaid sáhttá čielggadit jus váldá oktavuođa dainna guhte lea bargan bátnedivššuin.</p>
<p>Jus ii sáhte soabahit dahje jus lea boasttogieđahallama dahje vahágiid birra, sáhttá leat dárbu váldit oktavuođa soames earáin, ovdamearkka dihte eanandikki pasieanttalávdegottiin, priváhtabátnedoaktára luohttámušlávdegottiiguin, Sosiálastivrrain dahje Pasieanttadáhkádusain LÖF.</p>
<p>Beroškeahttá gosa manná sáhttá leat buorre sihtat čálalaš vástádusa vai eai šatta boasttovuođat.</p>
<p type="title">Váidal njuolga bátnedikšobargiid luhtte</p>
<p>Álggus sáhttá váidalit njuolga dan olbmui guhte lea iskkan dahje dikšun du. Dat sáhttá ovdamearkka dihte leat ahte ii dovdda ahte lea duđavaš bargguin mii lea dahkkon, ahte lea ožžon boastto vuostáiváldima dahje atná ahte lea šaddan máksit ila ollu.</p>
<p type="title">Jus lea dikšojuvvon álbmotbátnedivššus</p>
<p>Jus ii hálit váldit oktavuođa dainna gii lea dikšun du dahje jus it soabat, sáhttá mannat vuostáiváldima klinihkka- dahje doaibmahoavdda lusa. Sáhttá maid váldit oktavuođa álbmotbátnedivššohoavdda iežas eanandikkis/guovllus dahje soames earáin geas lea ovddasvástádus álbmotbátnedivššus.</p>
<p>Juohke eanandiggi dahje guovlu lea maid nu gohččoduvvon pasieantalávdegottit, mat muhtimin gohččojuvvot luohttámušlávdegottit. Pasieanttalávdegottit váldet vuostá váidalemiid ja oaiviliid earret eará makkár vuostáiváldima, diagnosa, medisineren, gieđahallan, divagat ja čiegusáššiid. Lávdegottis politihkkarat čohkkájit muhto leat virgeolbmot geat gieđahallet váidalemiid. Pasieanttalávdegottiid politihkkariin ja virgeolbmuin lea jávohisvuođabággu.</p>
<p>Pasieanttalávdegoddi addá rávvagiid ja doarjaga dasa geas leat váidaleamit álbmotbátnedivššus dahje gieđahallamis mii lea máksojuvvon ollásit dahje oassái eanandikkis dahje guovllus.</p>
<p>Pasieantalávdegoddi dieđiha maid gosa galgá mannat jus leat sierra áššit ja iskat mii lea dáhpahuvvan.</p>
<p>Ii mávsse maidege mannat pasieantalávdegoddái. Ii gávdno áigemearri ge man boaris ášši sáhttá leat.</p>
<p type="title">Jus lea ožžon divššu priváhta vuostáiváldimis</p>
<p>Jus ii hálit váldit oktavuođa dainna gii lea dikšun du dahje jus it soabat, sáhttá mannat vuostáiváldima klinihkka- dahje doaibmahoavdda lusa.</p>
<p>Jus lea leamaš priváhtabátnedoaktára luhtte mii lea mielde organisašuvnnas Privattandläkarna sáhttá maid mannat ovtta Privattandläkarna luohttámušlávdegottiide. Sáhttá maid mannat luohttámušlávdegoddái jus lea leamaš bátnedivššára dahje bátnehygienistta luhtte guhte bargá bátnedoaktára luhtte mii lea čadnon Privattandläkarna.</p>
<p>Privattandläkarna luohttámušlávdegottit gávdnojit máŋga sajiin riikkas ja addet evttohusaid got galgá máhttit soabahit iežas bátnedoaktáriin. Jus priváhtabátnedoavttir ii čuovo rávvagiid de son ii oačču leat mielde Privattandläkarna searvvis. Dábálaččat luohttámušlávdegoddi ii guorahala dáhpáhusaid mat leat boarrásit go guokte jagi.</p>
<p>Oažžut oktavuođa rievttes luohttámušlávdegottiin sáhttá riŋget Priváhtabátnedikšučuvgehussii (Privattandvårdsupplysningen). Jus it leat duđavaš luohttámušlávdegotti mearrádusain de sáhttá váidalit dan Privattandläkarna guovddáš luohttámušlávdegoddái.</p>
<p>Privattandläkarna webbasajis sáhttá oažžut dieđuid gosa galgá mannat jus leat váidaleamit. Das sáhttá maid dahkat ohcamuša ja geahččat jus bátnedoavttir lea čadnon Privattandläkarna searvái.</p>
<p>Jus bátnedoavttir ii leat čadnon Privattandläkarna searvái ii sáhte mannat luohttámušlávdegoddái. Muhto sáhttá jođihit ášši riektelaččat, muhto de ferte diehtit ahte lea várra ahte šaddá máksit sihke iežas ja vuostebeali riektegoluid jus dáhppo.</p>
<p>Sáhttá maid mannat eanandikki pasieanttalávdegoddái go lea gieđahallon priváhtabátnedoaktáris gos doaibmá ollásit dahje oassái ruhtaduvvo eanandikkis. Sáhttá ovdamearkka dihte leat vuostáiváldin mii doaimmaha máná- ja nuoraidbátnedivššu.</p>
<p>Manná maid pasieantalávdegoddái dan bátnediksui mii jođihuvvo priváhta muhto gos bátnedoavttir dahje bátnehygienistta lea eanandiggesoahpamuš ráddjeduvvon áigái.</p>
<p type="title">Jus oaivvilda ahte boasttovuođat leat dahkkon</p>
<p>Sosiálastivrii sáhttá ilmmuhit dáhpáhusa dahje olbmo geas lea ožžon divššu. Beroškeahttá jus dat olmmoš lea álbmotbátnedivššus dahje lea priváhtabargi.</p>
<p>Ferte guovtti jagi siste ilmmuhit maŋŋil go lea ožžon divššu ja dat galgá leat čálalaš. Álggus lea ieš pasieanta gii ožžo ilmmuhit, muhto maid bearašolbmot dahje lagašolbmot sáhttet ilmmuhit jus ii sáhte dahkat dan ieš.</p>
<p>Sihke ilmmuhus Sosiálastivrii ja Sosiálastivrra mearrádus leat almmolaš áššebáhpirat maid visot geat háliidit sáhttet lohkat. Muhto lea čiegusvuohta pasieantajournálain ja eará sullásaš áššebáhpirat mat gullet guorahallamii.</p>
<p>Sosiálastivra sáhttá moaitit bátnedikšobargiid ja maid ilmmuhit olbmuid Dearvvašvuođa- buohccedivššu ovddasvástáduslávdegoddái, HSAN. Galgá dahkkot jus lea dárbu bissehit vieruid ja bargovugiid main sáhttá leat várra.</p>
<p>HSAN sáhttá geahččalit ja mearridit</p>
<list><p type="listitem">máhcahit legitimašuvnna dan bátnedoaktáris dahje bátnehygienisttas guhte lea boastut bargan iežas barggu</p>
<p type="listitem">mearridit geahččalanáiggi, mii mearkkaša ahte bátnedoavttir dahje bátnehygientistta ferte bearráigehččot gitta golbma jahkái, ja maid ahte erenoamáš plána ráhkaduvvo dan botta.</p>
<p type="listitem">ráddjet dahje máhcahit bátnedoaktára rievtti čálahit dálkasiid.</p>
</list><p>Sosiálastivra ja HSAN eaba mearrit jus sáhttá oažžut buhtadusa. Jus oaivvilda ahte lea vaháguvvon divššus de ferte ohcat ekonomalaš buhtadusa Patientförsäkringen LÖF.</p>
<p>Ilmmuhus Sosiálabálvalussii sáhttá dahkkot maid go jus lea oppalaš váidaleapmi. Ovdamearkka dihte sáhttá leat moaitámuš organisašuvnna vuostá dahje almmolaš váilevašvuođat pasieantasihkkarvuođas. Váidaleamit galget guorahallot neutrálan ja ii dárbbaš ieš diehtit gii lea dahkan boasttovuođa dahje mii ii leat doaibman bures.</p>
<p>Lea Sosiálastivrii gosa galgá mannat jus háliida juoga sihkkojuvvot iežas journálas.</p>
<p>Álbmotbátnedikšu dahje dan priváhta vuostáiváldin lea geatnegasvuohta ieš ilmmuhit Sosiálastivrii jus vahát dáhpahuvvá vai jus lea várra ahte soamis vaháguvvo duođalaččat bátnedivššus.</p>
<p type="title">Vejolašvuođat buhtadussii</p>
<p type="title">Sáhttá oažžut buhtadusa jus vaháguvvo</p>
<p>Jus vaháguvvo go lea ožžon bátnedivššu sáhttá muhtimin oažžut ekonomalaš buhtadusa pasieantadáhkádusas, ja visot bátnedoavttirvuostáiváldimat fertejit atnit dán. Beroškeahttá jus vahát lea dáhpahuvvan álbmotbátnedivššus dahje dan priváhta bátnedivššus. Sáhttá oažžut buhtadusa vahágiid ovddas mat leat šaddan iskama dahje gieđahallama oktavuođas. Dát lea maid gustovaš jus vahát ovdamearkka dihte lea šaddan boasttovuođa dihte, ahte biergasat lea cuovkanan dahje ahte lea ožžon boasttu diagnosa mii lea buktán vahága.</p>
<p>Moadde ovdamearkka goas sáhttá oažžut buhtadusa Pasieantadáhkádusas:</p>
<list><p type="listitem">Bátnedoavttir ii lea áicán iige leat meannudan batnegahččanvigi vaikko dássádit olle oallul lea duktojuvvon. Dát lea dagahan ahte lea šaddan bátnegahččanvihki.</p>
<p type="listitem">Boastu bátni lea divvojuvvon dahje gaikkiduvvon eret.</p>
<p type="listitem">Lihkohisvuohta šaddan danin go rusttegat klinihkas leat čuovkanan</p>
</list><p>Buhtadus mii máhttá juolluduvvot máhttá ovdamearkka dihte gokčat fysihkalaš dahje psykalaš gillqdeami, lassánan bátnedikšungolut mat lea gártan lihkohisvuođa dihte ja manahuvvon sisaboahtu barggus.</p>
<p>Bátnedikšunmeannudeamit buktet goit álo mielddis lassi váigatvuođaid maid ii leat vejolaš garvit. Dat ahte meannudeapmi ii álo atte sávahahtti bohtosa dahje ahte šaddá liiggás vigit go lea várka maŋŋil go bátni lea geson dahje dugŋojuvvon lea vealtameahttun. Das ii sáhte oažžut buhtadusa.</p>
<p>Ovdamearkkat mas ii sáhte oažžut buhtadusa:</p>
<list><p type="listitem">Go du mielas boađus ii leat čábbi, ovdamearkka dihte go bátnečoras dahje silddis lea boatstu ivdni dahje hápmi</p>
<p type="listitem">Go leat ožžon protesa mii ii leat nannosit sajáiduvvan go borat dahje sárdnu.</p>
<p type="listitem">Go bátneduokŋas ii biso čoahkin ja ferte mannat bátnedoaktára luhtte máŋga hávi vai divvu dan fas.</p>
</list><p>Jus ii oačču buhtadusa vahágis dahje gillámušas dat lea dávjá danin go dat leamaš vealtameahttun. Ášši almmuha Pasieantadáhkádussii LÖF. Almmuhus máhttá maid dahkkot lagašolbmos dahje bearašolbmos jus ieš it máhte an dahkat.</p>
<p>Almmuhus ferte dahkkot golbma jagi siste dan rájis go lea ožžon dieđu ahte lea vejolaš gáibidit ruđalaš buhtadusa vahága ovddas. Ferte maid leat vejolaš dáhkádussearvái oažžut vejolašvuođa árvvoštallat jus vahát lea dahje ii. Dáhkádussearvi dahká dan journálaid ja röntgengovaid vehkiin mat bohtet dan bátnedoaktáris guhte lea dutkan vahága.</p>
<p type="title">Vahát mii lea dáhpáhuvvan álbmotbátnedikšumis</p>
<p>Jus háliida almmuhit vahága mii lea dáhpáhuvvan dalle go lea leamaš álbmotbátnedikšumis de máhttá dan dahkat pasieantadáhkádussii Eanandikki guovtteguovllolaš dáhkádussearvái, Pasieanttadáhkádus LÖF. Sin webbáikkis gávdnojit skovit maid galgá deavdit go ráhkada almmuhusa ja doppe máhttá lohkat eanet mii gáibiduvvo buhtadusa oažžumii. Máhttá maid oažžut dieđuid ja veahki pasieantalávdegottis go áigu dahkat almmuhusa.</p>
<p>Jus lea duhtameahttun Pasieantadáhkádusa mearrádusain máhttá váidit dan Pasieantalávdegoddái. Eanet dieđuid Pasieantalávdegotti birra gávdnojit Pasieantadáhkádusa LÖF webbáikkis.</p>
<p type="title">Vahát mii lea ihtán priváhta dikšunbáikkis</p>
<p>Jus bátnedoavttir lea miellahtu organisašuvnnas Privattandläkarna de máhttá dohko dahkat almmuhusa. Dát doallá maid jus vahát lea šaddan bátnehygienistta dahje bátnedivššára luhtte mii bargá bátnedoaktáriin mii lea čadnon Privattandläkarna searvái. Privattandläkarna ruovttosiiddus leat eanet dieđut gosa galgá bidjat jearaldagaid.</p>
<p>Jus bátnedoavttir ii leat miellahtu Privattandläkarna searvvis de ferte váldit sealvái guhtemuš dáhkádussearvái galgá sáddet almmuhusa. Álkimus lea jearrat iežas bátnedoaktáris, muhto máhttá maid jearrát Pasieantadáhkádussearvvis, PFF, vai oažžu dieđuid dan birra gosa almmuhus galgá sáddejuvvot. Jus leamaš priváhta bátnehygienistta luhtte dát maid lea doallevaš.</p>
<p type="title">Vahát mii vuolgá dálkasiin go leamaš bátnedivššus</p>
<p>Jus lea ožžon vuorddakeahtes lassiváikkuhusa dahje vahága dálkasis bátnedikšuma oktavuođas dalle lea riekti oažžut buhtadusa Dálkkasdáhkádusas. Dálkkasdáhkádus lea dáhkadus mii visot buvttadeaddjin ja riika sisaoastin dálkasiin Ruoŧas lea. Ferte almmuhit vahága Dálkkasdáhkádussii golmma jagi siste dan rájis go lea ožžon diehtit ahte lea jáhkehahtti ahte vahát lea vuolgán dálkasa geavaheamis.</p>
<p type="title">Duhtameahttun bátnedivššuin olgoriikkas</p>
<p type="title">Almmuhus ii sáhte dahkkot Ruoŧas</p>
<p>Jus lea boastut meannuduvvon, oažžun meannudanvahága dahje jus leš duhtameahttun bátnedivssuin man lea ožžon olgoriikkas de dan ii máhte almmuhit Ruoŧas. Dan sadjái ferte almmuhus dahkkot dan riikkas gos leat dutkojuvvon dahje meannuduvvon</p>
<p>Dáhkádussuodji lea dávjá heajubut iežá riikkain ja dábálaččat leat vejolašvuođat oažžut veahki unnit. Davviriikkain gávdnojit goit dáhkádussuojit mat lea sullii dakkárat go Ruoŧas.</p>
</body></document>
