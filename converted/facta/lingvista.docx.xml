<document xml:lang="sme" id="no_id"><header><title/><genre code="facta"/><author><unknown/></author><wordcount>382</wordcount><conversion_status type="standard"/><availability><license type="standard"/></availability><multilingual/><origFileName>lingvista.docx</origFileName><parallel_text xml:lang="nob" location="lingvist.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Humaniora, servodatdiehtaga ja oahpaheaddjeoahpu fakultehta</p>
<p type="title">Davvisámi lingvista</p>
<p type="title">Giela ja kultuvrra instituhta birra</p>
<p>Giela ja kultuvrra instituhtta (ISK) lea instituhtta mas lea stuora temáhtalaš viidodat ja hirbmat aktiivvalaš dutkanbiras. Leat oktiibuot su. 160 bargi, eatnasat leat Romssa campusis, muhto leat maiddái bargit Álttá campusis. Instituhtas leat sullii 500 studeantta. Instituhttii gullet gielladieđalaš birrasat mat leat máilmmi ovddemusaid gaskkas, Center for Language, Brain and Learning (C-LaBL). Daidda lassin leat dutkanjoavkkut giellaoččodeamis (AcqVA) Aurora Center, kognitiiva lingvistihkas (CLEAR), sámi giellateknologiijas (Giellatekno ja Divvun), ja maiddái sosiolingvistihkas ja giellaealáskahttimis (MultiNor). Instituhta girjjálašvuođadiehtaga, dáiddahistorjjá ja media- ja dokumentašuvdnadiehtaga dutkanbirrasat leat earret eará organiserejuvvon dutkanjoavkkuide Arctic Voices, Engaging Conflicts in a Digital Era (ENCODE), Health, Art and Society (HAS), Interdisciplinary Phenomenology (IP) ja Pax Slavia in FLux: European Contexts (PSIF) ja Worlding Northern Art (WONA). ISK fállá oahpahusa gielladiehtagis, girjjálašvuođadiehtagis, dáiddahistorjjás, media- ja dokumentašuvdnadiehtagis, eŋgelasgielas, kvena- ja suomagielas, davviriikalaš gielain, ruošša-, sáme-, espánnja- ja duiskkagielas, sihke jahkeoahppun ja bachelor- dahje mastergrádaoahppun, ja maiddái golbma riikkaidgaskasaš masterprográmman. Lektoroahpus 8-13 lea instituhtas oahput davvisámegielas, espánnjagielas, eŋgelasgielas, davviriikkalaš gielain ja ruoššagielas (fága 1 ja fága 2), ja duiskkagielas fága 2. Dáidda lassin de instituhtta fállá sámegiela fágan vuođđoskuvlaoahpus (eatnigiela dásis ja 2. giellan). Instituhtta fállá maiddái doavttergrádaoahpahusa kultuvra-/girjjálašvuođadiehtagis, dáiddahistorjjás, media- ja dokumentašuvdnadiehtagis ja gielladiehtagis.</p>
<p type="title">Virggi birra</p>
<p>Bargobáiki lea UiT Romssas.</p>
<p type="title">Barggut</p>
<p>Váldoovddasvástádus lea lingvisttalaš giellabargu davvisámegielain Divvuma iešguđet giellateknologalaš reaidduin. Bargi fuolaha ja ovdánahttá vuođđoresurssaid, ja reaidduid mat atnet daid vuođđoresurssaid, nugo čállindárkkisteapmi, grammatihkkadárkkisteapmi, sátnegirjjit, automáhtalaš sátnejuogadeapmi jna. Vurdo maid ahte bargi doallá oktavuođa prográmmaid geavaheddjiiguin ja máhttá veahkehit sin. Šaddá lagas ovttasbargu julev- ja lullisámi lingvisttaiguin ja programmerejeaddjiiguin. Oktavuohta giellaservošiin ja veaháš mátkkošteapmi maid gullá bargui.</p>
<p type="title" xml:lang="smj">Máhttogáibádusat</p>
<list><p type="listitem">Sámegiela mastergráda dahje mastergráda eará relevánta fágas.</p>
<p type="listitem">Buorre IT-gelbbolašvuohta</p>
<p type="listitem">Buorre máhttu dáro- dahje ruoŧagielas</p>
<p type="listitem">Viiddis máhttu davvisámegiela grammatihkas</p>
<p type="listitem">Buorre oppalašgovva davvisámegiela ortografiijas</p>
<p type="listitem">Oassálastit davvisámegiela njálmmálaš ja čálalaš ságastallamiidda</p>
</list><p>Dasa lassin leat čuovvovaš gelbbolašvuođat ovdamunni: - Buorre máhttu iešguđetlágan davvisámegiela suopmaniin ja variánttain - Eará sámegielaid, suomagiela ja eará gielaid máhttu - Vásáhusat giellateknologiijabarggus, giellaplánemis dahje giellaoahpaheamis - Diehtu giellateknologalaš dárbbuid birra sámi servodagas</p>
<p>Go árvvoštallat ohcciid, de deattuhit ohcci movtta ja persovnnalaš heivvolašvuođa virgái. Ohcci berre: - Leat geabbil, strukturerejuvvon ja doaimmalaš - Ovttasbargat ja gulahallat bures bargojoavkkus - Bargat iešheanalaččat ja dárkilit - Háliidit searvat miellagiddevaš bargosuorgái</p>
<p>Virgi bálkáhuvvo stáhta njuolggaduskoda 1087 váldoinšenevra mielde. Geatnegahtton 2 % máksu Stáhta penšuvdnakássii gessojuvvo bruttobálkkás.</p>
</body></document>
