<document xml:lang="sme" id="no_id"><header><title>Mallá šattolašvuohta - Lundui.fi</title><genre code="facta"/><author><unknown/></author><wordcount>439</wordcount><conversion_status type="standard"/><availability><free/></availability><submitter name="Kimberli Mäkäräinen, Hki, sms." email="kimberli.makarainen@helsinki.fi"/><origFileName>http://www.lundui.fi/se/mallaluonddumeahcci/luondu/mallasattolasvuohta</origFileName><metadata><uncomplete/></metadata><version>XSLtemplate $Revision: 105844 $; file-specific xsl  Revision; common.xsl  $Revision$; </version></header><body><p>Hyppää sisältöön</p>
<p>Raba fálu</p>
<list><p type="listitem">Suomeksi</p>
<p type="listitem">In English</p>
<p type="listitem">På svenska</p>
<p type="listitem">Anarâškielâ</p>
</list><p type="title">Mallá luonddumeahcci</p>
<list><p type="listitem">Aktivitehtat</p>
<p type="listitem">Bálvalusat</p>
<p type="listitem">Dábáleamos gažaldagat</p>
<p type="listitem">Gárttat ja johtinoktavuođat</p>
<p type="listitem">Historjá</p>
<p type="listitem">Johtolagat</p>
<p type="listitem">Luondu <list><p type="listitem">Mallá eallit</p>
<p type="listitem">Mallá šattolašvuohta</p>
</list> </p>
<p type="listitem">Oaidnámušat</p>
<p type="listitem">Rávvagat ja njuolggadusat</p>
<p type="listitem">Lassidieđut</p>
</list><p type="title">Vánddardančuozáhagat</p>
<list><p type="listitem">Álbmotmeahcit</p>
<p type="listitem">Eará guovllut</p>
<p type="listitem">Historjáčuozáhagat</p>
<p type="listitem">Johtolagat</p>
<p type="listitem">Luondduguovddážat</p>
<p type="listitem">Sámi meahcceguovllut</p>
<p type="listitem">Stobut</p>
</list><list><p type="listitem">Anár</p>
<p type="listitem">Čeavetjávri-Njávdán</p>
<p type="listitem">Geavu luonddumeahcci</p>
<p type="listitem">Heahttá</p>
<p type="listitem">Mallá luonddumeahcci</p>
<p type="listitem">Ohcejohka</p>
<p type="listitem">Soabbada luonddumeahcci</p>
<p type="listitem">Suoločielgi</p>
<p type="listitem">Njellim</p>
</list><list><p type="listitem">Aktivitehtat</p>
<p type="listitem">Bálvalusat</p>
<p type="listitem">Dábáleamos gažaldagat</p>
<p type="listitem">Gárttat ja johtinoktavuođat</p>
<p type="listitem">Historjá</p>
<p type="listitem">Johtolagat</p>
<p type="listitem">Luondu</p>
<p type="listitem">Oaidnámušat</p>
<p type="listitem">Rávvagat ja njuolggadusat</p>
<p type="listitem">Lassidieđut</p>
</list><list><p type="listitem">Mallá eallit</p>
<p type="listitem">Mallá šattolašvuohta</p>
</list><p type="title">Mallá šattolašvuohta</p>
<p>Mallá luonddumeahci šattuid šattolašvuohta ja olu šlájat bohtet danin go Suoma diliin leat stuora allodaterohusat, Jiekŋameara lagašvuođa buktin lávttasvuođas ja báktevuođu gálkadoallivuođas, mii boahtá várremáhccasemiid ráktogeđggiin, mat mollanit álkit. Diet ráktogeađggit leat riegádan dološ mearravuođu gearddádagain, maidda fuorkásan biebmoávdnasat leat dál duottaršattuid anus.</p>
<p>Duottaršattuid eallindilit leat hui gáibideaddjit ja dat molsašuddet olu. Liekkasvuohta lea geassetnai vuollegaš ja šaddoáigodat báhcá oanehažžan. Dálvvi muohtagovččas suddje buollašis ja biekka goikadan váikkuhusain, muhto nuppe dáfus go muohta bistá guhká, de dat oanida šaddanáigodaga.</p>
<p type="title">Marrasat</p>
<p>Marrasat hállánit Gilbbesjávrres sulaid 600 - 650 mettara allodahkii mearradásis. Lageš lea guovllu váldošládja, daningo beahci ii šatta Gilbesjávrre allodagas. Šattoleamos marrasat leat Mallá ja Sáná gálkadoalli filttiin, ja dat leat rohtolágánat alla sitnošattuideasetguin. Eará sajes marrasat leat guorbaseappot, ja daid gieddegearddádagas leat dakŋasat.</p>
<p type="title">Duottarbálljáš</p>
<p>Duottarbálljážiin muorat eai šatta ja miestagatnai birzziid bárzziid. Ovttajahkásaš šlájatge eai leat go dušše namman, daningo oanehis geasi áigge siepmaniid láddán ja ihtin lea aivve liiggás eahpesihkar. Bálljáža dábálaš šattut leatnai dakŋasat ja eará šaddodábiideaset mielde vuollegis ja suhkkes šlájat, maid eatnanvuloš oasit leat bures ovdánan. Dákkárat leat eatnanvuolde moalkkardeaddji gironlasta, lieđđedaŋas ja duolbadaŋas.</p>
<p>Gálkadoalli alážis jasaid ja niittuid šattut gárganit earenoamážin. Fierbmegironlasta lea hearvás unna daŋaslágán sieđga, mii šaddá dušše dákkár šattolaš alážis, dego Mallá luonddumeahcis. Bákteseinniid šlájat leat báktedeadjarássi, ruonálomot ja duottarráktodealgi.</p>
<p type="title">Vuollebálljáš</p>
<p>Vuollebálljášin gohčoduvvo avádat marrasis sulaid 950 m allodahkii. Doppe leat vel gaskkas, miesttalágán sieđggat ja sarrin. Dán bajábealde lea gaskábálljáš, masa mihtilmasat leat suoidneguolbanat ja muohtaeatnamat. Ruvdorássi lea duon avádaga váldodaŋas. Niitolágán šattut leat earenoamážit jasain, jogášguorain ja bávttiid vuolde. Vuollebálljáža niittuin leat boallorásit ja boaresgállárássi, gaskabálljáža niittuin fas ee. skážerlukti, sávzzasinut ja suorrejiekta.</p>
<p type="title">Várrečohkat</p>
<p>Várrečohkain badjel 900 m allodagas daŋasguolbaniin ii leat olus mihkkege báhcán, dat lea ruvdorási váldegoddi. Doppe leat maid jassašattut, man šlájat leat ee. jassanoarsa ja narttit. Duottaršattuid eallineaktu lea jođánis lieđđun muottaga suddama maŋŋel. Dása dat ráhkkanit ovddit gease áigge, dehege rássedutkkonat leat válmmasin vuordime boahtte geasi.</p>
<p type="title">Šaddohárvenašvuođat</p>
<p>Alášgožot lea riikkamet hárvenaččamus šlájaid joavkkus ja dat lea maid hárvenaš oba Skandinávias. Áidna šaddobáiki Suomas lea gávdnon Mallás. Eará Mallá šaddohárvenašvuođat leat daŋasruvsu, noarsa, duottarcammu ja arnihkka. Gilbbesjávrre guovllos leat gávdnon oktiibuot 434 suotnašattu, main 28 gávdnojit Suomas dušše doppe.</p>
<p>© Meahciráđđehus 2015</p>
<list/><p>Juoge dán dieđu</p>
<p>Raba fálu</p>
</body></document>
