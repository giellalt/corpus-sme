<document xml:lang="sme" id="no_id">
  <header>
    <title>Mallá aktivitehtat - Lundui.fi</title>
    <genre code="facta"/>
    <author>
      <unknown/>
    </author>
    <wordcount>318</wordcount>
    <conversion_status type="standard"/>
    <availability>
      <free/>
    </availability>
    <submitter name="Kimberli Mäkäräinen, Hki, sms." email="kimberli.makarainen@helsinki.fi"/>
    <origFileName>http://www.lundui.fi/se/mallaluonddumeahcci/aktivitehtat</origFileName>
    <parallel_text xml:lang="eng" location="activities_inheritredirect=true_2.html"/>
    <parallel_text xml:lang="fin" location="aktiviteetit_inheritredirect=true_1.html"/>
    <metadata>
      <uncomplete/>
    </metadata>
    <version>XSLtemplate $Revision: 105844 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hyppää sisältöön</p>
    <p>Raba fálu</p>
    <list>
      <p type="listitem">Suomeksi</p>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
    </list>
    <p type="title">Mallá luonddumeahcci</p>
    <list>
      <p type="listitem">Aktivitehtat</p>
      <p type="listitem">Bálvalusat</p>
      <p type="listitem">Dábáleamos gažaldagat</p>
      <p type="listitem">Gárttat ja johtinoktavuođat</p>
      <p type="listitem">Historjá</p>
      <p type="listitem">Johtolagat</p>
      <p type="listitem">Luondu</p>
      <p type="listitem">Oaidnámušat</p>
      <p type="listitem">Rávvagat ja njuolggadusat</p>
      <p type="listitem">Lassidieđut</p>
    </list>
    <p type="title">Vánddardančuozáhagat</p>
    <list>
      <p type="listitem">Álbmotmeahcit</p>
      <p type="listitem">Eará guovllut</p>
      <p type="listitem">Historjáčuozáhagat</p>
      <p type="listitem">Johtolagat</p>
      <p type="listitem">Luondduguovddážat</p>
      <p type="listitem">Sámi meahcceguovllut</p>
      <p type="listitem">Stobut</p>
    </list>
    <list>
      <p type="listitem">Anár</p>
      <p type="listitem">Čeavetjávri-Njávdán</p>
      <p type="listitem">Geavu luonddumeahcci</p>
      <p type="listitem">Heahttá</p>
      <p type="listitem">Mallá luonddumeahcci</p>
      <p type="listitem">Ohcejohka</p>
      <p type="listitem">Soabbada luonddumeahcci</p>
      <p type="listitem">Suoločielgi</p>
      <p type="listitem">Njellim</p>
    </list>
    <list>
      <p type="listitem">Aktivitehtat</p>
      <p type="listitem">Bálvalusat</p>
      <p type="listitem">Dábáleamos gažaldagat</p>
      <p type="listitem">Gárttat ja johtinoktavuođat</p>
      <p type="listitem">Historjá</p>
      <p type="listitem">Johtolagat</p>
      <p type="listitem">Luondu</p>
      <p type="listitem">Oaidnámušat</p>
      <p type="listitem">Rávvagat ja njuolggadusat</p>
      <p type="listitem">Lassidieđut</p>
    </list>
    <p type="title">Mallá aktivitehtat</p>
    <p type="title">Maid Mallá luonddumeahcis sáhttá dahkat?</p>
    <p type="title">Vázzit merkejuvvon johtolaga mielde</p>
    <p>Mallá luonddumeahcis beassá bievlaáigge johtit dušše merkejuvvon bálgá mielde. Bálggis mohkohallá duottarmeahcis: filttiin, jekkiin ja guolbaniin. Johtolaga mielde manadettiin šaddá rasttildit máŋggaid jogažiid ja juova. Johtolat heive beaivečuozáhahkan vánddardeaddjái, gii lea dábálaš álššaid nalde. <em type="italic">Sihke dealttástallan ja meahccesihkkelastin lea luonddumeahcis gildojuvvon. </em>Mallá bakte sáhttá joatkit vánddardeami Golmma váldegotti rádjemearkka lusa ja viidáseappot Ruoŧa ja Norgga stuoraduoddariidda. </p>
    <p type="title">Meallut</p>
    <p>Gilbesjávrre gáddečázit heivejit meallumii, muhto fávlái ii gánnát vuolgit, jos ii leat hui hárjánan dasa. Gilbbesjávrre čáhci lea álohii galmmas ja čáhceheahtái šaddan olbmui veahkki sáhttá ollet báikke nala beare maŋŋit.</p>
    <p type="title">Várdát lottiid</p>
    <p>Mallá ja Gilbbesjávrre lottit leat árktalaččat ja earenoamážat. Geasset johttái addet eallámušaid duottarmarrasiid biellocizážat, vintánat ja juobe čierggesrastát sihká bálljážiid skáittit, láfolat ja bihčosat. Dálvet vánddardeaddji sáhttá álkit fuobmát girona ja ilosnuvvat rievssaha gipmeskeaikimis giđđamarrasiin. Giikkárastin Gilbbesjávrái sáhttá buktit áiccastaga árktalaš bárbmolottiin dego haŋŋáin ja skoarain.</p>
    <p type="title">Geahčadit oaidnámušaid ja oidnosiid</p>
    <p>Mallá luonddumeahci okta oaidnámuš lea unnit Mallá váriin, man čohkkii doalvu vánddardanbálggis. Doppe rahpasa fiinna oainnus Gilbbesjávrái. Vánddardanjohtolaga guoras leaba maid Gihccegorži ja Golmma váldegotti rádjemearka. Lassidiehtu oaidnámušain.</p>
    <p type="title">Oahpásmuvvat luonddudállui</p>
    <p>Gilbbesjávrre luonddudállu addá ođđaseamos gežiid Mallá vánddardeapmái. Doppe sáhttá háhkat gárttaid maid Norgga ja Ruoŧa vánddardanbáikkiide ja oastit maid skeaŋkkaid ruoktot doalvuma várás. Luonddudálu vuođđočájáhus <em type="italic">Skandaid ravddas </em>muitala Gilbbesjávrre guovllu luonddus, geologiijas, elliin ja olbmuin. </p>
    <p type="title">Čuoigat fuolahuvvon láhttu mielde ja meahcis</p>
    <p>Muohtagokčasa áigge lihkadeapmi meahcis iežas vuimmiiguin lea lobálaš. Njukčamánus miessemánnui luonddumeahci čađa Golddáluoktái manná fuolahuvvon čuoiganláhttu. Eará sajes duoddaris čuoigi šaddá dahkat iežas luottaid.</p>
    <p>© Meahciráđđehus 2015</p>
    <list/>
    <p>Juoge dán dieđu</p>
    <p>Raba fálu</p>
  </body>
</document>
