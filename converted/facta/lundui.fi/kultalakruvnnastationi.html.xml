<document xml:lang="sme" id="no_id">
  <header>
    <title>Kultala Kruvnna Stationi - Lundui.fi</title>
    <genre code="facta"/>
    <author>
      <unknown/>
    </author>
    <wordcount>498</wordcount>
    <conversion_status type="standard"/>
    <availability>
      <free/>
    </availability>
    <submitter name="Kimberli Mäkäräinen, Hki, sms." email="kimberli.makarainen@helsinki.fi"/>
    <origFileName>http://www.lundui.fi/se/avviljogakultala/kultalakruvnnastationi</origFileName>
    <metadata>
      <uncomplete/>
    </metadata>
    <version>XSLtemplate $Revision: 105844 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hyppää sisältöön</p>
    <p>Raba fálu</p>
    <list>
      <p type="listitem">Suomeksi</p>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
    </list>
    <p type="title">Avviljoga Kultala</p>
    <list>
      <p type="listitem">Kultala Kruvnna Stationi</p>
    </list>
    <p type="title">Vánddardančuozáhagat</p>
    <list>
      <p type="listitem">Álbmotmeahcit</p>
      <p type="listitem">Eará guovllut</p>
      <p type="listitem">Historjáčuozáhagat</p>
      <p type="listitem">Johtolagat</p>
      <p type="listitem">Luondduguovddážat</p>
      <p type="listitem">Sámi meahcceguovllut</p>
      <p type="listitem">Stobut</p>
    </list>
    <list>
      <p type="listitem">Avviljoga Kultala</p>
      <p type="listitem">Äijih – Áddjá</p>
      <p type="listitem">Bielbajávrri meahccegirku</p>
      <p type="listitem">Gáppe-Jon báikki ássangieddi</p>
      <p type="listitem">Jyppyrä godderokkit</p>
      <p type="listitem">Leammi godderoggit</p>
      <p type="listitem">Lohtu nuortalašgiettit</p>
      <p type="listitem">Matti Musta stohpu</p>
      <p type="listitem">Nuortalaččaid árbevierrodállu</p>
      <p type="listitem">Raappana gámme, historjá</p>
      <p type="listitem">Rájijovsseba gieddi</p>
      <p type="listitem">Rumakuru boares gámpá</p>
      <p type="listitem">Sállevári bigálusbáiki</p>
      <p type="listitem">Šuoma nuortalašgieddi</p>
      <p type="listitem">Šuomaruovttu boares gámpá</p>
    </list>
    <list>
      <p type="listitem">Kultala Kruvnna Stationi</p>
    </list>
    <p type="title">Kultala Kruvnna Stationi</p>
    <p>1870:s, dakka maŋŋá golli gávdnoma, stáhta huksehii Avviljoga Saariporttikoski gáddái doarjjabáikki golleroggama bearráigeahččan ja hálddašan dihte. Kruvnna doarjjabáikkis golleroggiid ohcanlobit dárkkistuvvojedje, gávdnojuvvon golli vihkkejuvvui ja das berrojuvvui vearru stáhtii.</p>
    <p><em type="italic">Kultala Kruvnna Stationi váldovisti </em>ceggestuvvui johtilit. Huksenbarggut álge njukčamánus 1870, ja dasa beasai fárret juo geassemánu álggus. Kultala gietti nuppi ravdii huksejuvvui stáhta virgeolbmuid orrunviessun <em type="italic">veagastohpu. </em>Vistái bohte guokte lanja, ja dat liggejuvvui biiseoapmaniiguin. </p>
    <p>Váldovistti oarjjabealde lea ainge geađgeseainnat, muhtumassii eatnan sisa goivojuvvon visti, man leat geavahan várra sihke jiekŋageallirin ja <em type="italic">láibbohahkan. </em>Šilju ravddas lea maiddái <em type="italic">áiti. </em></p>
    <p>Váldovisttis sullii 100 m duohken Avviljoga mielleravdii lei huksestuvvon guovttelanjat <em type="italic">viidnestohpu. </em>Go alimus golleáiggit ledje vássán, de viidnestohpui ii lean šat atnu ja dat luoskkagii. Dan maŋimuš hirssat leat várra buollán vánddardeaddjiid ja golleroggiid sajušdolain. </p>
    <p>Kultala šiljus manná vulos luhppu johkagáddái sávnni lusa. <em type="italic">Suovvasávdni </em>lea seilon viehka buorre ortnegis, vaikko dat lea máŋgii goasii buollán. Sávdni lea dán áigge museavisti, iige dat leat anus. </p>
    <p type="title">Doaibmama jagit</p>
    <p>Kruvnna Stationi doaimmai jagiid 1870-1900. Dalle alimus áiggiid das ledje sierralágan virgebargguin 38 albmá, sis buot bajimussan lei Lappi várremeašttir. Vihtta bolesa oktan vehkiiguin ledje skihka doallamin. Jagi 1875 maŋŋá virgegoddi geahppánii, go golli ii lean šat bággu vuovdit stáhtii.</p>
    <p>Avviljoga alde ledje doidimin golli geassit 1870 oktiibuot 335 olbmo. Viđa jagis johkagáddái ceggejuvvojedje sullii njealljelot hirsabartta ja lavdnjebuvrri. Avviljoga golleguovllus ásse geasi áigge 500-600 olbmo; ledje virgealbmát, <span type="quote">"valtausaid"</span> oamasteaddjit, golleohccit ja buotlágan <span type="quote">"bođuveahka"</span>. Kultala leige gávpogiid maŋŋá okta buot stuorámus čoahkkebáikkiin Davvi-Suomas.</p>
    <p type="title">Guovssahasdutkamušat</p>
    <p>Avviljoga Kultala gearggai doaibmat maiddái guovssahasdutkama doarjjabáikin. 1882:s Suoma dieđaakademiija álggahii polaguovlluid dutkanprográmma, masa guoskevaš guovssahasdutkamušat čađahuvvojedje Kultalas guovtte dálvvi áigge. Pietarlauttanena (Piättârlávttááuáivi) alážii huksejuvvui errejuvvon (suomag. eristetty) veaikeárpogiesastat. Ja goittot ovtta ija fuobmájedje dien giesastagas badjáneamen čuovgasuotnjara albmái. Dutkamušaiguin jotke vel maŋit dálvve, muhto eai šat áican maidige.</p>
    <p type="title">Visttiid ovddešteapmi</p>
    <p>Kultala visttit ledje juo 1920-logu álggogeahčen heajos ortnegis. Kulturčuozáhaga luoskkageamis fuolastuvvan Suomen Kuvalehti bijahii iežas goasttádusain váldovistái ođđa bearagáhtu 1931:s. Eará visttit báhce ordnekeahttá.</p>
    <p>Lapin Kultala Säätiö álgaga vuođul Kultala visttit divvojedje Museovirasto geahču vuolde 1972:s ja 1982:s. Veagastobu, láibbohaga ja áitti šadde gal daid heajos ortnega dihte ovddeštit boares čuovgagovaid ja sárgumiid vuođul. Visttit ordnejuvvojedje ođđasit 2000:s. Huksenollisvuohta lea suodjaluvvon Meahciráđđehusa álgaga vuođul Birasministeriija mearrádusa bokte 1994:s.</p>
    <p>Meahciráđđehus huksii 1970:s veagastobu vuolábeallai guovttelanjat gámppá vánddardeaddjiid várás. Gámpá bulii 1995:s. Ođđa stohpu gárvvásmuvai 1996:s váldovistti nuorttabeallai. Dan guovtte lanjas nubbi doaibmá ávdin- ja nubbi fas várrenstohpun.</p>
    <p type="title">Eará Kultalat</p>
    <p>Avviljoga alde leat leamaš earáge mearkkašahtti gollerogganbáikkit, ee. Moberginoja, Pahaoja ja Ritakoski.</p>
    <p type="title">Gáldut</p>
    <list>
      <p type="listitem">Mäkipuro, Viljo 1975: Kulta - Lappia ja kullankaivajia. Porvoo. WSOY. 303 s.</p>
      <p type="listitem">Stigzelius, Herman 1987: Kultakuume. Lapin kullan historiaa 2. Helsset. Suomen Matkailuliitto. 256 s.</p>
    </list>
    <p>© Meahciráđđehus 2015</p>
    <list/>
    <p>Juoge dán dieđu</p>
    <p>Raba fálu</p>
  </body>
</document>
