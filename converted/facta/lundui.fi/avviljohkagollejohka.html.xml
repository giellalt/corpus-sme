<document xml:lang="sme" id="no_id"><header><title>Avviljohka - gollejohka - Lundui.fi</title><genre code="facta"/><author><unknown/></author><wordcount>323</wordcount><conversion_status type="standard"/><availability><free/></availability><submitter name="Kimberli Mäkäräinen, Hki, sms." email="kimberli.makarainen@helsinki.fi"/><origFileName>http://www.lundui.fi/se/batneduottar/luondu/avviljohkagollejohka</origFileName><parallel_text xml:lang="fin" location="ivalojokikultajoki.html"/><parallel_text xml:lang="smn" location="avveeljuuha-kollejuuha.html"/><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p>Hyppää sisältöön</p>
<p>Raba fálu</p>
<list><p type="listitem">Suomeksi</p>
<p type="listitem">In English</p>
<p type="listitem">På svenska</p>
<p type="listitem">Anarâškielâ</p>
</list><p type="title">Bátneduottar</p>
<list><p type="listitem">Aktivitehtat</p>
<p type="listitem">Bálvalusat</p>
<p type="listitem">Dábáleamos gažaldagat</p>
<p type="listitem">Historjá ja oaidnámušat</p>
<p type="listitem">Johtolagat</p>
<p type="listitem">Kárttat ja johtinoktavuođat</p>
<p type="listitem">Luondu <list><p type="listitem">Avviljohka - gollejohka</p>
</list> </p>
<p type="listitem">Rávvagat ja njuolggadusat</p>
<p type="listitem">Lassidieđut</p>
</list><p type="title">Vánddardančuozáhagat</p>
<list><p type="listitem">Álbmotmeahcit</p>
<p type="listitem">Eará guovllut</p>
<p type="listitem">Historjáčuozáhagat</p>
<p type="listitem">Johtolagat</p>
<p type="listitem">Luondduguovddážat</p>
<p type="listitem">Sámi meahcceguovllut</p>
<p type="listitem">Stobut</p>
</list><list><p type="listitem">Báišduottar</p>
<p type="listitem">Bátneduottar</p>
<p type="listitem">Bievrrašjávri</p>
<p type="listitem">Bulju</p>
<p type="listitem">Čárbmoaivi</p>
<p type="listitem">Darvvátvárri</p>
<p type="listitem">Gálddoaivi</p>
<p type="listitem">Giehtaruohtas</p>
<p type="listitem">Muotkkeduottar</p>
<p type="listitem">Váhčir</p>
</list><list><p type="listitem">Aktivitehtat</p>
<p type="listitem">Bálvalusat</p>
<p type="listitem">Dábáleamos gažaldagat</p>
<p type="listitem">Historjá ja oaidnámušat</p>
<p type="listitem">Johtolagat</p>
<p type="listitem">Kárttat ja johtinoktavuođat</p>
<p type="listitem">Luondu</p>
<p type="listitem">Rávvagat ja njuolggadusat</p>
<p type="listitem">Lassidieđut</p>
</list><list><p type="listitem">Avviljohka - gollejohka</p>
</list><p type="title">Avviljohka - gollejohka</p>
<p>Avviljohka álgá čáhcejuogaguovllus Eanodaga Bealdoduoddaris ja dat golgá Leammi álbmotmeahci lullioasi ja Bátneduoddara meahcceguovllu rastá. Buohkanassii johkii gárta guhkkodahkan 184 km. Johkaleagis eai leat orrunviesut go dušše moadde dálu ovdal go dat olle Avvilii, Anára gieldda hálddahusguovddážii. Anárjávrái luoittedettiin Avviljohka hábme áibmadas njálmmádatguovllu ja báikkálaš loddeparadiissa. Go johka golgá ássameahttun eatnamiid rastá, ii dan gátti badjin jovssa biillain go dušše Anára ja Gihttela gaskasaš luotta nalde Avvil Máhtes ja Guhtura gilis.</p>
<p>Suoma beakkáneamos gollejohka golgá čuohtejahkásaš gollešáviheami dáhpáhusbáikkiid ja dáláš gollerogganeatnamiid rastá. Golleroggit barggadit ain aktiivvalaččat vuoluštanbáikkiineaset oalgejogaid guoras. Joga ivdnás historjá biebmá miellagovahallama ja dan duovdagat leat rámšasepmosat ovdal go johká golke ja njaŋggirda Avvila guovddáža lahkosiin ja joga njálmmádatguovllus. Easka maŋimus golmma miilla mátkkis johka govdu ja oažžu gáddásis ássama. Loahpas dat viidu njealjáhaskilomettariid viiddes njálmmádahkan, mii hápmáhuvvá luktás ja soahkás sulluin ja njárggain. Daidda sáhttá oahpásnuvvat dušše čáze mielde.</p>
<p>Avviljoga čázit luitet Anárjávrri ja Báhčaveaijoga bakte Jiekŋamerrii. Anárjávrri luonddudillái váikkuha dulvadeapmi, mii dahkkojuvvo Báhčaveaijoga fápmorusttegiid čáhcefuorkuma dássema dihte. Čáhcegierraga loktaneapmi álgogease váttásnuhttá coages gáttiin lottiid bessema. Maiddái guollemáddodahkii čáhcedulvadeapmi váikkuha. Avviljoga njálmmádatge ii sesto dulvadeami váikkuhusain, muhto dattege dat lea okta Anára mearkkašahttimus loddečuozáhagain. Meallunjohtolaga lea Avviljoga álkimus áálggahit Avvil Máhtes dehe Guhturis ja joatkit das Anárjávrri rádjái. Johtolaga guhkkodat Guhturis Avvilii lea 70 km. Aivve álggahalli mealluid johtolat Avviljohka ii leat. Guhtura ja Avvila gaskkas leat 30 guoikka ja allodaterohus lea 82,5 mettara. Vaikko Avviljohka leage geasset coagis ja geađgái, de dan sáhttá luoitit miehtá geasi.</p>
<p>© Meahciráđđehus 2015</p>
<list/><p>Juoge dán dieđu</p>
<p>Raba fálu</p>
</body></document>
