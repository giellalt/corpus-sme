<document xml:lang="sme" id="no_id"><header><title>Pyhä-Luosto luondu - Lundui.fi</title><genre code="facta"/><author><unknown/></author><wordcount>358</wordcount><conversion_status type="standard"/><availability><free/></availability><submitter name="Kimberli Mäkäräinen, Hki, sms." email="kimberli.makarainen@helsinki.fi"/><origFileName>http://www.lundui.fi/se/pyhaluostoalbmotmeahcci/luondu</origFileName><metadata><uncomplete/></metadata><version>XSLtemplate $Revision: 105844 $; file-specific xsl  Revision; common.xsl  $Revision: 154948 $; </version></header><body><p>Hyppää sisältöön</p>
<p>Raba fálu</p>
<list><p type="listitem">Suomeksi</p>
<p type="listitem">In English</p>
<p type="listitem">På svenska</p>
<p type="listitem">Anarâškielâ</p>
</list><p type="title">Pyhä-Luosto</p>
<list><p type="listitem">Aktivitehtat</p>
<p type="listitem">Bálvalusat</p>
<p type="listitem">Dábáleamos gažaldagat</p>
<p type="listitem">Historjá</p>
<p type="listitem">Johtolagat</p>
<p type="listitem">Kárttat ja johtinoktavuođat</p>
<p type="listitem">Luondu</p>
<p type="listitem">Oaidnámušat</p>
<p type="listitem">Rávvagat ja njuolggadusat</p>
<p type="listitem">Lassidieđut</p>
</list><p type="title">Vánddardančuozáhagat</p>
<list><p type="listitem">Álbmotmeahcit</p>
<p type="listitem">Eará guovllut</p>
<p type="listitem">Historjáčuozáhagat</p>
<p type="listitem">Johtolagat</p>
<p type="listitem">Luondduguovddážat</p>
<p type="listitem">Sámi meahcceguovllut</p>
<p type="listitem">Stobut</p>
</list><list><p type="listitem">Bállás-Ylläsduottar</p>
<p type="listitem">Leammi</p>
<p type="listitem">Nuuksio</p>
<p type="listitem">Oulanka</p>
<p type="listitem">Perämeri</p>
<p type="listitem">Pyhä-Luosto</p>
<p type="listitem">Seitseminen</p>
<p type="listitem">Urho Kekkonen</p>
</list><list><p type="listitem">Aktivitehtat</p>
<p type="listitem">Bálvalusat</p>
<p type="listitem">Dábáleamos gažaldagat</p>
<p type="listitem">Historjá</p>
<p type="listitem">Johtolagat</p>
<p type="listitem">Kárttat ja johtinoktavuođat</p>
<p type="listitem">Luondu</p>
<p type="listitem">Oaidnámušat</p>
<p type="listitem">Rávvagat ja njuolggadusat</p>
<p type="listitem">Lassidieđut</p>
</list><p type="title">Pyhä-Luosto luondu</p>
<p type="title">Duoddara diida</p>
<p>Pyhä-Luosto álbmotmeahcis leat alla várit, mat báitet čielgasit vuollegis ja dássidis birrasis. Dain alimus, <em type="italic">Noaideduottar </em>, lea 540 mehtera allodagas mearas. Luosto duovdagiid stuorimus <em type="italic">Ukko-Luosto </em>lea 514 mehtera meara bajábealde. <em type="italic">Baseduoddara </em>earenoamášvuohta leat ceakko vielttit, čohkaid earuhit čiekŋalis skurččut ja kvártasihtajuovat ja juovat. Váriid alážiid skurččut šadde jiekŋaáiggi suddančáziid rokkadettiin. Guovllu fiidnámus oaidnámušaide gullá 220 čiekŋalis <em type="italic">Stuorraskurču </em>. </p>
<p><em type="italic">Tipsa </em>: Jus geahčat dárkilit, sáhtát oaidnit várrevilttiin skurččuid lassin maiddái čázi gohpan healbmerokkiid. </p>
<p type="title">Vuvddiid ja jekkiid molsašuddan</p>
<p>Ordarádjá lea Pyhä-Luostos 320–400 mehteris meara bajábealde. Váriid vuollevielttit leat oktilaš goahccevuvddiid vuolde, mat vuollelis rivdet jeaggin. Guovllu šattolašvuohta lea kvártasihtabáktevuođu ja juovvásvuođa geažil guorbbas, ja eandalii duottaršaddošlájat leat unnán. Várrevilttiid vuolágeahčen ja ájaroggerođuin lea goittotge báikkuid oalle valljái šattolašvuohta.</p>
<p>Pyhä-Luosto jeakkit gullet Perä-Pohjola jeaggeavádahkii. Jeaggetiippat leat valljis, ja Luostos Siurujoga vuollegeažis leat maiddái šattolaš jeakkit. Jeaggeluonddu riggodahttet máŋggat gáldut.</p>
<p type="title">Vuovdemuorjjit ja guovssaha njurggohallan</p>
<p>Luostos leat mihtilmas Vuovde-Lappi šaddošlájat, maid dievasmahttet rievssatmuorji, gáiccabáinna, duolbadaŋas, váravárpá ja eará duottaršattut. Guolbbavuovddis lea buorre šaddanbiras sarridii ja jokŋii, ja jekkiin šaddá luomi. Ájaguorain ja eará šatto</p>
<p>Čeavrris ja guovža gullaba Pyhä-Luosto fásta ealliide. Viiddes jeaggeguovlluid ravddain sáhtát oaidnit ealggaid guohtumin ja várrevilttiin fas bohccuid ohcamin lahpu. Luostos leat áican 128 loddešlája, main vánddardeaddjit sáhttet oaidnit earret eará guovssaha njurggohallamin boares beazi oavssi alde. Boralottiin sáhtát oaidnit boaimmáža skavvehallamin várreráiddu alážiid birra sáhpániid ohcamin.</p>
<p><em type="italic">Tipsa </em>: Háliidatgo diehtit, maid loddešlájaid Pyhä-Luosto guovllus leat maŋimuš áiggiin oaidnán? Geahča varraseamos loddeáicamiid (suomagillii). Bálvalusa fállá Meahciráđđehusa luontoon.fi-fierbmebálvalus. Siidu lea buvttaduvvon BirdLife ja Suomen Tiira-loddeáicanvuogádagain. </p>
<p>© Meahciráđđehus 2015</p>
<list/><p>Juoge dán dieđu</p>
<p>Raba fálu</p>
</body></document>