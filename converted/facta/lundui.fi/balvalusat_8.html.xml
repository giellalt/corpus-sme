<document xml:lang="sme" id="no_id">
  <header>
    <title>Anárjávrri čáhcejohtolagiid bálvalusat - Lundui.fi</title>
    <genre code="facta"/>
    <author>
      <unknown/>
    </author>
    <wordcount>809</wordcount>
    <conversion_status type="standard"/>
    <availability>
      <free/>
    </availability>
    <submitter name="Kimberli Mäkäräinen, Hki, sms." email="kimberli.makarainen@helsinki.fi"/>
    <origFileName>http://www.lundui.fi/se/anarjavrricahcejohtolagat/balvalusat</origFileName>
    <metadata>
      <uncomplete/>
    </metadata>
    <version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hyppää sisältöön</p>
    <p>Raba fálu</p>
    <list>
      <p type="listitem">Suomeksi</p>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
    </list>
    <p type="title">Anárjávrri čáhcejohtolagat</p>
    <list>
      <p type="listitem">Bálvalusat <list><p type="listitem">Ovttasbargobeliid fállan bálvalusat Anárjávrris</p></list> </p>
      <p type="listitem">Johtolatčilgehusat</p>
      <p type="listitem">Kárttat ja johtinoktavuođat</p>
      <p type="listitem">Rávvagat ja njuolggadusat</p>
      <p type="listitem">Johtolaga váttisvuođadássi</p>
      <p type="listitem">Lassidieđut</p>
    </list>
    <p type="title">Vánddardančuozáhagat</p>
    <list>
      <p type="listitem">Álbmotmeahcit</p>
      <p type="listitem">Eará guovllut</p>
      <p type="listitem">Historjáčuozáhagat</p>
      <p type="listitem">Johtolagat</p>
      <p type="listitem">Luondduguovddážat</p>
      <p type="listitem">Sámi meahcceguovllut</p>
      <p type="listitem">Stobut</p>
    </list>
    <list>
      <p type="listitem">Anárjávrri čáhcejohtolagat</p>
      <p type="listitem">Čeavetjávri-Buolbmatjávri, 60 - 70 km</p>
      <p type="listitem">Finnmárkkubálggis, 35 km</p>
      <p type="listitem">Geavu johtolat, 63 km</p>
      <p type="listitem">Heahttá-Bállás-johtolat, 55 km</p>
      <p type="listitem">Kalohttageinnodat, 800 km</p>
      <p type="listitem">Njuohttejohka, 40 km</p>
      <p type="listitem">Piilola bálggis, 35 km</p>
      <p type="listitem">Njellima suvdinrenne čázádatjohtolat</p>
    </list>
    <list>
      <p type="listitem">Bálvalusat</p>
      <p type="listitem">Johtolatčilgehusat</p>
      <p type="listitem">Kárttat ja johtinoktavuođat</p>
      <p type="listitem">Rávvagat ja njuolggadusat</p>
      <p type="listitem">Johtolaga váttisvuođadássi</p>
      <p type="listitem">Lassidieđut</p>
    </list>
    <list>
      <p type="listitem">Ovttasbargobeliid fállan bálvalusat Anárjávrris</p>
    </list>
    <p type="title">Anárjávrri čáhcejohtolagiid bálvalusat</p>
    <p type="title">Áššehasbálvalus ja oahpisteapmi</p>
    <list>
      <p type="listitem">Siida - Sámemusea ja Davvi-Sámi luondduguovddáš <list><p type="listitem">Meahciráđđehusa áššehasbálvalanbáiki Siiddas fállá dieđuid Anára vánddardanguovllu birra ja buot earáge Davvi-Sámi luonddučuozáhagain. Bissovaš ja molsašuvvi čájáhusaid lassin Siiddas fidne vánddardanrávvema, kárttaid ja lobiid oppa Davvi-Sámi guvlui.</p></list></p>
      <p type="listitem">Meahciráđđehusa Avvila bálvalanbáiki <list><p type="listitem">Dieđut ja kárttat Davvi-Sámi guovllu birra</p><p type="listitem">Guolástus-, meahccebivdo- ja meahccejohtolatlobiid vuovdin</p></list></p>
    </list>
    <p type="title">Ovttasbargobeliid fállan bálvalusat Anárjávrris</p>
    <list>
      <p type="listitem">Anárjávrris bálvalusaid fálli ovttasbargobealit <list><p type="listitem">Dáin beliin lea ovttasbargosoahpamuš Meahciráđđehusain, ja dat ollašuhttet bistevaš luondduturismma prinsihpaid doaimmadettiineaset Anárjávrris.</p></list></p>
    </list>
    <p type="title">Boradeapmi, málesteapmi ja nisttiid háhkan</p>
    <p type="title">Kafeat, restauráŋŋat, gávppit ja kioskkat</p>
    <list>
      <p type="listitem">Siiddas doaibmá restauráŋŋa Sarrit (www.siida.fi).</p>
      <p type="listitem">Avvilis ja Anáris leat gávppit, restoráŋŋat ja kafeat.</p>
    </list>
    <p type="title">Juhkančáhci</p>
    <list>
      <p type="listitem">Anárjávrri čázi jugaha dábálaččat, muhto čázádagaid čáhcekvalitehta eai leat dutkan.</p>
      <p type="listitem">Anárjávrri čázi dasttán Anára girkobáikki lahkosiin ii gánnát geavahit juhkančáhcin.</p>
    </list>
    <p type="title">Dolastallanbáikkit</p>
    <list>
      <p type="listitem">Meahciráđđehusa bajásdoallan fanastallandoarjjabáikkiin ja eará orustanbáikkiin gávdnojit fuolahuvvon dolastallanbáikkit. Loga lasi Vánddardeami ABC:a dolastallanrávvagiin .</p>
      <p type="listitem">Fanastallandoarjjabáikkiin gávdnojit olgodolastallanbáikkiid lassin gokčojuvvon dolastallanbáikkit. Dákkár doarjjabáikkit leat Bielbavuotna, Gáhkkosuolu, Luovvesuolu, Beahcesullot, Jiekŋasuolu, Tyllylahti, Speinnjárga ja Buoiddasuolu.</p>
      <p type="listitem">Dolastaladettiin gánnáha vuosttažettiin geavahit huksejuvvon dolastallanbáikkiid. Sajušdola cahkkeheapmi lea gildojuvvon meahccebuollinváruhusa áigge.</p>
      <p type="listitem">Fanastallandoarjjabáikkiin ja eará orustanbáikkiin leat muorranávsttut. Dain leat sullii 30 cm guhkkosaš goikehálggut, ja ákšu luddema várás. Geavat sesttovaččat boaldinmuora.</p>
    </list>
    <p type="title">Bázahusfuolahus</p>
    <list>
      <p type="listitem">Vuolggahámmaniin leat bázahusaid čohkkenlihtit. Dasa lassin muhtun fanastallandoarjjabáikkiin leat lihtit bázahusaid várás. Vánddardeaddjit galggašedje goittotge ieža buktit bázahusaideaset, go máhccet jávrri alde. Buolli bázahusad sáhttá boaldit sajušdolas. Biobázahusaid sáhttá guođđit eanaiduvvat hivssegiidda. Loga lasi čorges vánddardeamis.</p>
      <p type="listitem">Johtolatčilgehusas máinnašuvvon orustanbáikkiid fuolahusas vástida Meahciráđđehusa Pohjois-Lapin puistoalue. Lassedieđuid oažžu Davvi-Sámi luondduguovddáš Siiddas ja Avvila bálvalanbáikkis.</p>
    </list>
    <p type="title">Hivssegat</p>
    <list>
      <p type="listitem">Ávdin- ja beaivestobuin ja máŋggain dolastallanbáikkiin leat goikehivssegat.</p>
    </list>
    <p type="title">Idjadeapmi</p>
    <p type="title">Tealttástallan ja lávut</p>
    <list>
      <p type="listitem">Fanastallandoarjjabáikkiid oktavuhtii leat huksejuvvon dáid maŋimuš jagiid tealttástallanbáikkit, ee. Beahcesulluid, Tyllylahti ja Luovvesullo tealttástallanbáikkit. Tealttástallanbáikkiin leat muoras ráhkaduvvon tealtávuolážat, maid sáhttá laktit nubbi nubbái. Vuolážat vurkkoduvvojit goavddi vuolde, vai bissot goikkisin ja buhtisin.</p>
      <p type="listitem">Gaskaboddosaččat sáhttá tealttástallat juohkeolbmovuoigatvuođain , (www.ymparisto.fi, suomagillii) beare ii heađuš báikki eará geavaheaddjiid.</p>
    </list>
    <p type="title">Ávdinstobut</p>
    <p>Ávdinstobuin sáhttá orodit ovtta dahje moadde ija, dárkilet dieđuid stobuid birra gávnnat stohpotiippat-siidduin. Anárjávrri ávdinstobut leat árbevirolaš ávdinstobut ja hui buori ortnegis. Garra dálkin dat fállet goike ja liegga suoji nu mealluide go mohtorfanastalliidege.</p>
    <list>
      <p type="listitem">Beahcesuolu (Pecsuálui), Anárjávrris Seakkabeahcesullo (Segispecssuálui) davveoarjjabeale gáttis.</p>
      <p type="listitem">Jiekŋasuolu (Jieŋâsuálui), Anárjávrris leahkki Stuorra Jiekŋasullo (Stuorrâ Jieŋâsuálui) máttanuorttabeale gáttis.</p>
      <p type="listitem">Geaiggonuorri (Kiäigunyeri), Anárjávrri máttageahčen, Čárbmanjárgga (Čaarmânjargâ) davágeahčen.</p>
      <p type="listitem">Buoiddastohpu (Puiduusuálui), Anárjávrri Varttasullo (Varttaasuálui) máttabealde, Buoiddasullo davágeahčen.</p>
      <p type="listitem">Kahkusuolu (Káhkusuálui), Anárjávrri Viimasullo (Viijmâš) davvenuorttabealde, Kahkusullo máttanuorttabeale gáttis.</p>
      <p type="listitem">Pišternjárga , Anárjávrri davágeahčen Pišternjárgga nuortagáttis.</p>
    </list>
    <p>Borramuša gánnáhivččii ráhkadit sierra vuoššangovddiid vuolde dain fanastallandoarjjabáikkiin, main dakkár lea. Ná dat, geat leat stobus vuoiŋŋasteamen, bállejit oađđit ráfis.</p>
    <p type="title">Láigobarttat</p>
    <list>
      <p type="listitem">Beahcesuolu, Anárjávrri Seakkabeahcesullo oarjjabeale gáttis suddjes vuotnabađas ja Kettuniemi Davvi-Anárjávrris.</p>
      <p type="listitem">Várremat Kettuniemis: Davvi-Sámi luondduguovddáš Siida ja Meahciráđđehusa Avvila bálvalanbáikkis.</p>
      <p type="listitem">Meahciráđđehusa luonddubálvalusain leat Anárjávrris guokte gámppá, mat leat oaivvilduvvon turismafitnodagaide ja eará gávppálaš mátkelágideaddjiide. Mahlada láigostohpu heive smávva jovkkožii. Sealgeluovtta (Selgiluohtâ) melodandoarjjabáikki seaŋgabeaŋkka alde čáhket juoba logemat olbmo bálddalagaid oađđit. Gámppáid sáhttet láigohit maiddái ovttaskas johttit – ovddalgihtii várremiid ii sáhte dahkat go 7 beaivvi árabut.</p>
    </list>
    <p type="title">Gohttensajit ja karavánariid bálvalusat</p>
    <list>
      <p type="listitem">Avvilis, Anára girkobáikkis, Gápmasis, Bárttehis ja Ádjájávrris.</p>
    </list>
    <p type="title">Sávnnit</p>
    <list>
      <p type="listitem">Avvilis, Anára girkobáikkis, Gápmasis, Bárttehis, Ádjájávrris ja Meahcirađđehusa láigobarttain.</p>
    </list>
    <p type="title">Hoteallat ja luopmobarttat</p>
    <list>
      <p type="listitem">Anára girkobáikkis ja Avvilis.</p>
    </list>
    <p type="title">Idjadeapmi lahkosiin</p>
    <list>
      <p type="listitem">Idjadanbálvalusat gávdnojit ee. Avvilis, Veskonjárggas, Njellimis, Anáris, Ádjájávrris, Bárttehis ja Gápmasis.</p>
    </list>
    <p type="title">Biergasiid láigoheapmi</p>
    <list>
      <p type="listitem">Guovllu fitnodatolbmuin (inarilapland.fi, suomagillii) sáhttá láigohit fatnasiid, kanohtaid, mohtorgielkkáid ja vánddardanbiergasiid.</p>
    </list>
    <p type="title">Fanastalliid bálvalusat</p>
    <p type="title">Fávllit</p>
    <list>
      <p type="listitem">Anárjávrris leat fávlemerkemat, maid gánnáha čuovvut, dasgo jávrris leat hui ollu gárgot.</p>
      <p type="listitem">Fávlliid dábálaš johtinčikŋodat lea 1.8 m, muhtun bogiin ja gáttiid lahkosiin johtinčikŋodat lea 1 m. Dábálaččat jávreguovlluid stobuid lusa lea álki beassat fatnasiin, muhto stobuid lusa eai leat merkejuvvon fávllit.</p>
      <p type="listitem">Anárjávrri fanastallankártii (nr 480) leat merkejuvvon fanasjohtolatfávllit ja čikŋodatsojut.</p>
    </list>
    <p type="title">Hámmanat</p>
    <list>
      <p type="listitem">Guolle- ja fanashámmanat leat Anáris, Fávllis (Vävli) Goahteluokta, Naŋŋanjárggas, Veskonjárggas ja Njellimis.</p>
    </list>
    <p type="title">Fanasstáffut</p>
    <list>
      <p type="listitem">Fanasluoitinsajit leat Avvilis, Veskonjárggas, Naŋŋanjárggas, Njellimis, Ádjájávrris, Anáris, Fávllis (Vävli), Bárttehis ja Njižžejávrris.</p>
    </list>
    <p type="title">Boaldámuša juohkin</p>
    <list>
      <p type="listitem">Hámmaniin ii fidne boaldámuša, muhto Anára girkobáikkis boaldámušvuovdinsadji lea dasttán hámmana lahkosiin.</p>
    </list>
    <p type="title">Eará bálvalusat lahkosiin</p>
    <list>
      <p type="listitem">Anára girkobáikkis leat báŋkoautomáhta, áššealmmáipoasta, dearvvasvuođadállu, guokte borramušgávppi, dálkkasskáhppe, táksebiilabálvalus ja bensenstašuvdna.</p>
      <p type="listitem">Avvilis lea lagamus dearvvasvuođaguovddáš, apteaika ja eará go beaivválašgálvogávppit.</p>
      <p type="listitem">Anáris gávdno girdinfievrridanbálvalus.</p>
      <p type="listitem">Báikkálaš fitnodatolbmot (inarilapland.fi, suomagillii) fállet maiddái oahpistuvvon vánddardanbálvalusaid, dego guolástan-, fanas-, guoikaluoitin- ja mohtorgielkávánddardemiid.</p>
      <p type="listitem">Máŋggabealat dieđut Lappis ja guovllu turismabálvalusain gávdnojit Lappi turismaportálas (www.lappi.fi, suomagillii).</p>
    </list>
    <p>© Meahciráđđehus 2015</p>
    <list/>
    <p>Juoge dán dieđu</p>
    <p>Raba fálu</p>
  </body>
</document>
