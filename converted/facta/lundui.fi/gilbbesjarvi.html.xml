<document xml:lang="sme" id="no_id"><header><title>Gilbbesjávri - Guovdageaidnu - Lundui.fi</title><genre code="facta"/><author><unknown/></author><wordcount>1331</wordcount><conversion_status type="standard"/><availability><free/></availability><submitter name="Kimberli Mäkäräinen, Hki, sms." email="kimberli.makarainen@helsinki.fi"/><multilingual/><origFileName>http://www.lundui.fi/se/kalohttageinnodat/johtolatcilgehus/gilbbesjarvi</origFileName><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header>
<body>
<p xml:lang="fin">Hyppää sisältöön</p>
<p>Raba fálu</p>
<list><p type="listitem" xml:lang="fin">Suomeksi</p>
<p type="listitem" xml:lang="eng">In English</p>
<p type="listitem" xml:lang="swe">På svenska</p>
<p type="listitem" xml:lang="smn">Anarâškielâ</p>
</list><p type="title">Kalohttageinnodat, 800 km</p>
<list><p type="listitem">Bálvalusat</p>
<p type="listitem">Gáibideaddjevuohta</p>
<p type="listitem">Johtolatčilgehus <list><p type="listitem">Ábeskovvu -Stáddájåhkå - Huhttán, 394 km ja Ábeskovvu - Stáddájåhkå - Sulidælmmá, 329 km</p>
<p type="listitem">Gilbbesjávri - Ábeskovvu</p>
<p type="listitem">Gilbbesjávri - Guovdageaidnu</p>
</list> </p>
<p type="listitem">Kárttat ja johtinoktavuođat</p>
<p type="listitem">Rávvagat ja njuolggadusat</p>
<p type="listitem">Lassidieđut</p>
</list><p type="title">Vánddardančuozáhagat</p>
<list><p type="listitem">Álbmotmeahcit</p>
<p type="listitem">Eará guovllut</p>
<p type="listitem">Historjáčuozáhagat</p>
<p type="listitem">Johtolagat</p>
<p type="listitem">Luondduguovddážat</p>
<p type="listitem">Sámi meahcceguovllut</p>
<p type="listitem">Stobut</p>
</list><list><p type="listitem">Anárjávrri čáhcejohtolagat</p>
<p type="listitem">Čeavetjávri-Buolbmatjávri, 60 - 70 km</p>
<p type="listitem">Finnmárkkubálggis, 35 km</p>
<p type="listitem">Geavu johtolat, 63 km</p>
<p type="listitem">Heahttá-Bállás-johtolat, 55 km</p>
<p type="listitem">Kalohttageinnodat, 800 km</p>
<p type="listitem">Njuohttejohka, 40 km</p>
<p type="listitem">Piilola bálggis, 35 km</p>
<p type="listitem">Njellima suvdinrenne čázádatjohtolat</p>
</list><list><p type="listitem">Bálvalusat</p>
<p type="listitem">Gáibideaddjevuohta</p>
<p type="listitem">Johtolatčilgehus</p>
<p type="listitem">Kárttat ja johtinoktavuođat</p>
<p type="listitem">Rávvagat ja njuolggadusat</p>
<p type="listitem">Lassidieđut</p>
</list><list><p type="listitem">Ábeskovvu -Stáddájåhkå - Huhttán, 394 km ja Ábeskovvu - Stáddájåhkå - Sulidælmmá, 329 km</p>
<p type="listitem">Gilbbesjávri - Ábeskovvu</p>
<p type="listitem">Gilbbesjávri - Guovdageaidnu</p>
</list><p type="title">Gilbbesjávri - Suolojávri 11 km</p>
<p>Kalohttageinnodat vuolgá Gilbbesjávrri lulágeažis, Gilbbesjávrri luondduguovddáža šiljus. Geinnodahkii sáhttá vuolgit maid gili davágeahčen, Gilbbesjávrri Vánddardanguovddážis, muhto dalle mátki Suolojávrái guhkku mealgadit.</p>
<p>Geinnodaga vuosttaš oaidnámuš vuolggedettiin Gilbbesjávrris Háldi guvlui lea <em type="italic">Sáná, </em>mii ceaggá Gilbbesjávrri gili ravddas. Sáná vuhtto váldoduottarin oba mátkkis Gilbbesjávrris Suolojávrri rádjái. </p>
<p>Gilbbesjávrri lulágeaži ja davágeaži bálgát ovttastuvvet <em type="italic">Čáhkaljávrri </em>luoiti joga njálmmis ja geinnodat joatkahuvvá jávrri lulágeahčen nu ahte jorggiha davásnuorttas. Sihke Čáhkaljávrris luoiti joga ja jávrái boahtti joga rastá leat huksejuvvon šalddit. </p>
<p><em type="italic">Muvravári </em>ravddas mohkastuvvo Norgga bealde. Váldegottiid rájiid rasttildettiin ii dárbbaš lobiid, muhto dávvira, man galgá dullet, ii oaččo doalvut ráji rastá. </p>
<p>Suolojávrri stobu biras lea geađgái, muhto lahkosiin gávdno aŋkke moatti dealttá báiki. Stobu guoras joga rastá lea maid šaldi.</p>
<p type="title" xml:lang="smn">Suolojávri - Megonjávri 19 km</p>
<p>Suolojávrri davábealde geinnodat boahtá Giehtaruohttasa meahcceguvlui, mii lea stuorimus Eanodaga gieldda guovllu meahcceguovlu. Suolojávrris geinnodat loktana Duolljehuhpuha ja Guonjarvári gaskkas veaháš jeaggás hállama. Guonjarvákki lea álki johtit vaikko dat leage juovvái.</p>
<p>Luoitádettiin Guonjarvári stohpui oidnojit vuosttaš stuora bávttit, mat gahččet badjelaš 200 m beanta vulos guvlui. Bávttiid máddagis leat stuora laiggahagat, mat leat gahččan bávttis.</p>
<p>Guonjarjoga stobus geinnodat joatkahuvvá duolba, álkit manahahtti <em type="italic">Megonvákki </em>mielde. Megonstobut leat soahkkás vákkis, man birra leat <em type="italic">Čáivárri, Megonbákti </em>ja <em type="italic">Ánnjaloanji. Bierfejoga </em>rastá lea šaldi. </p>
<p type="title" xml:lang="smn">Megonjávri - Bihčosjávri 12 km</p>
<p><em type="italic">Boazojávrri </em>vákki lulábealde ceaggá alla ja mihtilmas <em type="italic">Čáivárri, </em>man čohkas lea Suoma ovddeš presideantta Urho Kekkosa muitoráktu. Jos muitomerkii oahpásnuvvamii lea beroštupmi, gánnáha Čáivárrái gizzut vári nuorttabeale. </p>
<p>Megonjávrre oarjjabeallái Kalohttageinnodat manná alla bávtti vulobealde laiggahagaid siste ja joatkahuvvá <em type="italic">Vuopmegašjávrri </em>guvlui, mas luoiti joga rastá manná šaldi. Go <em type="italic">Vuopmegašvári </em>badjel lea beassan, de ovddas oidnoge fargga <em type="italic">Bihčosgorži, </em>sulaid 17 mettara alu gorži. Bihčosgorži lea okta Kalohttageinnodaga oaidnámušain ja dan luhtte gánnáha bosihit ja rohttet govvenapparáhta rehpos eret. </p>
<p>Goržžis geinnodat joatkahuvvá oalle rámššasin joga ja <em type="italic">Bihčosjávrri </em>gátti mielde Bihčosjávrri ávdin- ja várrehusstohpui. </p>
<p type="title">Geinnodatmolssaeaktu 1: Loassojávrri bakte luotta nala</p>
<p>Jos it hálit johtit Kalohttageinnodaga mielde Gilbbesjávrris Háldái ja ruoktot, de geinnodahkii sáhttá beassat maid <em type="italic">Loassojávrris. </em>Mátki váldoluottas (E 8) Norgga bealde <em type="italic">Didnojoga </em>guora Loassojávrre bartii lea sulaid 11 km ja barttas lea sulaid 12 km Kalohttageinnodahkii. Meahcis dát gaska ii leat merkejuvvon. Gánnáha váldit mielde Norgga beale gárta Basevuovdi / Helligskogen 1:50 000. </p>
<p>Álkimusat Kalohttageinnodagas Loassojávrái beassá <em type="italic">Vuopmegašjávrris </em>čázádagaid davábealde. <em type="italic">Bihčosjoga </em>sáhttá rasttildit gálabáikkis, mii lea Rádjebearráigeahččolágádusa bearráigeahččostobu buohta. <em type="italic">Vuopmegašjoga </em>rastá ii leat šaldi, vaikko šaldi muhtin gárttain oidnonai. </p>
<p type="title">Bihčosjávri - Háldi 12 km</p>
<p>Bihčosjávrri stobus Kalohttageinnodagas suorrana čuggestatgeinnodat <em type="italic">Háldái, </em>Suoma alimus várrečohkkii, mii ceaggá 1328 mettara allodahkii. Háldi geinnodagas s. 1,5 km oarjjás, <em type="italic">Háldijávrri </em>davvigáttis lea Háldi ávdinstohpu sihke Háldi ávdin - várrehusstohpu. Háldi čohkas lea guossegirji, masa háldi vuolušteaddjit sáhttet čállit namaset. </p>
<p>Háldis sáhttá máhccat ruovttoluotta Gilbbesjávrái Kalohttageinnodaga mielde, Bihčosjávrri, Megonjávrri ja Guonjarjoga bakte. Jos ii hálit máhccat seamma geinnodaga ruoktot, beassá Gilbbesjávrái manni luoddagurrii maid Loassojávrri bakte.</p>
<p type="title">Geinnodatmolssaeaktu 2: Háldi - Guolášjávri</p>
<p>Háldis sáhttá joatkit mátkki sulaid 10 km davás Norgga beallái <em type="italic">Guolášjávrái. </em>Háldi ja Guolášjávrri gaska ii leat merkejuvvon meahccái. Ovdal vánddardeapmái vuolgima gánnáha háhkat Norgga gártta Ráisduottarháldi 1:50 000. Fárrui ferte váldit maid kompássa. </p>
<p>Olles Háldi/Ráisduottarháldi lea rámšo alla eanadat, gos dálkkit molsašuvvet jođánit. Baifáhkka suhkkes sopmu sáhttá badjánit oatnelanbottus ja vearrámus dilis dat bistá máŋggaid diimmuid, juobe jándoriid. Obba sopmodálkkis sáhttá láhppot dalánaga vaikke vel livččiige hárjánan dádjadeaddji. Somu dahje arvviid maŋŋá sámel- ja jeagelgeađggit leat árvitmeahttun njivlái ja njaláhasat. Sierra áittan leat eará viidosaš muohtadielkkut, mat geasuhit olbmo mahkáš geahppasat johtimii. Muohttaga bajildus lea goit váralaččat njaláhas dahje cuoŋu sáhttá beahttit olbmo vuolde. Goappát dilis čuovvumušat sáhttet leat sakka roasmmohuhtti. Guolášjávri - Háldi-geinnodat leage ávžžuhuvvon dušše oalle hárjánan vádjoleddjiide.</p>
<p>Mátketelefon gullo fal alimus eatnamiin. Suopmelaš operáhtoriidda fidne oktavuođa easkka Háldi girjji lahka dahje Ritničohka doarjjastivlli oidnosis.</p>
<p>Guolášjávrris beassá eatnangeainnu mielde <em type="italic">Gáivuonbahtii </em>ja ain <em type="italic">Ivgubahtii, </em>gosa lea geaseáigge Suomas linnjábiilaoktavuohta (www.matkahuolto.fi, suomagillii). Guolášjávrris lea mátki Gáivuonbahtii sulaid 30 km. Luodda lea seaggi ja báikkuid heittot. Oba mátki Guolášjávrris Gilbbesjávrái lea sulaid 120 km. </p>
<p type="title" xml:lang="smn">Bihčosjávri - Somášstohpu 13 km</p>
<p><em type="italic">Bihčosjávrris </em>aitosaš Kalohttageinnodat vuolgá nuorttas ja loktana <em type="italic">Lovttogiellasa </em>badjel. Geinnodat manná guovtti jávrráža gaskka ja joatkahuvvá <em type="italic">Goapmajoga </em>gáttiid mielde <em type="italic">Somášjávrái. </em>Goapmajoga gáttis lea Goapmajoga ávdinstohpu. </p>
<p>Váldegottiid ráje nalde 40 cm allosaš guppolat molsašuvvet norgalaččaid rádjegeađgemearkan. Čuohtenáre mettara <em type="italic">Ráhpesjoga </em>bajábeale fielttis Somášjávrris oarjjás lea Meahciráđđehus-Romssa (Statskog-Troms) rabas stohpu , (www.ut.no) mas lea orrunsadji 8 olbmui. </p>
<p type="title" xml:lang="smn">Somášstohpu - Čárajohka 35 km</p>
<p>Somášstobus geinnodat manná <em type="italic">Čoalbmevákki </em>nuortadavviravdda njealljejuvllatmáđija. Eanan leat álkit manahahtti muorahis duottar. Njealljejuvllatmáđijas earrána suorri, mii mohkkasa <em type="italic">Čárajohkii. </em>Jos dárbbaha lasi niestti, gánnáha vánddardit <em type="italic">Sáhppái, </em>mii lea <em type="italic">Stuoragieddái </em>doalvu asfáltaluotta guoras. Idjasaji gávdná sihke Sáhpis ja Čárájogas. </p>
<p type="title">Čárajohka - Nedrefosstohpu stohpu 27 km</p>
<p>Čárajogas Kalohttageinnodat manna <em type="italic">Ráiseanu </em>guora <em type="italic">Ráisvákki </em>mielde. Eatnamiidda gullet šattolaš lastavuovddit, man dihte dealtásajiid lea váttis gávdnat. Báikkuid leat juovahagat gátti rádjái ja gaskkohagaid bálggis spiehkasta badjelii beahceguolbanii. Borge-čakčamánus issoras stuora váđotmiestagat váttásnuhttet johtima. Bálggis lea goit dihkkáduvvon ja vuhtto bures. </p>
<p>Ovdal vánddardeapmái vuolgima gánnáha dárkkistit čázi allodaga. Čárajogas ovddosguvlluid Ráisvákkis geinnodagas ferte rasttildit olu unna jogažiid, ja go jogat dulvet Ráiseanu guovlu sáhttá leat rámššas. Arvegesiid dehe álgogesiid dulvaáiggiid lea vejolaš, ahte oba Kalohttageinnodat oktan dihkáiguin lea čáze vuolde. Jos čáhci lea ilá badjin, gánnáha mannat Čárajogas <em type="italic">Vuomádatstohpui </em>badjelis váriid mielde. Doppe ii leat dihkkáduvvon geinnodat, danin Norgga guovllu gárttat Ráisduottarháldi ja Mollesjohka leaba dárbbašlaččat. </p>
<p>Vuosttaš golbma stobu Čárajogas bajás leat stáhta Statskog-Tromssa (www.statskog.no, dárogillii) stobut. Ansamukka stohpu lea golmma kilomettara sulaid Čárajoga bajás Ráiseanu nuppe bealde gáttis ja dat lea lássejuvvon. Sieimmastohpu lea maid Statsskg-Romssa stohpu ja dat lea Ráiseanu nuorttabealde. Eanu kalohttageinnodaga beale Rodhytta lea Statskoga lássejuvvon fuolahusbarta.</p>
<p>Kalohttageinnodaga guoras lea <em type="italic">Mollesgorži, </em>mii lea okta Eurohpa alimusain (269 m). Sulaid 2 km bajás lea Statskog-Romssa unna darfedáhkat Vuomádatstohpu. Sulaid 5 km geahčen Vuomádatstobus, Ráiseanu guoras oidno <em type="italic">Stakarstobu </em>darfedáhkki. Čuovvovaš stohpu lea <em type="italic">Nedrefossstohpu </em>(www.ut.no, dárogillii) ja dat lea 2 km bajás Stakarstobus. Eanu rastá beassá heaŋggošalddi mielde. Dákko sáhttá maid gizzut ceakkoávžži ravdda mielde bajás ovddošit ávževákki ollislažžan. </p>
<p type="title" xml:lang="smn">Nedrefossstohpu - Ráisjávri 30 km</p>
<p>Golbma kilomettara bajás lea <em type="italic">Imogorži. </em>Sihke ieš gorži ja oba birastahtti eatnamat leat Kalohttageinnodaga fiidnámus oaidnámušat! Bálggis goržái lea muhtin oassái ceakkus ja juovvái. Vánddardeaddji gánnáha leat várrugas, daningo eandalii arvin bálggis, mii manná ávžži nalde, sáhttá leat várálaš. Goržži maŋŋel eatnu golgá kilomettara veardde 50-75 m čiekŋalis ávžžis. Goržži bajábealde lea unna ávdinstoboš, masa čáhkaba idjadit guokte vánddardeaddji. </p>
<p>Bálggis loktana unnánaččaid vákkis bajás bálljásiidda, moalkkarda <em type="italic">Ráisjávrái </em>goike juovahagaid mielde ja spiehkasta gaskkas lagešvuovdái. <em type="italic">Boazoaivvi </em>ravddas bálggis manná jeakki ravdda. Gánnáha leat čalbmes, vai bálggis ii jávkka. <em type="italic">Njárgajohka </em>lea geinnodaga vaddáseamos báiki rasttildit – coages čázi áigge beassá stevveliiguin. </p>
<p><em type="italic">Ráisluobbala </em>davágeahčen geinnodat gávvá ja manná <em type="italic">Jalgesvári </em>ja <em type="italic">Áitevári </em>gaskasaš ábi rastá ja ovttastuvvá njealljejuvllatmáđidjii <em type="italic">Holvinvári </em>ravddas. <em type="italic">Čiekŋaljoga </em>goappánai beale jeakkit leat heittodat vázzit, joga rastá beassá stevveliiguin. </p>
<p>Statskog-Romssa Ráisjávrestohpui (www.statskog.no, dárogillii) beassá go johtá joraheaddjis <em type="italic">Liekkaščoru </em>oarjjabeale. Stobus sáhttá mannat <em type="italic">Guovdageidnui Biedjovákki </em>ruvkke luotta mielde. Dalle mátki Guovdageidnui šaddá sulaid 40 km. </p>
<p type="title">Ráisjávri - Guovdageaidnu 51 km</p>
<p>Dát gaska lea merkejuvvon oránsarukses moaladielkkuiguin lagežiidda ja geađgemearkkaide. Geinnodat manná <em type="italic">Rivkkoža </em>nalde ja jorgala <em type="italic">Jeageloaivvi </em>maŋŋel nuorttaslulás, <em type="italic">Dealljádasa </em>davvinjuni badjel ja das <em type="italic">Majánašjávrri </em>davvigátti bealde beassá <em type="italic">Čunovuohpi </em>duottarstohpui. Geinnodaga eatnamiin leat soahkevuovddit, suovkkat ja muhtin oassái dat lea jeaggái. Maiddái Čunovuohpi stohpui beassá Guovdageainnus biillain. </p>
<p>Geinnodat joatkahuvvá nu ahte dat manná lagešvuovddis <em type="italic">Goaskinvári </em>čohka badjel. Dasto jorgaluvvo nuorttas ja boahtit <em type="italic">Ádjetjávrri </em>ja <em type="italic">Beahcegašvári </em>davábealde <em type="italic">Buletjávrái. </em>Kalohttageinnodaga geahčebáiki lea Buletjávrri gohttenbáiki, gosa Guovdageainnu guovddážis lea mátki sulaid 2,5 km. </p>
<p>© Meahciráđđehus 2015</p>
<list/><p>Juoge dán dieđu</p>
<p>Raba fálu</p>
</body></document>
