<document xml:lang="sme" id="no_id">
  <header>
    <title>Njellima oaidnámušat - Lundui.fi</title>
    <genre code="facta"/>
    <author>
      <unknown/>
    </author>
    <wordcount>262</wordcount>
    <conversion_status type="standard"/>
    <availability>
      <free/>
    </availability>
    <submitter name="Kimberli Mäkäräinen, Hki, sms." email="kimberli.makarainen@helsinki.fi"/>
    <origFileName>http://www.lundui.fi/se/njellim/oaidnamusat</origFileName>
    <parallel_text xml:lang="eng" location="sights_1.html"/>
    <parallel_text xml:lang="fin" location="nahtavyydet_2.html"/>
    <parallel_text xml:lang="smn" location="uainamusah_2.html"/>
    <metadata>
      <uncomplete/>
    </metadata>
    <version>XSLtemplate $Revision: 105844 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hyppää sisältöön</p>
    <p>Raba fálu</p>
    <list>
      <p type="listitem">Suomeksi</p>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
    </list>
    <p type="title">Njellim</p>
    <list>
      <p type="listitem">Aktivitehtat</p>
      <p type="listitem">Bálvalusat</p>
      <p type="listitem">Dábáleamos gažaldagat</p>
      <p type="listitem">Historjá</p>
      <p type="listitem">Johtolagat</p>
      <p type="listitem">Kárttat ja johtinoktavuođat</p>
      <p type="listitem">Luondu</p>
      <p type="listitem">Oaidnámušat</p>
      <p type="listitem">Rávvagat ja njuolggadusat</p>
      <p type="listitem">Lassidieđut</p>
    </list>
    <p type="title">Vánddardančuozáhagat</p>
    <list>
      <p type="listitem">Álbmotmeahcit</p>
      <p type="listitem">Eará guovllut</p>
      <p type="listitem">Historjáčuozáhagat</p>
      <p type="listitem">Johtolagat</p>
      <p type="listitem">Luondduguovddážat</p>
      <p type="listitem">Sámi meahcceguovllut</p>
      <p type="listitem">Stobut</p>
    </list>
    <list>
      <p type="listitem">Anár</p>
      <p type="listitem">Čeavetjávri-Njávdán</p>
      <p type="listitem">Geavu luonddumeahcci</p>
      <p type="listitem">Heahttá</p>
      <p type="listitem">Mallá luonddumeahcci</p>
      <p type="listitem">Ohcejohka</p>
      <p type="listitem">Soabbada luonddumeahcci</p>
      <p type="listitem">Suoločielgi</p>
      <p type="listitem">Njellim</p>
    </list>
    <list>
      <p type="listitem">Aktivitehtat</p>
      <p type="listitem">Bálvalusat</p>
      <p type="listitem">Dábáleamos gažaldagat</p>
      <p type="listitem">Historjá</p>
      <p type="listitem">Johtolagat</p>
      <p type="listitem">Kárttat ja johtinoktavuođat</p>
      <p type="listitem">Luondu</p>
      <p type="listitem">Oaidnámušat</p>
      <p type="listitem">Rávvagat ja njuolggadusat</p>
      <p type="listitem">Lassidieđut</p>
    </list>
    <p type="title">Njellima oaidnámušat</p>
    <p type="title">Ruovdeverrát</p>
    <p>Ruovdeverrát lea seakka luokta Njellimjávrris ceakko bákteravddaiguin. Dan earuha Anárjávrris dušše seakka eanaguotku, man mielde manai soađi áigge strategiijalaččat dehálaš Jiekŋamearaluodda Beahcámii. Ruovdeverráha ja dan lahka Maadâjävri (suom. Matjärvi) gaskasaš guvlui huksejuvvui bealuštanlinnjá dálvesoađi áigge. Gaskaráfi áigge Ruovdeverráha válde badjelasas ja dan lahkosii huksejuvvojedje doarjjabáikkit ja mášengivvirbeasit ovttastahttihávddiiguin. Ruovdeverráhii doalvu merkejuvvon bálggis ja doppe lea ofelastingalba, mii muitala guovllu soahtehistorjjás.</p>
    <p type="title">Njellima dimbbarsuvdinrenne</p>
    <p>Njellimjávrri ja Koskmuujävri (suom. Keskimöjärvi) gaskii huksejuvvon dimbbarsuvdinrenne čuožžu muitun 1920- ja 1930-loguid stuorra dimbbarbargguin. Daid áiggiid dimbbarsuvdin lei áidna gánnáhahtti vuohki doaimmahit muorramateriála industriija geavahussii. Dimbbarsuvdinrenniid bukte lei vejolaš suvdit dimbariid ain guhkkelis ja eambbo boaittobealde báikkiin. Museadoaimmahaga 1994-1995 ođasmahttán dimbbarsuvdinrenne lea 304 mehtera guhkki. Dimbbarsuvdinrenne luhtte lea maid kopiija dan áigásaš vuovdebargobarttas.</p>
    <p type="title">Muotkevárri</p>
    <p>Sullii 30 kilomehtera geahčen Njellimis lea golmma riikka rádjestoalpu Muotkevárri. Suoma, Norgga ja Ruošša ráji deaivvadanbáiki lea bivnnuhis tuvrabáiki earenoamážit dálvet. Muotkevárri lea rádjeávádagas, gos lea lohpi johtit dušše lobiin .</p>
    <p type="title">Bassi Golmmaoktasašvuođa ja Trifon Beahcánlačča girku</p>
    <p>Njellima čáppa muorra ortodoksagirku lea huksejuvvon jagis 1988. Girku lea bálvalusgeavahusas ja dat lea rabas birra jagi gallededdjiide. Trifon Beahcánlačča bassivádjolus borgamánu loahpas johtá Njellimis Čeavetjávrái. Njellimis dollo maid jahkásaččat fásttu áiggi ávvudeami, <em type="italic">maslenitsa. </em></p>
    <p>© Meahciráđđehus 2015</p>
    <list/>
    <p>Juoge dán dieđu</p>
    <p>Raba fálu</p>
  </body>
</document>
