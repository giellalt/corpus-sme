<document xml:lang="sme" id="no_id">
  <header>
    <title>Meahciráđđehusa luonddubálvalusat divvu Anárjávrri boares ávdinstobuid - Ođasvuorká - Lundui.fi</title>
    <genre code="facta"/>
    <author>
      <unknown/>
    </author>
    <wordcount>221</wordcount>
    <conversion_status type="standard"/>
    <availability>
      <free/>
    </availability>
    <submitter name="Kimberli Mäkäräinen" email="kimberli.makarainen@helsinki.fi"/>
    <origFileName>http://www.lundui.fi/se/odasvuorka/-/asset_publisher/sJx7NkJgclPx/content/meahcira%C4%91%C4%91ehusa-luonddubalvalusat-divvu-anarjavrri-boares-avdinstobuid</origFileName>
    <metadata>
      <uncomplete/>
    </metadata>
    <version>XSLtemplate $Revision: 105844 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hyppää sisältöön</p>
    <p>Raba fálu</p>
    <list>
      <p type="listitem">Suomeksi</p>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
    </list>
    <p type="title">Áigeguovdil</p>
    <list>
      <p type="listitem">Ođasvuorká</p>
      <p type="listitem">Ođđa áššit siidduin</p>
      <p type="listitem">Álbmotmeahccefáddarat</p>
      <p type="listitem">Vánddardančuozáhagat facebookkis ja Twitteris</p>
    </list>
    <p>« Takaisin</p>
    <p type="title">Meahciráđđehusa luonddubálvalusat divvu Anárjávrri boares ávdinstobuid</p>
    <p>2/23/15</p>
    <p type="title">Guokte ávdinstobu, mat leat vánddardeddjiid geavahusas, divvojuvvojit njukča-cuoŋománus. Stobut, maid áigot divvut, leat Čuollesmuotkki ávdinstohpu Anárjávrris nuortadavás Čuollesvuona bađas ja Ruskes stohpun gohčoduvvon Geaiggonuori ávdinstohpu, mii lea Anárjávrri lullioasis Čármmanjárgga davágeahčen.</p>
    <p>Guktot stobut leat historjjálaččat divrras visttit, vaikkoge eai leat suodjaluvvon. Stobut leat huksejuvvon Sámis dábálaš huksenvieruin ja leat leamaš jávrri alde johttiid anus 1920-logu rájes. Čuollesmuotkki bokte leat olbmot johtán Dážii ja stobu lahkosis lea maid fanassirdinvuojáhat. Ávdinstobut bálvalit ainge vánddardeddjiid earenoamáš bisánanbáikin. Stobuin lea stuorra mearkkašupmi Anára geasse- ja dálveturismma ovddideamis.</p>
    <p>Stobuid áigot divvut nu, ahte gudnejahttet daid historjjá. Divvunplánaid leat dahkan restaurema ámmátolbmot. Divvuma maŋŋá boares stobut ožžot fas eallimasaset joatkkaáiggi.</p>
    <p><span type="quote">"Čuollesmuotkkis ja Čármmanjárggas dahket áibbas vuođđodivvunbargguid. Doppe stivrejit vuos čáziid eret stobuid lahkosis ja divvot láhttiid. Lásaid eai áiggo molsut, muhto lássagárpmaid gal ođasmahttet. Maiddái minerálulluid váldet eret"</span>, muitala Meahciráđđehusa luonddubálvalusaid álbmotmeahccemeašttir <em type="italic">Aimo Leppäkangas </em>. Son vástida stobuid divvunbargguin. </p>
    <p>
      <em type="italic">Stobut leat eret geavahusas čuovvovaččat: </em>
    </p>
    <list>
      <p type="listitem">Čuollesmuotkki ávdinstohpu 1.3.-15.4.2015</p>
      <p type="listitem">Rukses stohpu (Geaiggonuorri) 16.3.-30.4.2015</p>
    </list>
    <p>Stobuid divvunbargguin jotket Meahciráđđehusa Lappi luonddubálvalusaid ja Anár gieldda guhkesáigásaš ovttasbarggu Anárjávrri turismma ja virkkosmuvvanbálvalusaid ovddideami ovdii.</p>
    <p type="title">Lassedieđut</p>
    <list>
      <p type="listitem">Váhčira meahcceguovlu</p>
      <p type="listitem">Álbmotmeahccemeašttir Aimo Leppäkangas, Meahciráđđehus, tel. 0400 201 866.</p>
    </list>
    <p>2/23/15</p>
    <p>© Meahciráđđehus 2015</p>
    <list/>
    <p>Juoge dán dieđu</p>
    <p>Raba fálu</p>
  </body>
</document>
