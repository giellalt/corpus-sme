<document xml:lang="sme" id="no_id">
  <header>
    <title>Gilbbesjávri - Ábeskovvu - Lundui.fi</title>
    <genre code="facta"/>
    <author>
      <unknown/>
    </author>
    <wordcount>648</wordcount>
    <conversion_status type="standard"/>
    <availability>
      <free/>
    </availability>
    <submitter name="Kimberli Mäkäräinen, Hki, sms." email="kimberli.makarainen@helsinki.fi"/>
    <origFileName>http://www.lundui.fi/se/kalohttageinnodat/johtolatcilgehus/gilbbesj_abes</origFileName>
    <metadata>
      <uncomplete/>
    </metadata>
    <version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hyppää sisältöön</p>
    <p>Raba fálu</p>
    <list>
      <p type="listitem">Suomeksi</p>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
    </list>
    <p type="title">Kalohttageinnodat, 800 km</p>
    <list>
      <p type="listitem">Bálvalusat</p>
      <p type="listitem">Gáibideaddjevuohta</p>
      <p type="listitem">Johtolatčilgehus <list><p type="listitem">Ábeskovvu -Stáddájåhkå - Huhttán, 394 km ja Ábeskovvu - Stáddájåhkå - Sulidælmmá, 329 km</p><p type="listitem">Gilbbesjávri - Ábeskovvu</p><p type="listitem">Gilbbesjávri - Guovdageaidnu</p></list> </p>
      <p type="listitem">Kárttat ja johtinoktavuođat</p>
      <p type="listitem">Rávvagat ja njuolggadusat</p>
      <p type="listitem">Lassidieđut</p>
    </list>
    <p type="title">Vánddardančuozáhagat</p>
    <list>
      <p type="listitem">Álbmotmeahcit</p>
      <p type="listitem">Eará guovllut</p>
      <p type="listitem">Historjáčuozáhagat</p>
      <p type="listitem">Johtolagat</p>
      <p type="listitem">Luondduguovddážat</p>
      <p type="listitem">Sámi meahcceguovllut</p>
      <p type="listitem">Stobut</p>
    </list>
    <list>
      <p type="listitem">Anárjávrri čáhcejohtolagat</p>
      <p type="listitem">Čeavetjávri-Buolbmatjávri, 60 - 70 km</p>
      <p type="listitem">Finnmárkkubálggis, 35 km</p>
      <p type="listitem">Geavu johtolat, 63 km</p>
      <p type="listitem">Heahttá-Bállás-johtolat, 55 km</p>
      <p type="listitem">Kalohttageinnodat, 800 km</p>
      <p type="listitem">Njuohttejohka, 40 km</p>
      <p type="listitem">Piilola bálggis, 35 km</p>
      <p type="listitem">Njellima suvdinrenne čázádatjohtolat</p>
    </list>
    <list>
      <p type="listitem">Bálvalusat</p>
      <p type="listitem">Gáibideaddjevuohta</p>
      <p type="listitem">Johtolatčilgehus</p>
      <p type="listitem">Kárttat ja johtinoktavuođat</p>
      <p type="listitem">Rávvagat ja njuolggadusat</p>
      <p type="listitem">Lassidieđut</p>
    </list>
    <list>
      <p type="listitem">Ábeskovvu -Stáddájåhkå - Huhttán, 394 km ja Ábeskovvu - Stáddájåhkå - Sulidælmmá, 329 km</p>
      <p type="listitem">Gilbbesjávri - Ábeskovvu</p>
      <p type="listitem">Gilbbesjávri - Guovdageaidnu</p>
    </list>
    <p type="title">Gilbbesjávri - Ábeskovvu</p>
    <p type="title">Gilbbesjávri - Guohkkemašjávri 11 km</p>
    <p>Vánddardeami Ábeskovvu guvlui sáhttá álggahit nu ahte johtá <em type="italic">Mallá </em>luonddumeahci čađa Guohkkemašjávrri ávdinstohpui. </p>
    <p>Bálggis vuolgá <em type="italic">Gilbbesjávrri </em>gili davágeahčen, <em type="italic">Šilisjávrri </em>lulábeale bisánanbáikkis. Maid Luonddubálgá mielde, mii vuolgá <em type="italic">Sáná </em>vuolde, beassá Kalohttageinnodahkii. Geinnodat earrána luonddubálgás ovdál bálljása. Luoddarasttildeami maŋŋel leanai juo bisánanbáiki, mas Kalohttageinnodat joatkahuvvá oarjjás ja Mallá luonddumeahci guvlui. Luonddumeahcis johtti gánnáha oahpásnuvvat ovddalgihtii meahci njuolggadusaide. </p>
    <p>Gilbbesjávrres sáhttá mannat Mallá luonddumeahccái maid Mallá-dámppain, mii johtala geassesesoŋŋan Gilbbesjávrri ja <em type="italic">Golddaluovtta </em>gaskka juohke beaivve golmma háve, jos mátkkošteaddjit leat dárbdahassii. </p>
    <p type="title">Guohkkemašjávri - Bealčánstohpu 13 km</p>
    <p>Ruoŧa beallái sirdásit <em type="italic">golmma váldegotti rádjemearkka </em>bakte. Bálggis loktana measta 1000 mettara allodahkii <em type="italic">Duoibala </em>bálljásii ja njiedjá doppe <em type="italic">Bealčána </em>šattolaš vággái. </p>
    <p>Ruoŧa stobuide ii dárbbaš čoavdaga, daningo doppe lea sesoŋŋaáigge báikke nalde stohpofuolaheaddji, gii bearrá mávssuid ja oahpista. Ruoŧas stobuid eaiggáduššá Ruoŧa turistasearvi (www.svenskaturistforeningen.se, ruoŧagillii). Vánddardettiin Ruoŧa bealde buorit gárttat leat ee. Fjällkartan BD 1 ja Turkart Indre Troms 1:100 000, mas oidno oba geinnodat Gilbbesjávrres Ábeskovvui.</p>
    <p type="title">Bealčánstohpu - Rostostohpu 12 km</p>
    <p>Dát gaska Kalohttageinnodagas lea dan meare ođđa gaska, ahte das ii leat vel albma bálggis. <em type="italic">Bealčánis </em>(www.svenskaturistforeningen.se) geinnodat loktana álkit manahahtti sáttobuolžžaid mielde <em type="italic">Moskkugáissi </em>ravddaide. Go Norgga rádji boahtá ovddal, geinnodat dihkát molsašuvvet geađgemearkan. Geinnodat gávvá <em type="italic">Moskánjávrri </em>lulábealde Rostostobu (Rostahytta) (ut.no, dárogillii) guvlui. </p>
    <p>Norgga buot stobut leat lássejuvvon Troms Turlaga (www.turistforeningen.no, dárogillii) stobut, maidda oažžu čoavdaga Gilbbesjávrri Norgga duollus bántamávssu vuostá.</p>
    <p type="title">Rostustohpu - Deartastohpu 18 km</p>
    <p>Stobus bálggis loktana 6 km vustoi. Dasto lea s. 8 km juovahat, man maŋŋel geinnodat njiedjagoahtá vári nuppe beallái ja Deartastobu (Dærtahytta) (ut.no, dárogillii) guvlui, mii lea Dieváidvuovddi álbmotmeahci (miljodirektoratet.no, dárogillii) (Øvre Dividal álbmotmeahcci) guovllos.</p>
    <p type="title">Deartastohpu - Dieváidvuovddi stohpu 30 km</p>
    <p>Kalohttageinnodat manná <em type="italic">Dieváidvuovddi </em>álbmotmeahci viidodagas nuppelohkái kilomettara njoaiddos duoddara. <em type="italic">Deartavákki </em>ja <em type="italic">Skáktárvákki </em>gaskkas leat moadde govda joga rasttildit. Dan maŋŋel lea duoddariid badjel gizzun. Bálgá alimus báikki ja <em type="italic">Dieváidvuovddi </em>vuođu allodaterohus lea 600 m. Bálljásis mannojun mátkki maŋŋel vákki šattolašvuohta hirpmástuhttá. Dieváidvuovddi stohpu (Dividalshytta) (ut.no, dárogillii) lea gaskkamuttus <em type="italic">Jierttá </em>hállama fiinna oainnusbáikkis. </p>
    <p type="title">Dieváidvuovddi stohpu - Vuomastohpu 19 km</p>
    <p>Dieváidvuovddi stobu maŋŋel rasttilduvvo <em type="italic">Dievaidjohka </em>heaŋggošalddi mielde. Kalohttageinnodat gizzu fas lagešvuovddis eatnamii, mii lea hui várddus. Vuomastohpu (Vuomahytta) (ut.no, dárogillii) lea viiddes U-vákki njálmmis. </p>
    <p type="title">Vuomastohpu - Gaskkasstohpu 20 km</p>
    <p>Vuomahytta -stobu maŋŋel geinnodat loktana ain. Bálgá alimus báiki mannala 950 mettaris ja luoitigoahtá Gaskkasstobu (Gaskashytta) (ut.no, dárogillii) <em type="italic">Álddesjávrri </em>guvlui. </p>
    <p type="title">Gaskkasstohpu - Innset 15 km</p>
    <p><em type="italic">Litjälktin </em>vuollehállamat eai fála johttái fiinna vásáhusaid miestagiiguineaset ja stánžebálgáiguineaset. Ovdal <em type="italic">Innseta </em>leat somás gohttenbáikkit. Innsetas sáhttá idjadit ja doppe sáhttá mannat linnjábiillain Nárvikii. </p>
    <p type="title">Innset - Lappjordstohpu 28 km</p>
    <p><em type="italic">Álddesjávri </em>lea buođđuduvvon seakka ja miillaid guhkkosaš jávri. Dan oarjjabealde leat njeallječuohtenáre geassebartta, maid gaskkas sáhttá johtit dušše luotta mielde. </p>
    <p>Čuovvovaš gaska lea mihá unnit vánddarduvvon. Johkarasttildeamit leat golbma. Šalddit leat eahpesihkkarat, daningo dulvvit cuvkejit daid. Ovdal Ruoŧa ráje nala boahtima lea Romssa Turlaga Lappjordstohpu (Lappjordhytta) (ut.no, dárogillii).</p>
    <p type="title">Lappjordstohpu - Ábeskovvu 25 km</p>
    <p>Kalohttogeinnodat luoitá ceggosit <em type="italic">Duortnosjávrri </em>ja Ruoŧa guvlui. <em type="italic">Bolnoluovttas </em>lea Ruoŧas hárvenaš rabas stohpu (4 olbmo). Bálggis doalvu ruovderáŧi lusa <em type="italic">Björklidenii </em>, gos sáhttá maid orrut. Ábeskovvu Turistastašuvdna (www.svenskaturistforeningen.se, ruoŧagillii) addá dárbbu mielde dieđuid togaid áigedávvaliin. Ruovderáŧi huksejeddjiid atnin luotta mielde sáhttá vázzit 8 km:a mátkki <em type="italic">Ábeskovvui. </em></p>
    <p>© Meahciráđđehus 2015</p>
    <list/>
    <p>Juoge dán dieđu</p>
    <p>Raba fálu</p>
  </body>
</document>
