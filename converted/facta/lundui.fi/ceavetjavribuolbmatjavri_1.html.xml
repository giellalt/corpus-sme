<document xml:lang="sme" id="no_id">
  <header>
    <title>Čeavetjávri-Buolbmátjávri - Lundui.fi</title>
    <genre code="facta"/>
    <author>
      <unknown/>
    </author>
    <wordcount>420</wordcount>
    <conversion_status type="standard"/>
    <availability>
      <free/>
    </availability>
    <submitter name="Kimberli Mäkäräinen, Hki, sms." email="kimberli.makarainen@helsinki.fi"/>
    <origFileName>http://www.lundui.fi/se/ceavetjavribuolbmatjavri/johtolatcilgehus/ceavetjavribuolbmatjavri</origFileName>
    <metadata>
      <uncomplete/>
    </metadata>
    <version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hyppää sisältöön</p>
    <p>Raba fálu</p>
    <list>
      <p type="listitem">Suomeksi</p>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
    </list>
    <p type="title">Čeavetjávri-Buolbmatjávri, 60 - 70 km</p>
    <list>
      <p type="listitem">Bálvalusat</p>
      <p type="listitem">Gáibideaddjevuohta</p>
      <p type="listitem">Johtolatčilgehus <list><p type="listitem">Čeavetjávri-Buolbmátjávri, 60 - 70 km</p></list> </p>
      <p type="listitem">Kárttat ja johtinoktavuođat</p>
      <p type="listitem">Rávvagat ja njuolggadusat</p>
      <p type="listitem">Lassidieđut</p>
    </list>
    <p type="title">Vánddardančuozáhagat</p>
    <list>
      <p type="listitem">Álbmotmeahcit</p>
      <p type="listitem">Eará guovllut</p>
      <p type="listitem">Historjáčuozáhagat</p>
      <p type="listitem">Johtolagat</p>
      <p type="listitem">Luondduguovddážat</p>
      <p type="listitem">Sámi meahcceguovllut</p>
      <p type="listitem">Stobut</p>
    </list>
    <list>
      <p type="listitem">Anárjávrri čáhcejohtolagat</p>
      <p type="listitem">Čeavetjávri-Buolbmatjávri, 60 - 70 km</p>
      <p type="listitem">Finnmárkkubálggis, 35 km</p>
      <p type="listitem">Geavu johtolat, 63 km</p>
      <p type="listitem">Heahttá-Bállás-johtolat, 55 km</p>
      <p type="listitem">Kalohttageinnodat, 800 km</p>
      <p type="listitem">Njuohttejohka, 40 km</p>
      <p type="listitem">Piilola bálggis, 35 km</p>
      <p type="listitem">Njellima suvdinrenne čázádatjohtolat</p>
    </list>
    <list>
      <p type="listitem">Bálvalusat</p>
      <p type="listitem">Gáibideaddjevuohta</p>
      <p type="listitem">Johtolatčilgehus</p>
      <p type="listitem">Kárttat ja johtinoktavuođat</p>
      <p type="listitem">Rávvagat ja njuolggadusat</p>
      <p type="listitem">Lassidieđut</p>
    </list>
    <list>
      <p type="listitem">Čeavetjávri-Buolbmátjávri, 60 - 70 km</p>
    </list>
    <p type="title">Čeavetjávri-Buolbmátjávri, 60 - 70 km</p>
    <p type="title">Čeavetjávri - Hahpatjávri, 13 km</p>
    <p>Čeavetjávrris vuolggedettiin johtolat manná vuos beahceguolbaniid ja čázádagaid mielde. Maŋŋelis dat manná seahkalasvuovddi siste. Guhkes ja seakka Sunddejávrri (Sundeejävri, anárašgillii) sáhttá garvit vánddardanjohtolaga mielde nuorttabeale dahje njealjejulvllatvuojáhaga mielde oarjjabeale. Ovdalgo johtolat olle Hahpatjávrri ávdinstohpui, de galgá vel rasttildit Ávlejoga (Ävlijuuhâ,anárašgillii) juogo gáli dahje njealjejuvllatšalddi mielde.</p>
    <p type="title">Hahpatjávri - Issátjávri, 6 km</p>
    <p>Sullii 2 km Hahpatjávrris lea Ylä 1 -nammasaš dolastallanbáiki. Dat lea Njávdánjoga máttabealegáttis, heaŋgášalddis 0,8 km bajás johkaráigge. Beakkán luossajoga, Njávdánjoga, maŋŋá johtolat olle Silisjohkii (Silesjuuhâ, anárašgillii), man sáhttá rasttildit juoga gáli dahje dulvin fanasfearggain. Dán girjás duovdagis gávdnojit máŋggalágan bealit: beahcevuovddit, jalges duottar, jeakkit, bávttit, juovat ja láddot. Dát johtolatossodat manná Issátjávrri ávdinstobu lusa.</p>
    <p type="title">Issátjávri - Huikinvárjohka, 9 km</p>
    <p>Lagešvuovddi siste leat báikkuid jalges duottar, láddot ja ádjagaččat. 4 km Issátjávrri davábealde lea bálggesearru. Bálggesearus leat guokte johtolatvejolašvuođa: vánddardeaddji sáhttá joatkit davásguvlui Huikinvárjoga ávdinstohpui dahje spiehkastit nuorttasdavás Ruossajávrri ávdinstohpui. Bálggesearus lea 5 km goabbat ávdinstohpui.</p>
    <p type="title">Molssaevttolaš ossodat Issátjávri - Ruossajávri - Huikinvárjohka, 15 km</p>
    <p>Bálggis Ruossajávrái earrána 4 km Issátjávrri davábealde. Luovttijávrri davágeahčen šaddá rasttildit ádjagačča. Johtolat manná vuoruid lagešeatnamiid, vuoruid vátnamuorat duottarbadjosiid mielde. Ruossajávrri ávdinstohpu lea Ruossajávrri máttabealde, 9 km:a duohken Issátjávrris.</p>
    <p>Ruossajávrris bálggis máhccá 6 km:a mátkki fas váldojohtolahkii ja Huikinvárjohkii. Ruossajávrri ávdinstobus vuolggedettiin bálggis manná ájaguora Ruossajávrri guvlui ja garvá jávrri oarjjabeale. Bálggis goargŋu jalges duottarvieltái. Huikinvárjoga ávdinstohpu lea suhkkes lagešvuovddi siste.</p>
    <p type="title">Huikinvárjohka - Čárajávri, 12 km</p>
    <p>Huikinvárjogas bálggis manná measta jalges duottarbadjosiid mielde muotkás Čárajávrriid guvlui. Bálggis manná Gálddoaivvi ja Njávdáma bálgosiid gaskasaš rádjeáiddi čađa lahka Čárajávrri ávdinstobu.</p>
    <p type="title">Čárajávri - Čuomasjávri, 11 km</p>
    <p>Bálggis manná jalges duottarčielggi mielde. Bálgá lahkosiin badjáneaddji Golmmesoaivvi (379) alážis lea Suoma ja Norgga rádjemearka. Johtolaga maŋimuš stohpu lea Čuomasjávrri ávdinstohpu. Stobu duohken badjána Čuomasvárri (435 m), man alde lea šearádahkan hui várddus Norgga beale duovdagiidda ja badjel meahcceguovllu.</p>
    <p type="title">Čuomasjávri - Buolbmátjávri, 13 km</p>
    <p>Bálggis manná Suoma ja Norgga ráji lahkosiin Buolbmátjávrri máttageaži, johtolaga davágeaži, guvlui. Johtolaga loahpageahčen Buolbmátjoga rastá beassá šalddi mielde.</p>
    <p>© Meahciráđđehus 2015</p>
    <list/>
    <p>Juoge dán dieđu</p>
    <p>Raba fálu</p>
  </body>
</document>
