<document xml:lang="sme" id="no_id"><header><title>Šuoma nuortalašgieddi - Lundui.fi</title><genre code="facta"/><author><unknown/></author><wordcount>358</wordcount><conversion_status type="standard"/><availability><free/></availability><submitter name="Kimberli Mäkäräinen, Hki, sms." email="kimberli.makarainen@helsinki.fi"/><origFileName>http://www.lundui.fi/se/suomanuortalasgieddi</origFileName><parallel_text xml:lang="fin" location="suomujoenkolttakentta_inheritredirect=true.html"/><parallel_text xml:lang="sms" location="cuommjooggsaamkedd.html"/><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header>
<body>
<p>Hyppää sisältöön</p>
<p>Raba fálu</p>
<list><p type="listitem">Suomeksi</p>
<p type="listitem">In English</p>
<p type="listitem">På svenska</p>
<p type="listitem">Anarâškielâ</p>
</list><p type="title">Šuoma nuortalašgieddi</p>
<list><p type="listitem">Lassediedut Šuoma nuortalašgietti historjjás</p>
<p type="listitem">Šuoma nuortalašgietti ráhkkanusat</p>
</list><p type="title">Vánddardančuozáhagat</p>
<list><p type="listitem">Álbmotmeahcit</p>
<p type="listitem">Eará guovllut</p>
<p type="listitem">Historjáčuozáhagat</p>
<p type="listitem">Johtolagat</p>
<p type="listitem">Luondduguovddážat</p>
<p type="listitem">Sámi meahcceguovllut</p>
<p type="listitem">Stobut</p>
</list><list><p type="listitem">Avviljoga Kultala</p>
<p type="listitem">Äijih – Áddjá</p>
<p type="listitem">Bielbajávrri meahccegirku</p>
<p type="listitem">Gáppe-Jon báikki ássangieddi</p>
<p type="listitem">Jyppyrä godderokkit</p>
<p type="listitem">Leammi godderoggit</p>
<p type="listitem">Lohtu nuortalašgiettit</p>
<p type="listitem">Matti Musta stohpu</p>
<p type="listitem">Nuortalaččaid árbevierrodállu</p>
<p type="listitem">Raappana gámme, historjá</p>
<p type="listitem">Rájijovsseba gieddi</p>
<p type="listitem">Rumakuru boares gámpá</p>
<p type="listitem">Sállevári bigálusbáiki</p>
<p type="listitem">Šuoma nuortalašgieddi</p>
<p type="listitem">Šuomaruovttu boares gámpá</p>
</list><list><p type="listitem">Lassediedut Šuoma nuortalašgietti historjjás</p>
<p type="listitem">Šuoma nuortalašgietti ráhkkanusat</p>
</list><p type="title">Šuoma nuortalašgieddi</p>
<p>Nuorta-Lappi Soađegilli (www.sodankyla.fi) Urho Kekkonena álbmotmeahcci Čuozáhaga dikšu Meahciráđđehus.</p>
<p><em type="italic">Šuoma nuortalašgieddi lea Urho Kekkonena álbmotmeahcis Šuoma guoras moadde kilomehtera Áitejávrris nuorttasdavás. Ássangiettis leat 1940-logus ássan nuortalaččat. Dát boares ássanguovlu lea suddjejuvvon ja ovddeštuvvon. </em></p>
<p>Šuoma nuortalašgieddi lei Semenoffa bearraša, mii lei eret Beahcáma Suonnjelis, geassebáikin jagiid 1946-1948. Dat lea dán áigge Suomas nuortalaččaid eallimis buoremusat seilon visteollisvuohta, mii lea huksejuvvon Suonnjela ovddeš huksenvuogi mielde. Báiki lea kulturhistorjjálaččat ja nuortalašárbevieru dáfus divrras. Beahcámis eváhkkoi gártan Suonnjela nuortalaččat ásaiduhttojedje loahpalaččat Čeavetjávrái.</p>
<list><p type="listitem">Loga lasi Šuoma nuortalašgietti historjjás ja ráhkkanusain.</p>
</list><p type="title">Rabasáiggit</p>
<list><p type="listitem">Šuoma nuortalašgieddái sáhttá oahpásmuvvat birra jagi. <list><p type="listitem">Váldovisti lea lohkas, muhto šilljobirrasa eará visttiide beassá friddja oahpásmuvvat. Sávnni ii oaččo ligget.</p>
<p type="listitem">Šuoma nuortalašgiettis ii leat bargoveahka</p>
</list></p>
</list><p type="title">Oktavuohtadieđut</p>
<list><p type="listitem">Lassedieđuid čuozáhagas oažžu Nuorttabeale luondduguovddážis dahje Suoločielggi bálvalanbáiki Kiehinenis</p>
</list><p type="title">Johtinoktavuođat ja kárttat</p>
<p type="title">Biillain</p>
<list><p type="listitem">Biillain beassá nuortalašgieddái álkimusat Suoločielggi ja Avvila gaskkas Palkisojas Áitejávrái jorggiheaddji Lohtugeainnu mielde. Nuortalašgieddái lea Avvilis 53 km ja Suoločielggis 48 km. Áitejávrái vuoddjiid gánnáha álo diđoštallat meahccebiilageainnu ortnega Nuorttabeale luondduguovddážis dahje Suoločielggi bálvalanbáiki Kiehinenis.</p>
<p type="listitem">Áitejávrri parkerensajis rohtte bálggis moatte kilomehtera duohkai Nuortalašgieddái. Bálggis ii leat merkejuvvon meahccái.</p>
</list><p type="title">Almmolaš fievrruiguin</p>
<list><p type="listitem">Almmolaš johtinoktavuođat nuortalašgieddái eai leat.</p>
</list><p type="title">Elektrovnnalaš kárttat</p>
<list><p type="listitem"><em type="italic">Meahciráđđehusa Retkikartta.fi </em>(suomagillii) </p>
<p type="listitem">Urho Kekkonena álbmotmeahci kárta</p>
</list><p type="title">Bálvalusat</p>
<list><p type="listitem">Šuoma nuortalašgieddái sáhttá oahpásmuvvat iešráđálaččat. Doppe ii leat oahpistanbargoveahka.</p>
<p type="listitem">Nuortalašgieddi lea museaguovlu, gos ii oaččo dolastallat iige gohttet.</p>
<p type="listitem">Lagamus ávdin- ja várrenstobut leat: Snellmaninmaja ávdinstohpu, Jyrkkävaara ávdin- ja várrehusstohpu ja Porttikoski ávdinstohpu</p>
<p type="listitem">Lagamus dolastallanbáikkit leat Áitejávrri ja Goahtejávrri (Kuátijävri,anárašgillii) gáttis.</p>
<p type="listitem">Šuomas oažžu guolástit UK-álbmotmeahci lustabivdolobiin nr 1563 (www.eräluvat.fi, suomagillii)</p>
<p type="listitem">Lassedieđut guovllu bálvalusain <list><p type="listitem">Suoločielgi (www.saariselka.fi, suomagillii)</p>
<p type="listitem">Anár (www.inari.fi)</p>
</list></p>
</list><p type="title">Lihkadanlápmásiid bálvalusat</p>
<list><p type="listitem">Guovllus eai leat bálvalusat lihkadanlápmásiidda.</p>
</list><p>© Meahciráđđehus 2015</p>
<list/><p>Juoge dán dieđu</p>
<p>Raba fálu</p>
</body></document>
