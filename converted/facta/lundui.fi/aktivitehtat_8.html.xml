<document xml:lang="sme" id="no_id">
  <header>
    <title>Soabbada aktivitehtat - Lundui.fi</title>
    <genre code="facta"/>
    <author>
      <unknown/>
    </author>
    <wordcount>470</wordcount>
    <conversion_status type="standard"/>
    <availability>
      <free/>
    </availability>
    <submitter name="Kimberli Mäkäräinen, Hki, sms." email="kimberli.makarainen@helsinki.fi"/>
    <origFileName>http://www.lundui.fi/se/soabbadaluonddumeahcci/aktivitehtat</origFileName>
    <parallel_text xml:lang="eng" location="activities_2.html"/>
    <parallel_text xml:lang="fin" location="aktiviteetit_2.html"/>
    <metadata>
      <uncomplete/>
    </metadata>
    <version>XSLtemplate $Revision: 105844 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hyppää sisältöön</p>
    <p>Raba fálu</p>
    <list>
      <p type="listitem">Suomeksi</p>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
    </list>
    <p type="title">Soabbada luonddumeahcci</p>
    <list>
      <p type="listitem">Aktivitehtat</p>
      <p type="listitem">Bálvalusat</p>
      <p type="listitem">Dábáleamos gažaldagat</p>
      <p type="listitem">Historjá</p>
      <p type="listitem">Johtolagat</p>
      <p type="listitem">Kárttat ja johtinoktavuođat</p>
      <p type="listitem">Luondu</p>
      <p type="listitem">Oaidnámušat</p>
      <p type="listitem">Rávvagat ja njuolggadusat</p>
      <p type="listitem">Lassidieđut</p>
    </list>
    <p type="title">Vánddardančuozáhagat</p>
    <list>
      <p type="listitem">Álbmotmeahcit</p>
      <p type="listitem">Eará guovllut</p>
      <p type="listitem">Historjáčuozáhagat</p>
      <p type="listitem">Johtolagat</p>
      <p type="listitem">Luondduguovddážat</p>
      <p type="listitem">Sámi meahcceguovllut</p>
      <p type="listitem">Stobut</p>
    </list>
    <list>
      <p type="listitem">Anár</p>
      <p type="listitem">Čeavetjávri-Njávdán</p>
      <p type="listitem">Geavu luonddumeahcci</p>
      <p type="listitem">Heahttá</p>
      <p type="listitem">Mallá luonddumeahcci</p>
      <p type="listitem">Ohcejohka</p>
      <p type="listitem">Soabbada luonddumeahcci</p>
      <p type="listitem">Suoločielgi</p>
      <p type="listitem">Njellim</p>
    </list>
    <list>
      <p type="listitem">Aktivitehtat</p>
      <p type="listitem">Bálvalusat</p>
      <p type="listitem">Dábáleamos gažaldagat</p>
      <p type="listitem">Historjá</p>
      <p type="listitem">Johtolagat</p>
      <p type="listitem">Kárttat ja johtinoktavuođat</p>
      <p type="listitem">Luondu</p>
      <p type="listitem">Oaidnámušat</p>
      <p type="listitem">Rávvagat ja njuolggadusat</p>
      <p type="listitem">Lassidieđut</p>
    </list>
    <p type="title">Soabbada aktivitehtat</p>
    <p type="title">Maid Soabbadas sáhttá dahkat?</p>
    <p type="title">Vázzit merkejuvvon johtolagaid mielde</p>
    <p>Soabbada luonddumeahcis oažžu johtalit dušše merkejuvvon johtolagaid mielde. Soabbatjávrri meahccebiilageaidnu vuolgá váldogeainnus nr 4 ja manná luonddumeahci lulágeaže. Finnmárkkubálggis manná lulil davásguvlui. Dat vuolgá Soabbatjávrri gáttis ja nohká Kiilopääi. Pyhä-Nattanena riekkesbálgái beassá Soabbatjávrri meahccebiilageainnus ja dan mielde beassá Pyhä-Nattanena alážii. Soabbatjávrri geainnus beassá merkejuvvon bálgá mielde maiddái boares soađiáigásaš fuolahangeidnui, man mielde beassá Tankavaarai ja Koilliskaira luondduguovddážii. Vánddardeaddji galgá váldit vuhtii luonddumeahci ortnetnjuolggadusa.</p>
    <p type="title">Vánddardit vácci meahcis</p>
    <p>Finnmárkkubálggis lea 35 km guhkosaš vánddardanjohtolat, ja nuba jos dan áigu vázzit geažis geahčái, de šaddá idjadit. Oassi johtolagas manná Soabbada luonddumeahcis, oassi UK-álbmotmeahcis ja davimus ossodat suodjalanguovlluid olggobealde Kiilopää geainnus Laanilai. Soabbada luonddumeahcis oažžu gohttet dušše Soabbatjávrri gáttis.</p>
    <p type="title">Meallut ja suhkat</p>
    <p>Soabbatjávrris sáhttá suhkat ja meallut, muhto ieš čáhcejohtolagat guovllus eai leat.</p>
    <p type="title">Dárkot lottiid</p>
    <p>Soabbada luonddumeahci máŋggabealat loddešlájaid sáhttá dárkot Soabbatjávrri gáttis, gos lea loddetoardna. Lottiid sáhttá dárkot maiddái merkejuvvon bálgáid guoras. Sierralágan čáhcelottit ja gálašeaddjit leat valjis Soabbatjávrri birrasiin ja jeaggeguovlluin. Beaiveboralottiin sáhttá boaimmáža, čievččá ja goaskima lassin áicat juoba mearragoaskima. Jalges duoddara loddi giron gullá maiddái guovllus bessejeaddji šlájaide.</p>
    <p type="title">Geahčadit oaidnámušaid ja oidnosiid</p>
    <p>Guovllu oaidnámušaide gullá ee. Náttašduottar. Merkejuvvon johtolagaid mielde beassá Pyhä-Nattanenii ja Terävä-Nattanenii, main goappáge alde lea hui várddus sabmájeaddji áibmadas meahcceduovdagiidda. Náttašduoddaris sáhttá imaštallat maiddái toraid, mat leat stuorra bávttit.</p>
    <p type="title">Oahpásmuvvat luondduguovddážii</p>
    <p>Nuorttabeale luondduguovddáža čájáhusat ja diaprográmmat ovdanbuktet Perä-Pohjola ja Vuovde-Lappi vuovde-, jeagge- ja duottarluonddu sihke guovllu kulturhistorjjá. Dasa lassin luondduguovddážis lágiduvvojit jahkásaččat moanat johtti čájáhusat ja sierralágan dáhpáhusat.</p>
    <p type="title">Guolástit</p>
    <list>
      <p type="listitem">Soabbada luonddumeahcis buotlágan ja birrajagáš bivdu lea lobálaš dušše Soabbatjávrris.</p>
      <p type="listitem">Seakteáŋkorbivdu ja bilken Soabbatjávrris gullá juohkeolbmovuoigatvuođaide, iige daid várás dárbbašuvvo lohpi.</p>
      <p type="listitem">Lustabivdui Soabbatjávrris dárbbašuvvo Meahciráđđehusa vuoggalohpi 1401 (www.eräluvat.fi, suomagillii). Guvllolaš lobi lassin bivdi galgá leat máksán stáhta guolástandikšunmávssu (www.mmm.fi, suomagillii).</p>
      <p type="listitem">Lustabivdolobiid sáhttá háhkat Meahcirađđehusa neahttagávppis (www.eräluvat.fi, suomagillii), Bálvalanbáiki Kiehinenis dahje Nuorttabeale luondduguovddážis, main oažžu maiddái lassedieđuid guolástusas, guolástanguovlluin ja lohpevirolašvuođain.</p>
    </list>
    <p type="title">Oassálastit joavkooahpisteapmái luondduguovddážis</p>
    <p>Nuorttabeale luondduguovddážis Tankavaaras ovdanbukto UK-álbmotmeahci dahjege Koilliskaira historjá. Doppe oažžu dieđuid maiddái Soabbada luonddumeahcis. Koilliskaira luondduguovddážis sáhttá oahpásmuvvat guovllu máŋggabealat lundui, guovllu luonddugeavahanhistorjái ja Lappi vánddardanvieruide. Koilliskaira luondduguovddážis gávdnojit máŋggalágan fálaldagatprográmmat joavkkuide. Muhtun prográmmaide gullá meahcceossodat, mii ollašuhtto luondduguovddáža lahkosiin ja luonddubálgáid alde. Mii bivdit várret oahpistemiid ovddalgihtii. Oahpistemiid ovddas šaddá máksit.</p>
    <p type="title">Murjet ja guoppardit</p>
    <p>Soabbada luonddumeahcis ožžot murjet ja guoppardit dušše báikkálaš olbmot, geat leat heaggačálihuvvon Soađegili gielddas ja ásset doppe fásta.</p>
    <p type="title">Johtit muohtagápmagiiguin</p>
    <p>Soabbada luonddumeahcis sáhttá johtalit muohtagápmagiiguin dušše merkejuvvon johtolagaid mielde.</p>
    <p type="title">Sihkkelastit</p>
    <p>Soabbada luonddumeahcis oažžu sihkkelastit dušše Soabbatjávrri meahccebiilageainnu mielde.</p>
    <p>© Meahciráđđehus 2015</p>
    <list/>
    <p>Juoge dán dieđu</p>
    <p>Raba fálu</p>
  </body>
</document>
