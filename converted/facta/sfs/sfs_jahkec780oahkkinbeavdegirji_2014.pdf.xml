<document xml:lang="sme" id="no_id"><header><title/><genre code="facta"/><author><unknown/></author><year>2014</year><wordcount>668</wordcount><conversion_status type="standard"/><availability><license type="standard"/></availability><multilingual/><origFileName>http://www.samifaga.org/govat/doc/sfs_jahkec780oahkkinbeavdegirji_2014.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>SFS/Sámi fágagirjjálaš čálliid-‐ ja jorgaleaddjiid searvi</p>
<p><em type="bold">Beavdegirji 2014 jahkečoahkkin Tromssas, Rica Ishavshoteallas </em>24.05.2014 dii: 12.45 <em type="bold">Mielde: </em></p>
<p>Harald Gaski, Heidi Guttorm Einarsen, Lill Tove Fredriksen, Svein Nordsletta, Siri B. Johansen, Marit M Eira Murud, Liv Tone Boine, Seija Guttorm, John Trygve Solbakk, Britt</p>
<p>Rajala, Hans Petter Boyne, Asta Balto, Jorunn Eikjok ja John H. Eira. <em type="bold">Áššelistu: </em>1. Gohččuma ja áššelisttu dohkkeheapmi 2. Čoahkkima vuođđudeapmi 3. Jahkedieđáhusat ja rehkedoalut 1. Stivrra 2013 Jahkedieđáhus 2. Stivrra 2013 rehkedoallu 3. Foanddastivrra 2013 jahkedieđáhus 4. Foanddastivrra 2013 rehketdoallu 4. Stivrra 2014 doaibmaplána 5. Stivrra 2014 bušeahtta 6. Foanddastivrra 2014 bušeahtta 7. SFS miellahttu ruhta 8. Válggat 9. Jahkečoahkkin cielkka </p>
<p><em type="bold">Áššiid meannudeapmi </em><em type="bold">1. </em></p>
<p><em type="bold">Gohččuma ja áššelisttu dohkkeheapmi </em></p>
<p>Mearrádus: Dohkkehuvvon <em type="bold">2 </em>. </p>
<p><em type="bold">Čoahkkima vuođđudeapmi </em></p>
<p>Čoahkkinjiđoheaddji: John Henrik Eira, jođiheaddji</p>
<p>Čálli: Svein Nordsletta</p>
<p xml:lang="nno">Beavdegirjji dárkkisteaddjit: Jorunn Eikjok ja Hans Petter Boyne <em type="bold">3. </em></p>
<p><em type="bold">Jahkedieđáhusat ja rehketdoalut 1. Stivrra 2013 Jahkedieđáhus </em>. </p>
<p>Stivrrajođiheaddji ovddidii stivrra jahkedieđáhusa. Ođđa miellahtuide čilgejuvvui lassin iešguđet fágajoavkkuid doaibma. Lassin čielggaduvvui iešguđet doarjjaruđaid ektui maid searvi oažžu. <em type="italic">Lassin čuoggái 4.4 </em>. Čilget makkár <span type="quote">“sámi organisašuvnnat”</span> leat: Dat leat mat man nu láhkái ožžot kopiijabuhtadusaid. Čuokkis 3.3.4: Molsut eret <span type="quote">“mii”</span> ja čállit SFS. <em type="italic">Čuokkis 3.1 </em>.: Stivrra ávžžuhuvvu ahte guorahallat sirdit prokura jođiheaddjái. </p>
<p>Stivra galgá Sámedikke ektui váldit bajás ođđasit organisašuvnnadoarjaga ektui, ja ákkastallat athe leat áidna sámegielat kulturorganisašuvdna.</p>
<p><em type="bold">Mearrádus: </em>Stivrra 2013 jahkedieđáhus dohkkehuvvo dás bajábealde lasihusaiguin ovttajienalaččat. <em type="bold">2. Stivrra 2013 rehketdoallu. </em></p>
<p><em type="bold">Mearrádus: </em>Ovddiduvvon rehketdoallu oktan revišuvdnarapporttain dohkkehuvvon ovttajienalaččat. <em type="bold">3. Foanddastivrra 2013 jahkedieđáhus </em>. čállingoddi ovddidii jahkedieđáhusa. </p>
<p><em type="bold">Rievdadus: </em>Árvvoštallanstipeanda. Jorunn Eikjok lei dieđihan ahte son árvvoštalai Ketil Zachariassen girjji ja lea almmuhuvvon Sámis bláđes jagi loahpas 2013. </p>
<p>Jahkečoakkin sagastalai fágagirjjálašvuođafoandda politihka juolludemiid ja foandda njuolggadusaid ektui. Jahkečoahkkin ii dahkan maidege mearrádusaid.</p>
<p>Jahkedieđáhusas almmuhuvvojit prošeaktaohccid lohku. Evttohuvvo ahte fondii ráhkduvvo sieraa jahkedieđáhus.</p>
<p><em type="bold">Mearrádus </em>: Dohkkehuvvui ovttajienalaččat dáid lasihusaiguin. <em type="bold">4. Foanddastivrra 2013 rehketdoallu </em>. Čállingoddi ovddidii foandda rehketdoalu. </p>
<p><em type="bold">Mearrádus: </em>Dohkkehuvvui ovttajienalaččat. <em type="bold">4. Stivrra 2014 doaibmaplána </em></p>
<p>Stivrrajođiheaddji ovddidii 2013 doaibmaplána.</p>
<p>Sihkkut eret <span type="quote">“Ruoŧa beale fágagirjjálaš....”</span></p>
<p>Siri Broch Johnasen evttohus biddjo stivrra ovdii dán vuođul: “Doaibmaplána evttohusat</p>
<p>Doaibmaplána nu mo lea dál, lea Sámi fokus. Dát iešalddis lea lunddolaš, muhto sáhtášii maid leat vuogas ohcat ovttasbarggu servviiguin diein oktavuođain main midjiide sáhtášii buktit buriid. Mus livččii guokte dakkár čuoggá maid ovdanbuktit.</p>
<p>Vuostaš čuokkis guoská Sámedikki váilevaš fágagirjjálašvuođa ruhtadeami. Ollislaš ruhtahivvodat Norggas – fágagirjjálašvuhtii leat várrejuvvon hui unnán ruhta ollislaččat. Lillehammeris ledjen fágasemináras mas earret eará Kjell Lars Berge, gii lea bargan dakkár áššiiguin maoddelot jagi, lei. Son muitalii ahte ollislaš ruhtahivvodat Norggas lea 5 milliuvnna ruvnnu várrejuvvon. Earret eará NFF lea bargamin dan alde ahte stuoridit dán hivvodaga. Muhtun politihkkár muitalii Kjell Larsii ahte dát ruđat leat dakkár mas ii oktage politihkkár beroš. Dáid ruđaid sii mearridit justa ovdalaš gaskaija, go leat juo olles beaivve čoahkkinastán, ja buohkat leat dolkan ja váibán.... galggašeimmet go mii ohcat ovttasbarggu NFF:in dies? Dat sáhtášii leat buorren sihke midjiide ja sámediggái. Eat sáhte dušše mannat sámediggái gáibádusaiguin, lea maid buorre mannat njuolga stuorádiggái, mii álgoálggus juolluda daid ruđaid.</p>
<p>Nubbi čuokkis lea dát:</p>
<p>Etihkanjuolggadusat. Forleggerforeningen – lágádusaid searvvi – lea evttohan dakkár njuolggadusaid áššeprosa várás. Galggašii go SFS stivra maid meannudit ášši? Maid son sámi lágádusat dadjet dáidda?</p>
<p>Dán láhkái maiddái boađášeimmet eanet oidnosii... várra?</p>
<p>Mus leat dat njuolggadusevttohusat dás. Mis vissa ii leat áigi daid lohkat dál, danin evttohan ahte stivra ja čállingoddi daid geahčada ja vástida gulaskuddanáiggi siskkobealde, man áigemearri boahtá hui fargga. Lágádusat galggaše leat ožžon daid áiggá juo, jus juo leat fárus Den Norske Forleggerforeningen-‐searvvis.”</p>
<p><em type="italic">Čuokkis 5: ” </em>SFS doarju SÁLÁS’a oastinortnegaáššis. </p>
<p><em type="bold">Mearrádus: </em>2013 doaibmaplána dohkkehuvvui dáid lasihusaiguin. <em type="bold">5. Stivrra 2014 bušeahtta </em></p>
<p>Evttohuvvo ahte foandda stivrralahtuid doaibmagolut bohtet ovdan rehketdoalus foandda rehketdoalus. </p>
<p><em type="bold">Mearrádus: </em>Jahkečoahkkin dohkkeha bušeahtaevttohusa oktan lasihusain. <em type="bold">6. Foanddastivrra 2014 bušeahtta </em></p>
<p><em type="bold">Mearrádus </em>: Jahkečoahkkin dohkkeha bušeahtaevttohusa ovttajienalaččat. <em type="bold">7. SFS miellahttu ruhta </em></p>
<p><em type="bold">Mearrádus </em>: Jahkečoahkkin doalaha seamma miellahtturuđaid. <em type="bold">8. Válggat </em>Stivra, válljejuvvojit 2014-‐2016 </p>
<p>Ovdaolmmoš:</p>
<p xml:lang="nno">Lill Tove Fredriksen,</p>
<p>Stivrralahtut:</p>
<p xml:lang="sms">Seija Guttorm</p>
<p>Trond Are Anti (válljejuvvon jahkái)</p>
<p>Várrelahttu:</p>
<p>Elisabeth Utsi Gaup 2014-‐2016</p>
<p>Válgalávdegoddi:</p>
<p>Marit Eira Murud 2014-‐2016 </p>
<p><em type="bold">Mearrádus </em>: Válljejumit ledje ovttajienalaččat <em type="bold">9. Jahkečoahkkin cealkka </em>Jahkečoahkkin addá stivrii fápmudusa gárvet cealkámuša. Evttohus sáddejuvvo jahkečoahkkim oasseválddiide dohkkeheapmái ovdal go dat almmuhuvvo. </p>
<p><em type="bold">Mearrádus: </em>Ovttajienalaččat </p>
</body></document>
