<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <year>2004</year>
    <wordcount>681</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.samifaga.org/govat/doc/sfs_2004_jahkecoah_beavdegirji.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>24.4. 2003 diibmu 16.00 - 18.00 Polmakmoen Gjestegårdas</p>
    <p>Mielde 17 miellahtu: Harald Gaski, Anne Dagmar Biti Mikalsen, Ingrid Nordal,  Piera Jovnna Jernsletten, Ellen Marit Guttorm, Trond Are Anti, Mihkku Solbakk, Rauni Magga Lukkari, Aage Solbakk, Torkel Rasmussen, Lemet Jon Ivvár, Britt Rajala, Kirsten Pope, Aimo Aikio, Seija Guttorm, Samuli Aikio ja John T. Solbakk.</p>
    <p><em type="bold">Aššelistu</em>     1. Gohččun ja áššelisttu dohkkeheapmi       2. Čoahkkima vuođđudeapmi     3.  Jahkedieđáhusat ja rehketdoalut     1) Stivrra  jahkedieđáhus     2) stivrra  rehketdoallou     3) Foandadstivrra  jahkedieđáhus     4) Foanddastivrra  rehketdoallu     4. Stivrra 2004 doaibmaplána      5. Stivrra 2004 bušeahttaevttohus     6.  SFS miellahttoruhta      7. Jahkečoahkkin cealkámuš     8. Válggat      </p>
    <p><em type="bold">Áššiid meannudeapmi  1. Gohččun ja áššelisttu dohkkeheapmi</em>  Mearrádus:   Dohkkehuvvon - lasáhusain 7 áššin:     Jahkečoahkkin cealkámuš </p>
    <p><em type="bold">2. Čoahkkima vuođđudeapmi</em>  Čoahkkinjođiheaddji:   Ovdaolmmoš Harald Gaski  Čálli:    John T. Solbakk  Beavdegirjji dárkkisteaddjit: Seija Guttorm ja Piera Jovnna Jernsletten. </p>
    <p><em type="bold">3. Jahkedieđáhusat ja rehketdoalut</em>  1)  Stivrra 2003 jahkedieđáhus   Stivrajođiheaddji ja hálddahusjođiheaddji ja čilgiiga stivrra dieđáhusa.   Čoahkkin jearahalai ja digaštalai dieđáhusa osiid.    Mearrádus: Dieđáhus dohkkehuvvui searvvi jahkedieđáhussan ovttajienalaččat.  2) Stivrra 2003 rehketdoallu   Hálddahusjođiheaddji čilgii rehketdoalu. Dárkkisteaddji raporta ovddiduvvui.   Mearrádus:  rehketdoallu dohkkehuvvui ovttajienalaččat.     3)  Foanddadstivrra 2003 jahkedieđáhus   Mearrádus: Foanddastivrra  jahkedieđáhus dohkkehuvvui ovttajienalaččat.  4)  Foanddastivrra 2003 rehketdoallu   Mearrádus: Foanddastivrra  rehketdoallu dohkkehuvvui ovttajienalaččat. </p>
    <p><em type="bold">4. Stivrra 2004 doaibmaplána</em> Stivrajođiheaddji čilgii doaibmaplána osiid, ja deattuhii das erenoamážit   plánejuvvon čálakultuvrralaš áigečállaga mii galggašii ilbmat vuosttas nummiriin  2004 čakčat. Miellahtut digaštalle plána osiid, ee. www-siiddu geavaheami   ovddosguvlui. Mearrádus: 2004 doaibmaplána dohkkehuvvui ovttajienalaččat. </p>
    <p>Bušeahttaevttohus ovddiduvvui.  Mearrádus: Stivrra ovddidan evttohus dohkkehuvvui ovttajienalččat.</p>
    <p><em type="bold">6.  SFS miellahttoruhta</em>   Mearrádus: Miellahttomákso bissu seammán, ja lea NOK 500,-,   dahje EURO 60,-. </p>
    <p><em type="bold">7. Jahkečoahkkin cealkámuš</em> Čuovvovaš cealkámuš dohkkehuvvui ovttajienalaččat: </p>
    <p>«<em type="bold">Sámediggi ii ovddit sámegiela guovttegielalašvuođa ruhtajuolludemiin! </em></p>
    <p>Lea erenoamáš mávssolaš go Sámediggi lagamus áiggis áigu dievasčoahkkimistis meannudit ja mearridit ollislaš sámegiela plána. Sámediggeráđi dieđáhusas sámegiela birra oaidná dan ahte lea dárbu ođastit sihke sámelága ja giellanjuolggadusaid.</p>
    <p>SFS atná vuogasin go Sámediggi siskkáldasat ieš dál lea vuoruhišgoahtán  sámegiela ja álggahan sierra sámegielprográmma bargiidasas. Prográmma <span type="quote">"Sámegielain birge"</span> berre lágiduvvot ja čađahuvvot goit giellalága gullevaš gielddain.</p>
    <p>SFS doarju ollásit dan ahte Sámediggi ásaha sierra giellabearráigeahččanorgana dan várás ahte gozihit giellalága áigumušaid ja eavttuid. Ásahussii galgá bidjat doarvái sihke fágalaš ja organiserenresurssaid, vai sáhttá bures lágidit iežas doaimmaid fágalaččat, bagadit ja njuolggadit juksandihtii Sámedikki giellavišuvnnaid, áigumušaid ja doaimmaid.</p>
    <p>Sámediggi berre farggamusat evalueret guovttegielalašvuođa ruhtageavaheami, ja rievdadit resurssageavaheami dan láhkái ahte gelbbolaš ásahusat ja joavkkut gos sámegiella ja kultuvrra doaibmá, ožžot eanet geavatlaš ovddasvástádusa čađahit giellaovddideami doaimmaid.</p>
    <p>Dán rádjai leat hálddašanguovllu gielddat menddo iehčanassii beassan giellaruđaid geavahit, otnášii árvvomielde 235 mill kr, 33 mill dán jagi, geavahit dadjat juo eaktodáhtolaččat almmá lágiduvvon áigumušaid ja ovddideaddji doaimmaid haga.</p>
    <p>SFS vuordá ahte Sámediggi lasiha ruhtageavaheami terminologiija bargguide servvodat surggiin mat oalát váilot.  Sámi girjjálašvuođa lágideamis maiddái váilot dávjá resurssat mat duođas ovddidit sámegiela, omd áššeprosai ja dokumentára girjjálašvuhtii.</p>
    <p>Sámediggi berre vuhtiiváldit iežas giellaiskkadeami gos evttohuvvui ahte gielddat main leat eanet go 8% sámegielagat, galget beassat giellanjuolggadusaid  hálddašanguvlui.</p>
    <p>Go Sámedikkeráđđi dál áigu ná viidát ođastit giellaásahusaid ja -doaimmaid, de SFS evttoha ahte Sámediggi doallá stuorit seminára gos plána dievaslaččat meannuduvvo. SFS sáhttá áinnas leat veahkkin lágidit dán seminára.»</p>
    <p><em type="bold">8. Válggat</em> 2003 jahkečoahkkin lea válljen luohttámušolbmuid guovtte jahkái. Ovdaolmmoš válljejuvvon 2002:s. Dan doibmii galgá njuolggaduaid mielde dalle válljet ođđasit dán jagi. Stivralahttu Mai Britt Utsi dieđihan dan ahte bargodili geažil ii sáhte joatkit stivrras dál.  </p>
    <p>stivralahttun Trond Are Anti Mai Britt Utsi sadjái.  Mearrádus: Jahkečoahkkin doarjjui ovttajienalaččat Harald Gaski ovdaolmmošin ođđasit guovtte jahkái. Válgalávdegoddái ii válljejuvvo ođđa lahttu Trond Are Anti sadjái.</p>
    <p>Stivra Ovdaolmmoš:  Harald Gaski, Rautindveien 8, 9100 Kvaløysletta Stivralahttu:  Anne Dagmar Biti Mikalsen, Bohtaldievvá 3, 9520 Guovdageaidnu Stivralahttu:  Trond Are Anti, Tunveien 9/B01, 9018 Tromsa  Sadjásaččat:  Leif Eriksen, Nordre Ringvei 19, 9500 Alta    Seija Guttorm, Niitošjogaš 21, 9730 Kárášjohka    Brita Kåven, Jeagilvármáđii 1, 9730 Kárášjohka</p>
    <p>Fágajoavku  Harald Kåven, Brenna, 9716 Bissojohka    Ingrid Nordal, Fanasgieddi, 9845 Deatnu</p>
    <p>Válgalávdegoddi      Kirsten Pope, Fjellgata 28, 9730 Kárášjohka    Elisabeth Utsi Gaup, Ákšomuotki, 9520 Guovdageaidnu</p>
    <p>Soabadallanlávdegoddi<em type="bold"> </em>Stivra, dahje gean stivra nammada dárbbu mielde.    </p>
    <p>Fágagirjjálaš foandda stivra      Anne Dagmar Biti Mikalsen    sadjásaš:         TrondAre Anti    Ellen Marit Guttorm   sadjásaš:         Aage Solbakk    Else Turi     sadjásaš:         Britt Rajala</p>
    <p>Stivraovdaolmmoš giittii dasto luohttámuša ovddas, ja loahpahii jahkečoahkkima sávadettiin SFS:ii buori fágalaš bargojagi.</p>
    <p>Čoahkkin loahpahuvvui dii 18.00 Beavdegirječálli  John T. Solbakk (sign)</p>
    <p>Beavdegirjji dárkkisteaddjit</p>
    <p>Seija Guttorm       Piera Jovnna Jernsletten</p>
  </body>
</document>
