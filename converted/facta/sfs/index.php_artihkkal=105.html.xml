<document xml:lang="sme" id="no_id">
  <header>
    <title>
Fágagirjjálaš foandda njuolggadusat</title>
    <genre code="facta"/>
    <author>
      <unknown/>
    </author>
    <wordcount>394</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://samifaga.org/web/index.php?artihkkal=105</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámi fágagirjjálaš čálliid- ja jorgaleaddjiidsearvi</p>
    <p xml:lang="sma">Saemien faagalidteratuvran tjaelijijih jarkoestæjjajsiebre</p>
    <p xml:lang="smj">Sáme fágagirjásj tjállij- ja jårggåliddijijsiebre</p>
    <p xml:lang="smj">Miellahttun?</p>
    <p>Oktavuođa dieđut</p>
    <p>Luohttámušolbmot</p>
    <p>Searvvi birra</p>
    <p>Beavdegirjjit ja jahkedieđáhusat</p>
    <p>Njuolggadusat</p>
    <p>Stipeanddat</p>
    <p>Sámis bláđit</p>
    <p>Mátkečállosat</p>
    <p>Artihkkalat</p>
    <p>Govat</p>
    <p>Ođasvuorká</p>
    <p xml:lang="smj">
      <em type="bold">Miellahttun? </em>
    </p>
    <p>Kontunummirat Norgga- ja Suoma beali miellahtuide gosa sáhttá máksit miellahttoruđa</p>
    <p>Oanehaččat SFS birra. DEADDIL DÁSA</p>
    <p>Buot Sámis bláđit -&gt;</p>
    <p>Fágagirjjálaš foandda njuolggadusat</p>
    <p>Mearriduvvon 05.03.94. Kulturdepartemeanta dohkkehan 01.02.95</p>
    <p xml:lang="koi">
      <em type="bold">§1 </em>
    </p>
    <p>Foandda namma lea <em type="bold">Fágagirjjálaš foanda. </em></p>
    <p xml:lang="koi">
      <em type="bold">§2 </em>
    </p>
    <p>Foanda ruhtaduvvo doarjja- ja buhtadusruđaiguin mat bohtet</p>
    <p>1. fágagirjjid luoikkahemiin almmolaš girjerádjosiin, mearriduvvon miessemánu 29. beaivvi 1987 lágas, nr. 23, girjerájusbuhtadusa hárrái.</p>
    <p>2. bálkán ja buhtadussan lobálaš ja lobihis fágagirjegeavaheami ovddas, sihke almmolaš ja priváhta doaimmain, ruđat mat kollektiivvalaččat gullet fágagirječálliide.</p>
    <p xml:lang="koi">
      <em type="bold">§3 </em>
    </p>
    <p>Foandda ruđat galget áimmohuššot báŋkkus. Juohke jagi galget ruđat bušeterejuvvot guovtti jagi doaimmaide, doarjjan Sámi fágalaš girječálliid- ja jorgaleaddjiid searvái ja Fágagirjjálaš foandda jođiheapmái. Eanaš oassi ruđain galgá geavahuvvot stipeanddaide ja fágagirjjálašvuođa doaimmaide.</p>
    <p xml:lang="koi">
      <em type="bold">§4 </em>
    </p>
    <p>Foandda ruđat galget geavahuvvot</p>
    <p>1. prošeakta- ja mátkestipeandan</p>
    <p>2. Sámi fágalaš girječálliid- ja jorgaleaddjiid searvvi ja Fágagirjjálaš foandda jođiheami doarjjan.</p>
    <p xml:lang="koi">
      <em type="bold">§5 </em>
    </p>
    <p>Doarjaga sáhttet ohcat fágagirječállit ja jorgaleaddjit geat leat</p>
    <p>1. Norgga stáhtaboargárat ja leat dahje sáhttet šaddat Sámi fágalaš girječálliid- ja jorgaleaddjiid searvvi miellahttun.</p>
    <p>2. čállán dahje jorgalan fágagirjjiid sámegillii.</p>
    <p xml:lang="koi">
      <em type="bold">§6 </em>
    </p>
    <p>Stivra hálddaša foandda ruđaid. Stivrras leat 3 lahtu ja persovnnalaš várrelahtu, geat válljejuvvojit Sámi fágalaš girječálliid- ja jorgaleaddjiid searvvi jahkečoahkkimis. Okta lahttu ja su persovnnalaš várrelahttu válljejuvvojit Sámi fágalaš girječálliid- ja jorgaleaddjiid searvvi stivrra lahtuid gaskkas. Eará lahtut ja sin persovnnalaš várrelahtut válljejuvvojit Sámi fágalaš girje-čálliid- ja jorgaleaddjiid searvvi lahtuid gaskkas. Foandda stivra vállje ieš jođiheaddji ja nubbijođiheaddji. Stivrra lahtut doibmet 2 jagi ain hávil, ja lahtut eai sáhte joatkit guhkit go 6 jagi mieldálagaid.</p>
    <p xml:lang="koi">
      <em type="bold">§7 </em>
    </p>
    <p>Fágagirjjálaš foandda stivra galgá doallat stivračoahkkima juohke jagi, maŋimustá juovlamánu 1. beaivvi. Stivrras lea mearridanváldi go unnimusat golbma - 3 - lahtu leat čoahkis, ja daid gaskkas jođiheaddji dahje nubbijođiheaddji. Jos dárbbašuvvo, de lea jođiheaddjis duppaljietna. Stivra galgá čállit čoahkkinbeavdegirji.</p>
    <p xml:lang="koi">
      <em type="bold">§8 </em>
    </p>
    <p>Searvvi jahkečoahkkin evttoha foandda stivrii mo ruđaid juohká. Stivra dahká loahpalaš mearrádusa ja várre ruđa</p>
    <p>
      <em type="italic">Sámi fágagirjjálaš foandda </em>
    </p>
    <p>jođiheapmái, ja juohká stipeanddaid.</p>
    <p xml:lang="koi">
      <em type="bold">§9 </em>
    </p>
    <p>Fágagirjjálaš foanda doaimmaha rehketdoalu. Juohke jagi gárvvistuvvo jahkedieđáhus, bušeahtta ja rehketdoallu. Almmolaččat dohkkehuvvon rehketdárkkisteaddji dárkkista rehketdoalu. Jahkedieđáhus, bušeahtta ja dárkkistuvvon rehketdoallu gieđahallojuvvojit Sámi fágalaš girječálliid- ja jorgaleaddjiid searvvi jahkečoahkkimis.</p>
    <p xml:lang="koi">
      <em type="bold">§10 </em>
    </p>
    <p>Kulturdepartemeanta dohkkeha Fágagirjjálaš foandda njuolggadusaid, ja juohke jagi ovdal 1.b. njukčamánus galgá Kulturdepartementii sáddejuvvot Fágagirjjálaš foandda jahkedieđáhus, rehket- doallu ja bušeahtta maid Sámi fágalaš girječálliid- ja jorgaleaddjiid searvvi jahkečohakkin lea dohkkeha</p>
  </body>
</document>
