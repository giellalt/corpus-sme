<document xml:lang="sme" id="no_id"><header><title/><genre code="facta"/><author><unknown/></author><year>2005</year><wordcount>2983</wordcount><conversion_status type="standard"/><availability><license type="standard"/></availability><multilingual/><origFileName>http://www.samifaga.org/govat/doc/2004_jahkediedahus.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">SFS - Sámi fágagirjjálaš álliid- ja jorgaleaddjiidsearvi </em><em type="bold">č </em><em type="bold">2004 jahkedieđáhus </em><em type="bold">2005 doaibma </em><em type="bold">1. </em></p>
<p xml:lang="hbs"><em type="bold">LUOHTTÁMUŠOLBMOT </em></p>
<p><em type="bold">Válljejuvvon jahkečoahkkimis 2003 guovtte jahkái. </em></p>
<p><em type="bold">Stivra </em>Ovdaolmmoš: </p>
<p>Harald Gaski, Rautindveien 8, 9100 Kvaløysletta (Válljejuvvon o.o. 2002:s)</p>
<p>Stivralahttu:</p>
<p>Anne Dagmar Biti Mikalsen, Bohtaldievvá 3, 9520 Guovdageaidnu</p>
<p>Stivralahttu:</p>
<p>Trond Are Anti, Gárojohka, 9845 Deatnu (Válljeuvvon 2004:s)</p>
<p>Sadjásaččat:</p>
<p>Leif Eriksen, Nordre Ringvei 19, 9500 Alta Seija Guttorm, Niitošjogaš 21, 9730 Kárášjohka Brita Kåven, Jeagilvármáđii 1, 9730 Kárášjohka</p>
<p xml:lang="smj"><em type="bold">Fágajoavku: </em></p>
<p>Harald Kåven, Brenna, 9716 Bissojohka Ingrid Nordal, Fanasgieddi, 9845 Deatnu</p>
<p><em type="bold">Válgalávdegoddi </em></p>
<p>Kirsten Pope, Fjellgata 28, 9730 Kárášjohka Elisabeth Utsi Gaup, Ákšomuotki, 9520 Guovdageaidnu</p>
<p xml:lang="smj"><em type="bold">Soabadallit </em></p>
<p>Stivra, dahje gean stivra nammada dárbbu mielde.</p>
<p><em type="bold">Fágagirjjálaš foandda stivra </em></p>
<p>Anne Dagmar Biti Mikalsen sadjásaš:</p>
<p xml:lang="nob">Trond Are Anti</p>
<p>Ellen Marit Guttormsadjásaš:</p>
<p>Aage Solbakk</p>
<p>Else Turisadjásaš:</p>
<p>Britt Rajala</p>
<p><em type="bold">Hálddahusjođiheaddji </em></p>
<p>John T. Solbakk Hálddahusa čujuhus: Storgt. 13, 9730 Kárášjohka1 <em type="bold">2. </em></p>
<p xml:lang="fkv"><em type="bold">MIELLAHTUT JA ORGANISEREN </em><em type="bold">2.1. </em></p>
<p><em type="bold">Miellahtut </em>31.12.04 ledje SFS:as 66 miellahtu. Dađebahábut ledje jahkemolsumis dušše 36:s máksán 2004 miellahttoruđa. 2004:s bohte searvái 4 ođđa miellahtu. <em type="bold">2.2. </em></p>
<p><em type="bold">SFS ja sámi gielat </em></p>
<p>Giellageavaheami dáfus lea davvisámegiella guovddážis searvvi doaimmain. Ii galggašii dat datte mearkkašit dan ahte searvi ii váldde vuhtii buot gielaid dárbbuid. Lea goittotge giellageavaheaddjiid hálddus atnit ávkki searvvis. <em type="bold">2.3. </em></p>
<p><em type="bold">Jahkásaš miellahttoruhta </em></p>
<p>Miellahttoruhta lea 500 kruvnnu, ja stivra oaivvilda dan ii dárbbaš loktet. <em type="bold">3. </em></p>
<p xml:lang="deu"><em type="bold">DOAIBMA </em><em type="bold">3.1 </em></p>
<p><em type="bold">Hálddahus </em></p>
<p>Stivra ođasmahtii hálddahusbálvalusaid soahpamuša John T. Solbakk:ain. Soahpamuša ekonomalaš eavttut leat nu mo jahkečoahkkin mearridii bušeahttamearrádusain. Čállingoddi lea Kárášjoga guovddážis. Jahkečoahkkin lea dasto dovddastan válljejuvvon stivraovdaolbmui su konturdoalu ovdddas buhtadusa. Hálddahusjođiheaddjis lea searvvi prokura. Kárášjoga Consis - Laiti rehketdoallofirbmá fievrrida searvvi rehketdoalu, man dárkkisteaddjin fas lea almmolaččat dohkkehuvvon dárkkisteaddji Hammerfeastta Facta Revisjon Finnmark AS. <em type="bold">3.2 </em></p>
<p><em type="bold">Stivra ja ovddasteamit </em></p>
<p>Jahkečoahkkimiid gaskkas leat guokte virggálaš stivračoahkkima fievrriduvvon beavdegirjái. Searvvis/stivrras leat leamaš unnán mátkegolut 2004:s. Searvvi luohttámušolbmot leat juo dávjá mátkkošteamen fágaideaset doaimmaid oktavuođas, dahje eará ásahusaid ovddas. Dákkár oktvauođain heive loktet áššiid mat leat SFS:ii dehálaččat. Nu lea omd. ovdaolmmoš oaidnán mannan jagi ge vuogasvuođa loktet ja digaštallat norgalaš fágalaš ustibiiguin SFS:a áigumušaid. Hálddahusjođiheaddji lea ovddastan ja ovddasta SFS:a ođđa oktasaš lávdegottis man doaibman lea plánet sámi girjemeassuid. Sámiráđis lea koordineren ovddasvástádus. <em type="bold">3.3 </em></p>
<p><em type="bold">Muhtin áššit </em><em type="bold">3.3.1 Ekonomiija </em>Sámediggi juolludii 2003 doaibmajahkái NOK 119.000,- SFS:ii. Dattege ii boahtán searvái dalle go 57.600. Nu leat 2004 rehketdollui ferten bidjat báhcán 61.400 massán ruhtan. 2004 oaččui fas SFS 119.000,-, muhto kontui gal bođii juolludeapmi easkka ođđajagemánus 2005. Doaibmadoarjja searvái lea lamaš ná: 140.000 (1997), 120.000 (1998), 120.000 120.000 (1999), 107.000 (2000), 107.000 (2001), ja 109.000 (2002), 57.600 (2003), ja 119.000 (2004). Eará olggobeale gálduin SFS ii oza doaibmadoarjaga. Reastta doaibmanruđa váldá searvi Fágagirjjálaš foanddas. <em type="bold">3.3.2 Fágaseminára </em>2004 fágaseminára lei searvvi jahkečoahkkima oktavuođas Buolbmágis, fáddán lei Sámedikki guovttegielaltruđa geavaheapmi gielddaid dásis. Eará fágalaš semináraid ii leat searvi lágidan. <em type="bold">3.3.3 Ruoktosiidu www.samifaga.org </em>SFS ruoktosiidu lea doaibman návccaid vuođul mat dása leat várrejuvvon. Dat mearkkaša ee. dan ahte www-siiddu sisdoalu dađistaga ođasmahttin vuosttamužžan lea leamaš dat ahte bidjat ilbman FÁGAČÁLLI teasvttaid ruoktosiidui. Jagi loahpas <span type="quote">”láhppui”</span> ruoktosiidu, go min www-čujuhusa registrerema lei dáža fitnodat vajáldahttán sirdimis rivttes báikái go firbmá luohpai doaimmaidis. Easkka ođđajágis lei siidu fas doaimmas. 2 <em type="bold">3.3.4 Oahppogirječálliid bálká </em>Sámedikii ja organisašuvnnaid loahpalaš soabadallamat leat loahpahuvvon 2003:s. Boađusin lea dat ahte oahpponeavvočálliid bálká Norggas dál lea NOK 1250,- siidui mas leat 2000 deaddileami. Bálká galgá muđuid čuovvut dábálaš haddegoargŋuma, ja <span type="quote" xml:lang="dan">«indeksregulere»</span> jahkásaččat. <em type="bold">3.3.5 Diehtohtojuohkin - miellahttolasttaš </em>2004:s ii leat ilbnman go okta FÁGAČÁLLI nummir. Hálddahus lea seastimin ruđa, ja baicce vuoruheamen áigečállaga guokte vuosttas nummira, mat galget ilbmat 2005.s. <em type="bold">3.3.6 Čálakultuvrralaš áigečála </em>Harald Gaski ja John T. Solbakk leaba joatkán ááigečállaga plánen- ja ruhtadanbargguin. Prošeavtta doaimmahus-gottis lea maiddái Inga Ravna Eira. Vuosttas nummira ilbman lea maŋiduvvon. Áigumuš livččii dál goit oažžut vuosttas nummira gárvvisin giđđat 2005, ja nuppi nummira čakčat 2005.. <em type="bold">3.3.7 Fágagirjjiide oastinortnet </em>Ášši ii leat olus ovdánan maŋemuš jagi. Sámediggi Norggas lea gal 2002:s váldán vuhtii dan ahte boahtteáiggi oastinortnet galgá fátmmastit maiddái fágagirjjálašvuođa. Sámiráđi Davviriikkalaš sámi girjjálašvuođa oastinortnet lea áigá loahpahuvvon. Dat lei dušše fikšuvdnagirjjálašvuođa várás. SFS lea ovddidan dan oainnu ahte oastinortnet ii ollašuva jos Sámediggi Norggas ii válddeš badjelasas ruhtadeami ovddasvástádusa. Muittuhat maiddái mo Norggas leat Kulturdepartemeanttas dađis lasihan doarjaga oastit fágagirjjálašvuođa Norgga girjerádjosiidda, vaikke vel dat odne dušše gusto nuoraidgirjjiide. <em type="bold">3.3.8 Almmolašvuođa ruđahisvuohta </em>Almmolašvuođa ruđashisvuohta čuohcá baháláhkai sámi girjjiid ilbmamii. Norgga beali Sámedikki várren ruhta girjjiid almmusteapmái ii leat lassánan maŋemuš nuppelot jagi. Dát čuohcá baháláhkai oppa sámi girjjálašvuhtii, ja erenoamažit sámi fága ja dokumentára girjjiid almmusteapmái. Stivrajođiheaddji ja hálddahusjođiheaddji leaba čakčat 2004 mediaid bokte fuobmášahttán sámi almmolašvuođa dán dillái. Doaivva lei dieđusge dat ahte politihkalaš dásis morihit ja viimmat lasihišgohtet ruđa sámi girjjálašvuhtii. Nu ii geavvan go jagi loahpas mearridedje Norgga beali Sámedikki 2005 bušeahta. Ruoºas ja Suomas bidjet ain uhcit almmolaš ruđa sámi girjjálašvuođa ovddideapmái. Dá dáidá leat dalle sámi čálliservviid ja sámi lágáduserarvvi lagas áiggi stuorámus hástalus. <em type="bold">3.3.9 Gudnibálkkašupmi Aleksandra Antonovai </em>Sámi fágagirjjálaš čálliid- ja jorgaleaddjiidsearvi ja Sámi Journalisttaid Searvi geigiiga gielddasápmelažžii Aleksandra Antonovai oktasaš gudnibálkkašumi. Bálkkašupmi lei gudnejahttin dihtii su guhkes aiggi doaimma journalistan ja fágagirječállin gielddasámegiela ovddideaddjin! Son oaččui diploma ja NOK 5000,-, maid Torkel Rasmussen geigii sutnje dan oktavuođas go giđđat rahpe Lujávrri ođastuvvon kulturguovddáža. <em type="bold">4. SÁMI BUHTADUSRUĐAID SOABADALLAMAT </em><em type="bold">4.1. </em></p>
<p><em type="bold">Kopibuhtadus ja čálliservviid gaskavuohta </em></p>
<p>Muittuhat dan ahte SFS ja SGS soabadallit čovde 2001 soabadallamiin servviid kopibuhtadusa soahpameahttunvuođa. Dalle fálaii SFS SGS:ii NOK 50.000,- vai soahpameahttunvuođa čuolbma čoavdása. Dan dohkkehii SGS, ja soahpamuš dahkkui. SGS njunuš ovddasteaddjit leat maŋŋá nimmoran dán soahpamuša, ja navdán dan čáppagirjjálašvuođa vealaheapmin. <em type="bold">4.2. </em></p>
<p><em type="bold">Sámikopiija loahpalaš 2004 juogadeapmi </em>3 </p>
<p>SFS gáibádus lei nu mo ovdal lea leamaš, ahte sámi vuoigŋaduoji vuoigatvuođasearvvit čuvvot Kopinor dáža statistihkalaš juogadančoavdaga. Nu šattai viimmat boađusin 2001 rájis. Čuovvovaš lea Sámikopiija stivrra maŋemuš golbma jagi juogadeami loahpalaš mearrádusat, maŋŋá go searvvit leat čađahan soabadallamiid. 2004:s bođii servviide 2003 buhtadusruhta -dás dalle čájehuvvo man olu sirdojuvui servviide dieid jagiid:</p>
<p xml:lang="fao"><em type="bold">Fágajoavku </em><em type="bold">2002 </em><em type="bold">2003 </em><em type="bold">2004 </em>% kr. % kr. </p>
<p>SFS26,895 335 01126,426 436 154 27 510 315 729</p>
<p>SJS 8,142 101 419 5,707 94 192 6 510 74 715</p>
<p>SGS 4,538 56 526 5,397 89 076 5,220 59 909</p>
<p>SKS 4,954 61 708 6,387 105 416 6 648 76 298</p>
<p>SDS 8,953 111 521 9,110 150 358 8 250 94 684</p>
<p xml:lang="nno">STS 2,000 24 912 2,000 33 010 2 000 22 954</p>
<p>SÁLAS 44,518 554 527 44.973 742 268 43 862 503 399</p>
<p>Buohkanassii 100 1 245 624 100 1 650 474100 1 147.688 <em type="bold">4.3. </em></p>
<p><em type="bold">Girjerájusbuhtadus </em>2001-2004 lei girjerájusbuhtadusa maŋemuš golmma jagi soahpamuša áigodat. Čakčat 1999 sohpe čállisearvvit SFS ja SGS mo juogadit ovddit áigodaga girjerájusbuhtadusa čálliid oasi, namalassii 40% SFS:ii/Fágagirjjálaš fondii, ja 60% SGS:ii. Čálliidsearvvit eai leat ovddidan eará juogadeami eavttuid 2004-2007 áigodahkii. Fágagirjjálaš fondii sirddii Kulturdepartemeanta NOK 262 535,-. Das lei SJS oassi 39 380,-. Nu lei SFS 2004 girjerájusbuhtadus NOK 223 155,-. </p>
<p>Sámi organisašuvnnat ožžot 1% buhtadusas maid Norgga Kulturdepartemeanta jahkásaččat bidjá soahpamuša vuođul vuoigatvuođaoamasteaddji servviide Norggas. Sámi buhtadus lei NOK 656 338,-. Ruoºa ja Suoma bealde ii boađe buhtadusruhta oktasaš sámi foanddaide.</p>
<p>Muittuhat dan ahte buhtadusas maid Fágagirjjálaš foanda oažžu jahkásaš girjerájusbuhtadusas, galgá 15% Sámi Journalisttaid Searvái.</p>
<p><em type="bold">Kárášjohka 31.12. 2004/20.03. 2005 </em></p>
<p><em type="bold">SFS stivra </em></p>
<p xml:lang="nno"><em type="bold">Harald Gaski (sign.) Anne Dagmar Biti Miklasen (sign.) Trond Are Anti (sign.) </em></p>
<p><em type="bold">John T. Solbakk Hálddahusjođiheaddji </em>4 <em type="bold">5. </em></p>
<p xml:lang="deu"><em type="bold">FÁGAGIRJJÁLAŠ FOANDA </em><em type="bold">5.1. </em></p>
<p><em type="bold">Foandda stivra </em></p>
<p>Foandda stivrras leat leamaš Anne Dagmar Biti Mikalsen, jođiheaddji, Else Turi ja Ellen Marit Guttorm. Stivra lea doallan ovtta čoahkkima, juovlamánu 15. b. 2004, ja juohkán stipeanddaid ohcamušaid vuođul. Stipeanddaid dieđihii Foanddastivra almmuhusain sámi áviissain. <em type="bold">5.2 </em></p>
<p><em type="bold">Foandda stivrra sierra mearrádus </em></p>
<p>Foanddastivra várre NOK 85.000,- searvvi čálakultuvrralaš áigečállaga nuppi nummirii, mii galgá ilbmat čakčat 2005. Sullii NOK 10.000,- galgá báhcit foandda 2004 hálddahusgoluide. Foanddastivra sáhttá dalle juolludit buohkanassii NOK 400.000,- stipeandan. Eanaš prošeavttaide, maid foandastivra vuoruha, ferte dasto fállat unnit ruđa go maid leat ohcan. <em type="bold">5.3. </em></p>
<p><em type="bold">Fágagirjjálaš foandda 2004 stipeanddat </em></p>
<p>Boahtán ledje 11 ohcamuša, buohkanassii NOK 552.460,- ovddas. Buohkanassii juolluda foanddastivra stipeandan dán jagi NOK 472.460.</p>
<p>Čuovvovaš stipeanddat Harald Gaski</p>
<p>Prošeakta/giehtačálus, čálliportrehtat Sámi leksikonii NOK40.000 Aage Solbakk</p>
<p>Prošeakta/joatkka giehtačálus Sámi leksikonii 58.000</p>
<p xml:lang="smn">Aimo Aikio</p>
<p>Prošeakta/giehtačálus dutkamuša vuođul, <span type="quote">"Olmmoš han gal birge"</span> 58.000</p>
<p xml:lang="vep">Kristine Nystad</p>
<p>Prošeakta/giehtačálus "Sámi skuvlahistorjá 5 buolvva nissonperspektiivvas 58.000</p>
<p>Lill Tove Fredriksen Prošeakta 7giehtačálus, artihkal <span type="quote">"Sámit"</span> – lávlaga birra 20.000</p>
<p xml:lang="nob">Kirsten Porsanger</p>
<p>Prošeakta/giehtačálus <span type="quote">"Evakueren 1944-čavčča"</span> 40.000</p>
<p xml:lang="nob">Trond Are Anti</p>
<p>Prošeakta/giehtačálus fáddágirjái <span type="quote">"adposišuvdnagihput"</span> 58.000</p>
<p xml:lang="fao">Johanna Ijäs</p>
<p>Prošeakta/báddemiin dokumenteret Skárfvákki dálá sámegiela suopmana 20.000</p>
<p>Mátki seamma prošektii 8.000</p>
<p xml:lang="sma">Máren Palismaa</p>
<p>Prošeakta/giehtačálus <span type="quote">"Mearkkat, sánit, terminologiija, sátnevádjasat ja diiddat mat gullet dálkeeinnosteapmái"</span> 40.000</p>
<p>Buohkanassii400.000</p>
<p><em type="bold">Kárášjohka 31.12. 2004/20.3. 2005 </em></p>
<p><em type="bold">Fágagirjjálaš foandda stivra </em></p>
<p xml:lang="nno">Anne D. B.Mikalsen (sign.)</p>
<p xml:lang="eng">Else Turi (sign.)</p>
<p>Ellen Marit Guttorm (sign.)</p>
<p>John T. Solbakk Čálli/hálddahusjođiheaddji5 <em type="bold">2004 rehketdoallu </em></p>
<p xml:lang="nno">Regnskap 2004 - styret</p>
<p xml:lang="deu"><em type="bold">BOAĐUSREHKETDOALLU / RESULTATREGNSKAP </em></p>
<p>Rehketdoallu/ Rehkedoallu/ Bušeahtta/ Regnskap</p>
<p xml:lang="nob">Regnskap</p>
<p xml:lang="nob">Budsjett2004 2003 2004</p>
<p><em type="bold">SISABOAĐUT / INNTEKTER </em>Miellahttoruhta / Medlemskontigent -18.000 -20.500 -30 000 </p>
<p xml:lang="nob">Foanddas / Overført fra Fondet -81 287-350.288 -81 287</p>
<p>Sámedikki doaibmadoarjja / Driftsstøtte -57 600-119 000-119 000</p>
<p xml:lang="nno">Reantosisaboađut / Renteinntekter -194 -4.084 -1 000</p>
<p xml:lang="nob">Prošeaktasisaboađut / Prosjektinntekter -54 000 -150 000</p>
<p xml:lang="deu"><em type="bold">BUOHKANASSII SISA / SUM INNTEKTER </em><em type="bold">-211.081 </em><em type="bold">-493.872 </em><em type="bold">-381 287 </em></p>
<p xml:lang="nno"><em type="bold">GOLUT / UTGIFTER </em>Bálká / Honorar adm., styret etc 114 600 93 750 115 000 </p>
<p>Diehtojuohkin FÁGAČÁLLI / Info 31 388 44 121 45 000</p>
<p>Bargoaddi divat / Arbeidsgiveravgift 1 268 1 619 2 000</p>
<p xml:lang="nob">Rehketdoallu, dárkkist. / Regnsk. og rev. 14 965 14 099 22 000</p>
<p>Hálddahus golut / Adm. utgifter 86 545 90 183 85 000www.samigafa.org 23 829 31 767 30 000</p>
<p xml:lang="nno">Mátkkit stivra / Reiser styret 13 840 3 262 10 000</p>
<p xml:lang="nno">Eará mátkkit / Andre reiser 12 739 4 698 10 000</p>
<p xml:lang="nob">Mátkkedoarjja miellahtuide/Reisetilsk. medlemmer 6 000 10 000</p>
<p xml:lang="isl">Jahkečoahkkin, seminára /Årsmøte og sem. 67 155 51 494 60 000</p>
<p xml:lang="isl">Báŋkodivat / Bankgebyrer 199 163 1 000</p>
<p>Prošeakta – áigečála / Prosjekt – tidsskrift 34 000 150 000</p>
<p xml:lang="deu"><em type="bold">BUOHKANASSII GOLUT / SUM UTGIFTER 406 529 </em><em type="bold">335 159 </em><em type="bold">540 000 </em></p>
<p xml:lang="nno"><em type="bold">Oassi iežametruđas / Del av fri egenkapital </em><em type="bold">-158 713 </em></p>
<p><em type="bold">Netto doaibmagolut / Netto driftsutgifter </em><em type="bold">381 287 </em></p>
<p xml:lang="deu"><em type="bold">JAGI BOAĐUS / ÅRETS RESULTAT </em><em type="bold">195 447 </em><em type="bold">158. 713 </em><em type="bold">0 </em>6 </p>
<p xml:lang="vep"><em type="bold">BALANSE </em></p>
<p xml:lang="eng">Saldo hit</p>
<p xml:lang="nno">Saldo hiti åri fjor</p>
<p xml:lang="nob"><em type="bold">AKTIVA </em>Bank 4932.08.05596 2 597 2 597 </p>
<p xml:lang="nob">Bank 7593.05.02472 118 193 233 321</p>
<p xml:lang="nob">Bank 7593 05 05625 224</p>
<p xml:lang="nob">Kontingent tilgode 3 000</p>
<p xml:lang="nob">Lån admin.leder 25 000</p>
<p xml:lang="dan">Tilgode fra Fond - 4 000 76.000</p>
<p xml:lang="nob">Tilskudd tilgode 79 000 61 400</p>
<p xml:lang="vep"><em type="bold">SUM AKTIVA </em>197 769 376 543 </p>
<p xml:lang="nno"><em type="bold">PASSIVA </em>Leverandørgjeld -18.000 </p>
<p xml:lang="fao">Skyldig arbeidsgiveravgift -3 125</p>
<p xml:lang="nob">Skyldig Skattetrekk -17 406 -1 857</p>
<p xml:lang="nob">Tilskudd tilgode /Avsatte kostn. -136 000-120 000</p>
<p xml:lang="deu"><em type="bold">SUM GJELD </em>-156 531-139 857 </p>
<p xml:lang="est"><em type="bold">EGENKAPITAL </em>Egenkapital 01.01-236 686 -170.599 </p>
<p xml:lang="nno">Årets Resultat 195 447-158 713</p>
<p xml:lang="vep"><em type="bold">SUM EGENKAPITAL </em>-41 238 -236 686 </p>
<p xml:lang="vep"><em type="bold">SUM PASSIVA </em>-197 769-376 543 </p>
<p><em type="bold">Kárášjohka 31.12.2004/20.03. 2005 </em></p>
<p><em type="bold">SFS stivra </em></p>
<p xml:lang="nno"><em type="bold">Harald Gaski (sign.) Anne Dagmar Biti Mikalsen (sign.) Trond Are Anti (sign.) </em></p>
<p><em type="bold">John T. Solbakk (sign) </em>Hálddahusjođiheaddji7 <em type="bold">2004 rehketdoallu </em></p>
<p><em type="bold">Fágagirjjálaš foanda </em></p>
<p xml:lang="dan">Regnskap 2004 - Faglitterær fond</p>
<p xml:lang="deu"><em type="bold">BOAĐUSRAPORTA / RESULTATRAPPORT </em></p>
<p xml:lang="eng">Saldo hit</p>
<p xml:lang="nno">Saldo hiti åri fjor</p>
<p xml:lang="est"><em type="bold">SISABOAĐUT / INNTEKTER </em>Kopibuhtadus / Kopivederlag-315 729-435 154 </p>
<p xml:lang="smj">Girjerájusbuhtadus / Bibliotekvederlag -262 535-255 392</p>
<p xml:lang="nno">Reantosisaboađut / Renteinntekter - 4 181 -16 209</p>
<p xml:lang="deu"><em type="bold">BUOHKANASSII SISA / SUM INNTEKTER </em>-582 445-707 755 </p>
<p xml:lang="nob"><em type="bold">GOLUT / UTGIFTER </em>Sirdán doibmii / Overført til Drift 81 287 370 000 </p>
<p>Máksán stipeanddaid / Utbetalt Stipend 400 000 472 460</p>
<p>Girjerájus buhtadus SJS:ii / Bibliotekvederlag til SJS 39 380 38 309</p>
<p xml:lang="est">Prošeaktagolut / Prosjektkostnader 80 000</p>
<p>Čoahkkingolut / Møtekostnader 2 400 1 500</p>
<p>Eará doaibmagolut / Andre dirftutgifter 966 231</p>
<p>Almmuhusat / Annonser 4 469 4 079</p>
<p xml:lang="isl">Báŋkodivat / Bankgebyrer 32 264</p>
<p xml:lang="deu">BUOHKANASSII GOLUT / SUM UTGIFTER 528 534 967 131</p>
<p xml:lang="est">JAHKEBOAĐUS / ÅRSRESULTAT -53 911 259 3758</p>
<p xml:lang="vep"><em type="bold">BALANSE </em></p>
<p xml:lang="eng">Saldo hit</p>
<p xml:lang="nno">Saldo hiti åri fjor</p>
<p xml:lang="vep"><em type="bold">AKTIVA </em></p>
<p xml:lang="nob">Bank 7593.66.08922492 585 519 935</p>
<p xml:lang="vep"><em type="bold">SUM AKTIVA </em>492 585 519 935 </p>
<p xml:lang="vep"><em type="bold">PASSIVA </em></p>
<p xml:lang="nno">Leverandørgjeld -39 809</p>
<p xml:lang="nob">Skyldig Drift- 1 008</p>
<p xml:lang="nob">Påløpt Stipend -427 000 -389 460</p>
<p xml:lang="est">Egenkapital 01.01 - 14 666 -274 041</p>
<p xml:lang="ron">Årsresultat -53 911 259.375</p>
<p xml:lang="vep">SUM PASSIVA -492 585-519 935</p>
<p><em type="bold">Kárášjohka 31.12. 2004/20.03. 2005 </em></p>
<p xml:lang="nob"><em type="bold">Styret for Faglitterær fond </em></p>
<p xml:lang="nno"><em type="bold">Anne D. B.Mikalsen (sign.) Else Turi (sign.) Ellen Marit Guttorm (sign.) </em></p>
<p><em type="bold">John T. Solbakk </em>Čálli/hálddahusjođiheaddji910 <em type="bold">2005 bušeahtta - doaibma </em></p>
<p xml:lang="nob">Budsjett 2005 - drift</p>
<p>Rehketdoallu/ Bušeahtta/ Bušeahtta/ Regnskap</p>
<p xml:lang="nob">Budsjett</p>
<p xml:lang="nob"><em type="bold">Budsjett </em>2004 2004 <em type="bold">2005 </em></p>
<p><em type="bold">SISABOAĐUT / INNTEKTER </em>1 Miellahttoruhta / Medlemskontigent - 18 000- 30 000 - 30 0002 Foanddas / Overført Vederlagsmidler fra Fondet - 81 287- 81 287-213 0003 Sámedikki doaibmadoarjja / Støtte Sametinget - 57 600-119 000-119 0004 Reantosisaboađut / Renteinntekter - 194 - 1 000 - 1 0005 Prošeaktasisaboađut / Prosjektinntekter - 54 000 -150 000 -196 000 </p>
<p xml:lang="deu"><em type="bold">BUOHKANASSII SISA / SUM INNTEKTER </em><em type="bold">-211 081 </em><em type="bold">-381 287 </em><em type="bold">-559 000 </em></p>
<p><em type="bold">GOLUT / UTGIFTER </em>6 Bálká hálddahus, stivra etc / Honorar 114 600 100 000 115 0007 FÁGAČÁLLI / Medlemsblad 31 388 45 000 08 Prošeakta - áigečála / Prosjekt - tidsskrift 34 000 150 000 196 0009 Bargoaddi divat / Arbeidsgiveravgift 1 268 2 000 2 00010 Rehketdoallu/dárkkisteapmi / Regnskap og rev. 14 965 22 000 20 00011 Hálddahus golut / Adm. utgifter 86 545 85 000 85 00012 Ruoktosiidu / Nettside 23 829 30 000 30 00013 Mátkit stivra / Reiser styret 13 840 10 000 10 00014 Eará mátkkit / Andre reiser 12 739 10 000 10 00015 Mátkedoarjja fágalaš mátkkiide / Reisestøtte 6 000 10 000 10 00016 Jahkečoahkkin ja seminára /Årsmøte og seminar 67 155 60 000 80 00017 Báŋkodivat / Bankgebyrer 199 1 000 1 000 </p>
<p xml:lang="deu"><em type="bold">BUOHKANASSII GOLUT / SUM UTGIFTER 406 529 </em><em type="bold">540 000 </em><em type="bold">559 000 </em></p>
<p xml:lang="nno"><em type="bold">Oassi iežametruđas / Del av Fri egenkapital </em><em type="bold">158 713 </em><em type="bold">158 713 </em><em type="bold">0 </em></p>
<p><em type="bold">Netto doaibmagolut / Netto driftsutgifter </em><em type="bold">381 287 </em><em type="bold">559 000 </em></p>
<p><em type="bold">JAGI BOAĐUS / ÅRETS RESULTAT </em><em type="bold">195 447 0 </em>11 <em type="bold">2005 bušehttii oanehis čilgehus 2. </em></p>
<p><em type="bold">Fágagirjjálaš foanda - sisaboađut </em>2005 vuordit sullii 550.000 buhtadussisaboađuid, das 300.000 kopibuhtadus, ja 220.000 girjerájus-buhtadus. Dalle leat geassán girjerájusbuhtadusas Journalistasearvvi 15%. Searvvi doaimmaide váldá Fágagirjjálaš foanddas vissis mađe doaibmanruđa. Ruhta lea miellahtuid iežaset buhtadusruhta. <em type="bold">5. </em></p>
<p><em type="bold">Prošeaktasisaboađut </em></p>
<p>Čálákultuvrralaš áigečála, masa lea dákkár ruhtadeapmi: Norsk faglitterær forfatter- og oversetterforening, 2003 20 000</p>
<p>Norgga Fritt Ord ásahus, 2003 50 000</p>
<p>Sámi fágagirjjálaš foandda stivra vurken 2003:s 80 000</p>
<p>Sámi fágagirjjálaš foandda stivra vurken 2004.s 80.000 230 000</p>
<p>Dasto leat 2004:s geavahan 34.000,-, de báhcá bušehttii 196.000,-. <em type="bold">6. </em></p>
<p><em type="bold">Buhtadusat/bálkkát </em></p>
<p>Ovdaolbmobuhtadus 35 000</p>
<p>Eará luohttámušolbmuid buhtadusat 10 000</p>
<p>Hálddahusjođiheapmi 70 000 115 000 <em type="bold">7. </em></p>
<p><em type="bold">Diehtojuohkin - FÁGAČÁLLI </em>2005:s eat almmut miellahttolasttaža. Geavahat ruđalaš ja olmmošlaš návccaideamet almmuhit áigečállaga, guokte nummira. Dieđut miellahtuide ilbmet maiddái SFS:a ruoktosiiddus. <em type="bold">10. </em></p>
<p><em type="bold">Hálddahusgolut - čállingoddi ja ovdaolbmo kontordoallu </em></p>
<p>Viessoláigu 32 000</p>
<p xml:lang="fin">Čállingotti kontordoallu 30.900</p>
<p>Ovdaolbmo konturdoallu 12 000 74.900</p>
<p xml:lang="est">MVA 255 summis 42.900,- 10.725</p>
<p><em type="bold">Buohkanassii </em>85.625 <em type="bold">11. </em><em type="bold">www.samifaga.org doaimmaheaddji(t) </em></p>
<p>Golut leat doaimmaheaddjái gii maiddái hálddaša dárbbašlaš dihtorteknologiija. <em type="bold">14. </em></p>
<p><em type="bold">Mátkedoarjja fágalaš mátkkiide </em>2003 jahkečoahkkin ásahii fas doarjjaruđa fágalaš mátkkiide. Evttohat dása kr. 10.000,-, seamma go mannan jagi Miellahtut sáhttet de ohcat mátkedoarjaga sierranas fágalaš mátkkiide.12 <em type="bold">2005 doaibmaplána </em><em type="bold">1. </em></p>
<p><em type="bold">SFS miehtá Sámi searvin. </em></p>
<p>Ii nu jođánit viidán searvi miehtá sámi searvin miellahttolassáneami bokte. 2004:is bohte vel moadde suomábeali fágačállit miellahttun. Ruoºa beali fágačállit leat bázahallan organiserema ektui, go doppe eai leat SFS:as miellahtut. Gielalaččat lea doaimmain ge vuosttamužžan leamaš davvisámegiella guovddážis. Searvi dattege muittuha jahkásaččat dan ahte searvilea fálaldahkan buot sámegielat fágačálliide. Nu lea ge fágačálliid iežaset hálddus ávkkuhit SFS buoremusat. <em type="bold">2. </em><em type="bold">www.samifaga.org </em></p>
<p>SFS oastá dihtorteknolagaš veahki dikšut ruoktosiiddu. 2005:s galggašii ruoktosiidu doaibmagoahtit miellahtuid ektui maiddái dieđihangaskaoapmin, go dán jagi eat leat plánen ovtta ge FÁGAČÁLLI nummira. Dasa lassin doaivut sáhttit plánejuvvon áigečállaga geavahit dieđiheaddjin miellahtuid ektui. Ággan dása lea sihke ruđalaš ja olmmošlaš searaid seastin. <em type="bold">4. </em></p>
<p><em type="bold">Fágagirjjiide oastinortnet </em></p>
<p>Ášši birra ságastallojuvvui Sámedikki ja organisašuvnnaid oktasaščoahkkimis ođđajagemánus 2002. Ášši lea áigá ovddiduvvon cealkámušain Sámediggái go Sámediggi guorahalai lágásdusdoarjja-ortnega, ja 1998 máinnašuvvon čoahkkimis Sámi kulturráđiin. Sámediggi lea dasto 2002:s váldán vuhtii ahte boahtteáiggi oastinortnet galgá fátmastit maiddái fágagirjjálašvuođa. Sámiráđi Davvi-riikkalaš sámi girjjálašvuođa oastinortnet lea loahpahuvvon. Livččii de riekta ahte ee. čállisearvvit barget ovttas dáinna áššiin. SFS gohcá dan badjelii ahte maiddái fágagirjjálašvuohta lea mielde go ođđa oastinortnet ásahuvvo. <em type="bold">5. </em></p>
<p><em type="bold">Girjerájus- ja kopibuhtadus </em></p>
<p>Čállisearvvit leat čakčat 1999:s soahpan mo juogadit girjerájusbuhtadusa. Diet soahpamuš lea doaibman maiddái 2001-2003 áigodaga. Jos ii dahkkoš eará soahpamuš, de joatkašuvvá juogadeapmi seammá soahpamuša vuođul maiddái 2004-2007 áigodaga. SFS ii leat ovddideamen eará eavttuid dahje gáibádusaid.</p>
<p>Čálliservviid máŋgga jahkásaš kopibuhtadusa soahpameahttunvuođa čovde čállisearvvit 2001 giđđat. SFS prinsihpalaš oaidnu dohkkehuvvui, ja nu galgat ge čuovvut juogadannjuolggadusaid maid searvvit leat soahpan, ja bidjan Sámikopiija njuolggadussan vuođđudettiin dien ovttastusa 1992:s. Muhtin dáiddárservviid ovddasteaddjit eai leat duhtavaččat juogadančoavdagiin, de ain sáhttet badjánit čuolmmat masa SFS ge ferte leat ráhkkanan.</p>
<p>Dása gullá omd. maiddái dat, ahte vaikko vel leat ge buot sámi vuoigŋaduodjeorganisašuvnnat dohkkehan kollektiivvalaš juogadanortnega, man čoavdá organisašuvnnaid soabadallamiid bokte, de leat soames čáppagirjjálaščállit Suoma bealdi dovddahan ovdal dan ahte sii dáhttot Suoma beali buhta-dusruđa njuolgga ovttat čálliide. Buhtadusruhta ii galggašii mahkká mannat oktasaš foanddaide. SFS vástádus diekkár gáibádusaide livččii dat ahte Suoma beali čállit eai sáhte vuos návddašit otná ásahuvvon ortnega man bokte ožžot ávkki (stipeanddaid) buhtadusruđain mat bohtet dušše Norgga beali sohapmušain, ja dasto caggat vejolaš buhtadusaid Suoma bealdi mannamis oktasaš ortnega bokte. Sii fertijit dalle válljet áigot go bisssut otná oktasaš ortnegis, vai birget dušše buhtadusain mat boađášedje Suoma bealdi. Dán ášši galgá SFS ge gohcit, ja áinnas maiddái Sámikopiija bokte. <em type="bold">6. </em></p>
<p><em type="bold">Uhcán fágagirjjit sámegillii </em></p>
<p>SFS lea fuobmášahttigoahtán dan ahte otná sámi girjjálašvuođas leat áibba unnán fágateavsttat sámegillii, earret fal oahppogirjjit. Searvi ávžžuha ain dán oktavuođas omd. Fágagirjjálaš foandda vuoruhit prošeavttaid mat sáhttet leat mielde lasiheamen sámi fágaprosa13olggosaddimiid. Muđuid berre searvi ohcat eará vugiid ge mo movttiidahtášii addit olggos eambbo sámi fágateavsttaid. Dán oktavuođas berre dieđusge maiddái ohcalit lágádusaid áigumušaid. <em type="bold">7. </em></p>
<p><em type="bold">Márkanastin - girjemeassut </em></p>
<p>Čakčamánu 2.b - 4.b. 2005 galggašii leat vuosttas sámi girjemeassu Kárášjogas. SFS, SGS, SÁLAS ja Sámiráđi oktasaš plánenjoavkku lea nu mearridan. Joavku lea bargamin sihke meassu sisdoaluin ja ruhtademiin. <em type="bold">8. </em></p>
<p><em type="bold">Fágagirjjálaš bálkkašupmi </em></p>
<p>SFS bargá dainna ahte ásahit jahkásaš fágagirjjálaš bálkkašumi. Dan galggašii dahkat ovttas eará ásahusaiguin. SFS berre árvvoštallat dán ásahit váikko dušše Fágagirjjálaš foandda ruđain. Stivra ovddidii jahkečoahkkimii evttohusa ásahit Fágagirjjálaš fondii ođđa stipeandda - Gudnistipeandda. 2003 jahkečoahkkin mearrdidii ásahit guokte ođđa stipeandda - namalasii 1) Liigestipeanda - man sáhttá ohcat, ja 2) Gudnistipeanda - masa Foanddastivra gávdná olbmo gii ánssáša, dahje addá stipeandda Foanddastivrii boahtán evttohusaid vuođul. Gudnistipeanda sáhtášii leat namahuvvon sámi fágagrijjálaš bálkkašupmi. <em type="bold">9. </em></p>
<p><em type="bold">Sámi čálakultuvrralaš áigečála </em></p>
<p>SFS:a 2003 doaibmaplánas lea ášši máinnašuvvon fágaprosa mágasiidnan. Dál gohčodat dan čálakultuvrralaš áigečállagin, ja namman dáidá šaddat Sámis . Áššiin lea hálddahusjođiheaddji ja stivrajođiheaddji bargan dan rájis. Viimmat galggašii giđđat 2005:s vuosttas geahččalannummira ilbmat, nubbi nummir fas čakčat 2005. Doaimmahusgottis leat Inga Ravna Eira, Harald Gaski ja John T. Solbakk. ***14</p>
</body></document>
