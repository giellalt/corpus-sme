<document xml:lang="sme" id="no_id"><header><title/><genre code="facta"/><author><unknown/></author><year>2013</year><wordcount>813</wordcount><conversion_status type="standard"/><availability><license type="standard"/></availability><multilingual/><origFileName>http://www.samifaga.org/govat/doc/sfs_jahkecoahkkinbeavdegirji_25_5_1013.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>SFS/Sámi fágagirjjálaš čálliid- ja jorgaleaddjiid searvi</p>
<p><em type="bold">Beavdegirji </em><em type="bold">2013 jahkečoahkkin Girkonjárggas, Thon Kirkenes hoteallas </em>25.05.2013 dii: 14.00 </p>
<p><em type="bold">Mielde: </em></p>
<p>Harald Gaski, Britt Rajala, Heidi Guttorm Einarsen, Lill Tove Fredriksen, Svein</p>
<p>Nordsletta, Siri Johansen, Aimo Aikio, Harald O. Lindbach, Nils Ole Gaup, Marit M Eira</p>
<p xml:lang="est">Murud ja Liv Tone Boine.</p>
<p><em type="bold">Áššelistu: </em>1. Gohččuma ja áššelisttu dohkkeheapmi 2. Čoahkkima vuođđudeapmi 3. Jahkedieđáhusat ja rehkedoalut 1. Stivrra 2012 Jahkedieđáhus 2. Stivrra 2012 rehkedoallu 3. Foanddastivrra 2012 jahkedieđáhus 4. Foanddastivrra 2012 rehketdoallu 4. Stivrra 2013 doaibmaplána 5. Stivrra 2013 bušeahtta 6. Foanddastivrra 2013 bušeahtta 7. SFS miellahttu ruhta 8. Válggat 9. Jahkečoahkkin cielkka </p>
<p><em type="bold">Áššiid meannudeapmi </em><em type="bold">1. </em></p>
<p><em type="bold">Gohččuma ja áššelisttu dohkkeheapmi </em></p>
<p>Mearrádus: Dohkkehuvvon <em type="bold">2 </em>. </p>
<p><em type="bold">Čoahkkima vuođđudeapmi </em></p>
<p>Čoahkkinjiđoheaddji:</p>
<p>Harald Gaski</p>
<p>Čálli:</p>
<p xml:lang="nno">Svein Nordsletta</p>
<p>Beavdegirjji dárkkisteaddjit:</p>
<p>Marit Murud ja Harald O. Lindbach <em type="bold">3. </em></p>
<p><em type="bold">Jahkedieđáhusat ja rehketdoalut </em>1. Stivrra 2012 Jahkedieđáhus. Stivrrajođiheaddji ovddidii stivrra dieđáhusa. </p>
<p>Mearrádus: Stivrra 2012 jahkedieđáhus dohkkehuvvo ovttajienalaččat. 2. Stivrra 2012 rehketdoallu. Hálddahus jođiheaddji čilgii rehkedoalu.</p>
<p>Mearrádus: Ovddiduvvon rehketdoallu dohkkehuvvon. 3. Foanddastivrra 2012 jahkedieđáhus. čállingoddi ovddidii jahkedieđáhusa.</p>
<p>Čoahkkin ávžžuha ahte biddjo 6 vahko vástidan áigemearri váldá go stipeandda.</p>
<p>Mearrádus: Dohkkehuvvui ovttajienalaččat dáinna lasihusain. 4. Foanddastivrra 2012 rehketdoallu. Čállingoddi ovddidii foandda rehketdoalu.</p>
<p>Mearrádus: Dohkkehuvvui ovttajienalaččat. <em type="bold">4. Stivrra 2013 doaibmaplána </em></p>
<p>Stivrrajođiheaddji ovddidii 2013 doaibmaplána. Guokte maŋimuš cealkaga doaibmaplánas sihkkojuvvojit.</p>
<p>Mearrádus: 2013 doaibmaplána dohkkehuvvui dáinna rievdadusain. <em type="bold">5. Stivrra 2013 bušeahtta </em></p>
<p>Čállingoddi ovddidii SFS bušeahta.</p>
<p>Jahkečoahkkin dohkkeha bušeahta daid kommentáraiguin mat bohte ovdan</p>
<p>Mearrádus: <em type="bold">6. Foanddastivrra 2013 bušeahtta </em></p>
<p>Mearrádus: Jahkečoahkkin dohkkeha sisaboađu ja olggosgoluid dai sumiid mielde mii jahkečoahkkimis olmmuhuvvon. Ruhta mii báhcá vurkejuvvo boahtteáigge stipeanddaide. <em type="bold">7. SFS miellahttu ruhta </em></p>
<p>Mearrádus: Jahkečoahkkin doalaha seamma miellahtturuđaid. <em type="bold">8. Válggat </em>Stivrra sadjásaččat: </p>
<p>Válljejuvvoba 2 jahkái 2013-2015: Elen Ravna Sara, Jeagilvarmadii 5, 9730 Karasjohka John Henrik Eira 9730 Karasjohka -------------- Fágajoavku: Válljejuvvoba 2 jahkái 2013-2015. Harald Kåven, Høgalidsgatan 23A, S-52050 Stenstorp Ingrid Nordal, Fanasgieddi, 9845 Deatnu ----------------------- Válgalávdegoddi: Válljejuvvoba 2 jahkái: 2013 -2015.</p>
<p>Liv Tone Boine, 9730 Kárášjohka, evttohuvvo jođiheaddjin. Aimo Aikio, Kotiheikintie 2, FIN-99800 Avvil -------------------------- Fágagirjjálaš foandda stivra Dábálaš miellahttu: Trond Are Anti, Buolbmát. Deatnu Valljejuvvojit guovtte jahkái 2013 -2015: Persovnnalaš sadjásaš Lena Kappfjellii válljejuvvo Mihkku Solbakk. Dábálaš miellahttu Torkel Rasmussen ja su persovnnalaš sadjásažžan válljejuvvo Britt Rajala.</p>
<p>Válljejumit ledje ovttajienalaččat <em type="bold">9. Jahkečoahkkin cielkka </em></p>
<p><em type="bold">SFS cealkámuš Sámediggeráđi gielladieđáhusa hárrái: </em>Sámi fágalaš girječálliid ja jorgaleaddjiid searvi (SFS) lea ilus go Sámediggi lea buktán sierra Gielladieđáhusa mas evttoha mo buoremusat hálddašit sámegielaid boahtteáiggi. </p>
<p>SFS hálida deattuhit ahte sámegielaid dilli Norggas lea hui iešguđetlágan, mii gáibida hui dárkilit jurddašuvvan doaibmabijuid ja doarjaleami sihke sámi ja stáhta eiseválddiid beales.</p>
<p>Gielladieđáhusas leat dievva buorit jurdagat, muhto SFS imašta manin dieđáhusa čállit leat nu gáržžet árvvoštallan sámegiela ovddideaddji ásahusaid doaimmaid. Láhka- ja konvenšuvnnaid čujuhusat sámegiela doarjaga buorrin leat viššalit namahuvvon, muhto mii ohcalat veaháš ieškritihka Sámedikki beales sámi giellaruđaid geavaheames, mii livččii buoret vuođuštus rievdadan-evttohusaide go nugo dál boahtá ovdan dieđáhusas.</p>
<p>SFS mielas ferte buorebut čilgejuvvot mii oaivvilduvvo resursaguovlluin, ja vuordit athe ođđaortnet ii mielddisbuvtte ahte resurssat váldojuvvojit doppe eret, muhto baicce geavahuvvojit seailluhit, ovddidit ja nannet sámegiela daid guovlluin.</p>
<p>Sámediggi hálida ieš eanet válddi ja ruhtadeami vai buorebut bastá mearridit boahtteáiggi sámi giellapolitihka ja -doaimmaid. Ulbmilin livččii juohkit dáid ruđaid sámi ásahusaide, almmá čielggatkeahttá maid ásahusaid Sámediggi atná sámi ásahussan. Lea go omd. Romssa universitehta giellaprográmmat uhcit doarjunveara go Sámi allaskuvlla doaimmat dušše dan dihtii go Romssa universitehta ii leat <span type="quote">"sámi"</span> ásahus?</p>
<p>Sámediggi dáhtošii ásahit sámi almmolaš lávdegotti man bargun livččii čielggadit lágaid, válddi, rámmaeavttuid ja ovddasvástádusjuogu sámegiela hárrái. Jurdda lea ahte lávdegoddi galggašii maiddá bearráigeahččat ahte suohkaniid ja fylkasuohkaniid golut guovttegielat bálvalusaide kártejuvvojit. Dieđáhusas daddjo ahte dán "lávdegottis ferte leat mandáhtta čielggadit ja ráhkadit evttohusaid mo rievdadit lágaid ja válddi das mii guoská sámegillii." Sámedikki mielas dat eaktuda ahte ieš galgá beassat hábmet lávdegotti mandáhta.</p>
<p>SFS lea guhkit áiggi cuiggodan Sámedikki giellapolitihka, ee. dan dihtii go searvvi mielas menddo stuorra oassi giellaruđas geavahuvvo almmá čielga eavttuid haga, eai ge suohkanat ja fylkasuohkanat leat geatnegahtton vuđolaččat rapporteret mo ja masa giellaruđat leat geavahuvvon. Jus dakkár lávdegoddi maid Sámediggi evttoha galggašii ásahuvvot, de gáibida SFS dasa viiddit sámi ovddastumi go dušše Sámedikkis nammaduvvon olbmuid. Mii anašeimmet omd. hui lunddolažžan ahte ámmátolbmuid searvi dego SFS ge ovddastuvvo dákkár lávdegottis, erenoamážit dan vuođul go SFS guhká lea fállan Sámediggái juogadit iežas searvvi lahtuid čehppodaga hábmedettiin boahtteáiggi sámi giellahálddašeami almmá gulakeahttá Sámedikkis maidige.</p>
<p>Sámediggedieđáhusas daddjo ahte "Sámediggi dárbbaša buriid ja aktiivvalaš ovttasbargoguimmiid sámegiela nannema ja ovddideami barggus dain iešguđetge giellaguovlluin”. Sámediggi dáhttu rievdadit dálá giellanjuolggadusaid ja hálddašanmodealla nu ahte dálá giellahálddašanguovllu gielddat šaddet giellaresursaguovlun. Eará gielddaide ii galgga seamma viiddis láhkamearrádus. Jurdda lea ahte ođđa ortnet galggašii nannet sámi giellageavaheaddjiid vuoigatvuođaid miehtá riikka. Dieđáhusas daddjo ahte: <span type="quote">“Okta váikkuhus das go sámelága giellanjuolggadusat rievdaduvvojit gustot miehtá riikka, lea ahte šaddá dárbu ráhkadit differensierejuvvon njuolggadusaid. Sámediggi oaidná ahte sáhttá šaddat hástaleaddjin muhtun suohkaniidda Norggas bálvalit iežas sámegielat álbmoga sámegillii. Danne lea dárbu ođđa hálddašanmodellii mii boahtá dálá sámegiela hálddašanguovllu sadjái.”</span></p>
<p>SFS doaivu juksat buori gulahallama Sámedikkiin dán áššis.</p>
<p>Čoahkkin loahpahuvvui dii. 16.50</p>
<p>Beavdegirjji čálli</p>
<p>Svein Nordsletta (sign)</p>
<p>Beavdegirjji dárkkisteaddjit</p>
<p xml:lang="nob">Harald O. Lindbach</p>
<p>Marit Murud (sign) (sign)</p>
</body></document>
