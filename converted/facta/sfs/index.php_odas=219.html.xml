<document xml:lang="sme" id="no_id"><header><title>
Servodaga ovddasvástádus sámi čálakultuvrra ovddideamis</title><genre code="facta"/><author><unknown/></author><year>2013</year><wordcount>291</wordcount><conversion_status type="standard"/><availability><license type="standard"/></availability><multilingual/><origFileName>http://samifaga.org/web/index.php?odas=219</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Sámi fágagirjjálaš čálliid- ja jorgaleaddjiidsearvi</p>
<p xml:lang="sma">Saemien faagalidteratuvran tjaelijijih jarkoestæjjajsiebre</p>
<p xml:lang="smj">Sáme fágagirjásj tjállij- ja jårggåliddijijsiebre</p>
<p xml:lang="smj">Miellahttun?</p>
<p>Oktavuođa dieđut</p>
<p>Luohttámušolbmot</p>
<p>Searvvi birra</p>
<p>Beavdegirjjit ja jahkedieđáhusat</p>
<p>Njuolggadusat</p>
<p>Stipeanddat</p>
<p>Sámis bláđit</p>
<p>Mátkečállosat</p>
<p>Artihkkalat</p>
<p>Govat</p>
<p>Ođasvuorká</p>
<p xml:lang="smj"><em type="bold">Miellahttun? </em></p>
<p>Kontunummirat Norgga- ja Suoma beali miellahtuide gosa sáhttá máksit miellahttoruđa</p>
<p>Oanehaččat SFS birra. DEADDIL DÁSA</p>
<p>Buot Sámis bláđit -&gt;</p>
<p xml:lang="fkv">Tweet</p>
<p>Servodaga ovddasvástádus sámi čálakultuvrra ovddideamis</p>
<p>Dál gieskat ilmmai Sámi fágagirjjálaš čálliid ja jorgaleaddjiid searvvi (SFS) čálakultuvrralaš áigečála <em type="italic">Sámis </em>vuosttas máttasámegiel nummir, stuorra illun min searvái ja lohkkiide! Almmuheaddji ČálliidLágádus lea bargan buori barggu háhkan dihte artihkkaliid. Miessemánus ilmmai ođđaseamos nummir mas artihkkalat lea davvisámegillii, ja lágádus galgá maiddái almmuhit sierra julevsámegiel nummira.  </p>
<p>Heive hui bures justa dán jagi ávvudit sámi čálakultuvrra ja sámegielaid, go 2013 han lea Norggas nationála giellajahki. Dan oktavuođas bohtet muhtin jurdagat sámi čálakultuvrra ovddideami hárrái. <em type="italic">Sámis </em>almmuhuvvui vuosttas geardde 2005 ja das leat populearadieđalaš artihkkalat, koseriijat, essayat, govvamuittut ja muitalusat. Juohke nummirii bidjá SFS ruđa searvvi foanddas bláđi almmuheapmái, ja bláđđi lea oppa áiggi leamaš nuvttá lokkiide. 2010 rájes lea Sámedikki bušeahtas biddjon sierra supmi áigečállaga almmuheapmái, muhto SFS várre ain ruđa foanddas, vai <em type="italic">Sámis </em>ilbmá guktii jahkái. SFS váldá dáinna lágiin čálakultuvrra ovddideami ja servodatlaš ovddasvástádusa!  </p>
<p>Ovdalis juovllaid bođii "Sámediggeráđi gielladieđáhus sámegiela hárrái”. Gielladieđáhusas lea Sámediggeráđđi namuhan iešguđet hástalusaid mat leat čadnon sámegielaid boahtteáigái, daid gaskkas čálakultuvrra ovddideapmi. ”. SFS jahkečoahkkin čálii ge miessemánus cealkámuša dieđáhussii. Dán oktavuođas áiggun fuomášuhttit erenoamážit čálakultuvrra ovddideami: <em type="italic">Sámis </em>artihkkaliin ávkkástallet sihke SFS miellahtut, ovttaskas olbmot, skuvllat ja buohkat geat beroštit sámegielas ja dáhttut buriid artihkkaliid lohkat, ja čállit, sámegillii. Dát lea konkrehta ja buorre buvtta mii govvida sámi dálá giella-ja servodatdili. Sámediggi sáhtášii áinnas ollásit gokčat <em type="italic">Sámis </em>áigečállaga goluid ja dan láhkai sámiid bajimus servodatinstitušuvdnan váldit servodatovddasvástádusa čálakultuvrra ovddideamis!  </p>
<p xml:lang="nno">Lill Tove Fredriksen</p>
<p>SFS ovdaolmmoš</p>
<p>Ođasmahttán 21.06.2013</p>
<p>Almmuhan: Čállingoddi</p>
</body></document>
