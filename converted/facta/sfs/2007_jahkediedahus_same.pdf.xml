<document xml:lang="sme" id="no_id"><header><title/><genre code="facta"/><author><unknown/></author><year>2007</year><wordcount>4600</wordcount><conversion_status type="standard"/><availability><license type="standard"/></availability><multilingual/><origFileName>http://www.samifaga.org/govat/doc/2007_jahkediedahus_same.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>1 <em type="bold">2007 jahkedie </em>đ <em type="bold">áhus 1. </em></p>
<p xml:lang="hbs"><em type="bold">LUOHTTÁMUŠOLBMOT </em></p>
<p><em type="bold">Stivra </em>Ovdaolmmoš: </p>
<p>Harald Gaski, Rautindveien 8, 9100 Kvaløysletta (Válljejuvvon 2006:s guovtte jahkái.)</p>
<p>Stivralahttu:</p>
<p>Lill Tove Fredriksen, Grøholtvn. 5, 9010 Tromsa (Válljejuvvon 2007:s guovtte jahkái.)</p>
<p>Stivralahttu:</p>
<p>Trond Are Anti, Buolbmát, 9845 Deatnu (Válljejuvvon 2006:s guovtte jahkái.)</p>
<p>Sadjásaččat:</p>
<p xml:lang="nno">Leif Eriksen, Nordre Ringvei 19, 9500 Alta</p>
<p>Laila Susanne Vars, Lauksletta 166, 9022 Tromsdalen (Válljejuvvon 2007:s guovtte jahkái.)</p>
<p>Seija Guttorm, Niitošjogaš 21, 9730 Kárášjohka</p>
<p xml:lang="smj">Fágajoavku</p>
<p xml:lang="nob">Harald Kåven, Högalidsgatan 23A, S-52050 Stenstorp</p>
<p>Ingrid Nordal, Fanasgieddi, 9845 Deatnu</p>
<p>Válgalávdegoddi Rávdná Turi Henriksen, Ávži, 9525 Guovdageaidnu (Válljejuvvon 2006:s guovtte jahkái.)</p>
<p>Ann Irene Buljo, Mierojávri, 9520 Guovadegeaidnu (Válljejuvvon 2006:s guovtte jahkái.)</p>
<p>Aimo Aikio, Kotiheikintie 2, FIN-99800 Avvil (Válljejuvvon 2006:s guovtte jahkái.)</p>
<p>Soabadallanlávdegoddi Stivra, dahje gean stivra nammada dárbbu mielde. </p>
<p>Fágagirjjálaš foandda stivra</p>
<p>Trond Are Anti sadjásaš: Lena Kappfjell</p>
<p>Ellen Marit Guttorm sadjásaš: Mihkku Solbakk</p>
<p>Torkel Rasmussen sadjásaš: Britt Rajala </p>
<p>Čállingoddi</p>
<p>John T. Solbakk</p>
<p>Čállingotti čujuhus: Fitnodatgeaidnu 13, 9730 Kárášjohka <em type="bold">2. </em></p>
<p xml:lang="fkv"><em type="bold">MIELLAHTUT JA ORGANISEREN 2.1. </em></p>
<p><em type="bold">Miellahtut </em>31.12.07 ledje SFS:as 76 miellahtu, okta dain gudnimiellahttu. 2007:s bohte searvái 5 ođđa miellahtu. Dasto leat 9 lahtu massán miellahttuvuođaset go eai leat máksán miellahttoruđa máŋga jahkái. <em type="bold">2.2. </em></p>
<p><em type="bold">SFS ja sámi gielat </em></p>
<p>Giellageavaheami dáfus lea davvisámegiella guovddážis searvvi doaimmain. Ii galggašii dat datte mearkkašit dan ahte searvi ii váldde vuhtii buot gielaid dárbbuid. Lea goittotge giellageavaheaddjiid hálddus atnit ávkki searvvis. <em type="bold">2.3. </em></p>
<p><em type="bold">Jahkásaš miellahttoruhta </em></p>
<p>Miellahttoruhta lea 500 kruvnnu, ja stivra oaivvilda dan ii dárbbaš loktet. <em type="bold">3. </em></p>
<p xml:lang="deu"><em type="bold">DOAIBMA 3.1 </em></p>
<p><em type="bold">Hálddahus </em></p>
<p>Stivrras lea hálddahusbálvalusaid soahpamuš John T. Solbakk:ain, gii dalle jođiha SFS:a čállingotti. Soahpamuša ekonomalaš eavttut leat nu mo jahkečoahkkin mearrida 2 bušeahttamearrádusain. Čállingottis lea maiddái rehketdoallo-ovdasvástádus. SFS dasto dovddasta válljejuvvon stivraovdaolbmui su kontordoalu ovddas buhtadusa. Hálddahusjođiheaddjis lea searvvi prokura. Rehketdoallodárkkisteaddjin autoriserejuvvon dárkkisteaddjifitnodat Sture Hansen, Harstad. Čállingoddi lea Kárášjoga guovddážis. <em type="bold">3.2 </em></p>
<p><em type="bold">Stivra ja ovddasteamit </em></p>
<p>Jahkečoahkkimiid gaskkas leat guokte virggálaš stivračoahkkima fievrriduvvon beavdegirjái. Stivrajođiheaddji/stivralahtut ja hálddahus gulahallet muđuid dávjá sihke telefovnna ja epoastta bokte. Nu mo ovddit jagiid, de leat searvvi njunuš luohttámušolbmot muđui dávjá mátkkošteamen fágaideaset doaimmaid oktavuođas, dahje eará ásahusaid ovddas. Dákkár oktavuođain loktejuvvojit áššit mat leat SFS:ii dehálaččat. Nu lea omd. ovdaolmmoš 2007:s ge atnán vuogasvuođa loktet ja digaštallat sihke norgalaš ja eará riikkaid fágaustibiiguin maiddái SFS:a áigumušaid. <em type="bold">3.3 </em></p>
<p><em type="bold">Sierranas áššit 3.3.1 Ekonomiija </em></p>
<p>Sámediggi juolludii 2007 doaibmajahkái NOK 123.000,- SFS:ii. Summi lei 4.000 eambbo go jagi ovdal. Eará olggobeale gálduin SFS ii oza doaibmadoarjaga. Reastta doaibmanruđa váldá searvi Fágagirjjálaš foanddas. <em type="bold">3.3.2 Fágaseminára ja jahke </em>č <em type="bold">oahkkin </em>2007 fágaseminára lei searvvi jahkečoahkkima oktavuođas Kárášjogas. SFS lei 2007:s doaibman juo 15 jagi. Seminárain searvi maiddái fuopmášahtii moadde eará ávvudanveara dáhpáhusa sámi giela ja girjjálašvuođa ovddideami doaimmain. 2007:s lei 40 jagi dassái go sámi guovllu skuvllain Norgga bealde álggahuvvui sámegiel’ álgooahpahus. Ellen Marit Guttorm lei 1967:s oahpaheaddjin Guovdageainnus. Son muittašii oahpaheaddji ja ohppiid dili dalle, ja čájehii maiddái makkár oahppaneavvut sis ledje. 2007:s lei 20 jagi dassái go beakkán nuoraidromána Kátja ilmmai. John T. Solbakk (girjji goasttideaddji) Harald Gaski (dalá girjjálašvuođaárvvoštalli) muittašeigga goasttideaddji vásáhusaid ja lohkkiid reakšuvnnaid. </p>
<p>Sámi mediaid giella lei sierra fáddán. Else Turi ja Per Jernsletten ságastalaiga sámi áviissaid ja Sámi Radio giellageavaheami birra. <em type="bold">3.3.3 Ruoktosiidu www.samifaga.org </em></p>
<p>SFS ruoktosiidu doaibmá návccaid mielde mat dása leat várrejuvvon. Dat mearkkaša ee. dan ahte www-siiddu sisdoalu dađistaga ođasmahttin vuosttamužžan lea leamaš dat ahte bidjat SFS cealkámušaid, mearrádusaid ja stivrra ja jahkečoahkkima beavdegirjjiid dohko. Maiddái Sámis – sámi čálakultuvrralaš áigečála fuopmášahtto www-siiddu bokte. <em type="bold">3.3.4 Oahppogirje </em>č <em type="bold">álliid bálká </em></p>
<p>Sámedikkiid ja organisašuvnnaid sohppojuvvon čállibálká lea doaibman bures, maiddái nu ahte Sámediggi automáhtalaččat lea dan indekserguleren. 2007:s lei čállibálká A4 siiddu ovddas NOK 1359,-. Sierranas sivaid geažil, vuosttamužžan go ain váilot olu oahppaneavvut, de lea Sámediggi iežas mearrádusain 2008 bušeahttajahkái lokten čállibálkká 2.500,- kruvdnui. <em type="bold">3.3.5 Sámis – sámi álakultuvrralaš áigeála </em></p>
<p>Prošeavtta 4 geahččalannummir ilmmai juovllaide 2007. 2007 jahkečoahkkin mearridii almmuhit vel ovtta nummira, ja jahkečoahkkin várrii dasa NOK 150.000,- Fágagirjjálaš foandda ruđain. 3 <em type="bold">3.3.6 Fágagirjjiide oastinortnet </em></p>
<p>Ášši ii leat olus ovdánan maŋemuš moadde jagi. Sámediggi Norggas lea 2002:s váldán vuhtii dan ahte boahtteáiggi oastinortnet galgá fátmmastit maiddái fágagirjjálašvuođa. SFS lea ovddidan dan oainnu ahte oastinortnet ii ollašuva jos Sámediggi Norggas ii válddeš badjelasas ruhtadeami ovddasvástádusa. dađe mielde go SFS diehtá, de lea oastinortnega ášši sirdojuvvon Sámi parlamentáralaš ráđđái. <em type="bold">3.3.7 </em></p>
<p><em type="bold">Sámediggi lei vajáldahttán dokumentára- ja fágagirjjálašvuo </em>đ <em type="bold">a </em></p>
<p>Viimmat mearridii Sámediggi Norggas 2008 bušeahttamearrádusain vuoruhit maiddái dokumentára- ja fágagirjjálašvuođa. Dađibahábut ii leat gal várrejuvvon ruhta girjjálašvuhtii lassánan doarvái. 2008 dattege šaddá dillii vehá buoret go Sámediggi lea mearridan geavahišgoahtit Sámefoandda ruđaid, mat galget giela ja kultuvrra ovddideapmái. SFS barggai máŋga jagi dainna ahte fuopmášahttit sámi eiseválddiide mo almmolašvuođa ruđahisvuohta lea čuohcan sámi girjjiid almmuheapmái. Dás lea leamaš erenoamáš bahá váikkuhus sámi fága- ja dokumentára girjjiid almmuheapmái, mat juo eai leat leamaš vuoruhuvvon. <em type="bold">3.3.8 Girjeriemut </em>2006 čakčat ásahuvvui vuođđudus Girjeriemut man ulbmilin lei oažžut áigái bistevaš sámi girjeriemuid. Ásaheapmi lei nubbi lávki dán doaimma várás. Jagi ovdal lágidedje girjjálašvuođa organisašuvnnat ovttas Sámiráđiin vuosttas sámi girjeriemuid. Konklušuvdnan maŋŋá riemuid lei dat ahte berre ásahit sierra organisašuvnna mii váldá badjelasas lágidit dákkár girjjálašvuođa dáhpáhusa Sámis, goit vuos juohke nuppi jagi. Ođđa vuođđudusa ásaheaddjit ledje SÁLAS, SFS, SGS ja Sámiráđđi. Ovttas dát bidje NOK 123.000 vuođđudanruđa. SÁLAS ja SFS 50.000,- goabbáge. Stivrajođiheaddjin válljejuvvui SFS:a čállingottejođiheaddji John T. Solbakk, SFS, stivralahtut Brita Kåven, SÁLAS, nubbinjođiheaddji, Inga Ravna Eira, SGS ja Eva Aira, Sámiráđđi. Sierranas sivaid geažil mearridii vuođđudusa jahkečoahkkin luohpat vuođđudusa. Dat mielddisbuktá de ahte boahtteáiggi girjeriemuid lágideapmi lea vuos bisánan. <em type="bold">4. SÁMI BUHTADUSRU </em>Đ <em type="bold">AID SOABADALLAMAT 4.1. </em></p>
<p><em type="bold">Kopibuhtadus ja </em>č <em type="bold">álliservviid gaskavuohta </em></p>
<p>SFS ja SGS čovde 2001 soabadallamiin servviid kopibuhtadusa máŋgga jagáš soahpameahttunvuođa. Soahpamuš lea doaibman, ja čállisearvvit dorvvastit juohkinčoavdagii maid Kopinor jahkásaččat ráhkada Sámikopiijii. Vuođđun dasa lea juohkinčoavdda maid Norggas geavahit. Seammá prinsihpa lea buot Sámikopiija miellahtosearvvit dohkkehan. <em type="bold">4.2. </em></p>
<p><em type="bold">Sámikopiija loahpalaš 2007 juogadeapmi </em></p>
<p>SFS gáibádus lei nu mo ovdal lea leamaš, ahte sámi vuoigŋaduoji vuoigatvuođasearvvit čuvvot Kopinor dáža statistihkalaš juogadančoavdaga.</p>
<p>Čuovvovaš lea Sámikopiija stivrra maŋemuš golbma jagi juogadeami loahpalaš mearrádusat, maŋŋá go searvvit leat čađahan soabadallamiid. 2007:s bođii servviide 2006 ovddas buhtadusruhta: <em type="bold">Searvi 2005 2006 2007 </em>% kr % kr % kr </p>
<p>SFS 26,850 267 084 28,900 310 369 29,31 241 772</p>
<p>SJS 11,120 110 613 7,930 85 164 9,74 80 343</p>
<p>SGS 4.350 43 271 5,070 54 499 4,74 39 100</p>
<p xml:lang="fin">SKS 4,538 45 141 4,420 47 468 4,47 36 872 4</p>
<p>SDS 8,220 81 766 9,720 104 387 8,79 72 507</p>
<p xml:lang="nno">STS 2,000 19 895 0 0 0 0</p>
<p>SÁLAS 42,922 426 956 43,960 472 104 42,95 354 286</p>
<p>Buohkanassii 100 994 726 100 1 073 941 100 824 880 <em type="bold">4.3. </em></p>
<p xml:lang="smj"><em type="bold">Girjerájusbuhtadus </em></p>
<p>Čálliidsearvvit eai leat ovddidan eará juogadeami eavttuid go mat leat doaibman 2001 rájes.</p>
<p>SFS ja SGS soahpamuš lea dat ahte buhtadusas galgá 60% SGS:ii ja 40% SFS Fágagirjjálaš fondii. Fágagirjjálaš fondii sirddii Kulturdepartemeanta 2007:s NOK 278.885,-. Sullii 8.000 eambbo go jagi ovdal. Loahppasummis lei SJS 15% oassi 41.833,-. Nu lei SFS 2007 girjerájusbuhtadus NOK 237.052,-. Sámi organisašuvnnat ožžot 1% buhtadusas maid Norgga Kulturdepartemeanta jahkásaččat bidjá soahpamuša vuođul vuoigatvuođaoamasteaddji servviide Norggas. Sámi buhtadus lei NOK 697.212,- mii lei 21.940,- eambbo go jagi ovdal.</p>
<p><em type="bold">Kárášjohka/Tromsa 31.12. 2007/28.03. 2008 </em></p>
<p><em type="bold">SFS stivra </em></p>
<p>Harald Gaski (sign)</p>
<p xml:lang="nno">Lill Tove Fredriksen (sign)</p>
<p>Seija Guttorm (sign)</p>
<p>Trond Are Anti ovddas</p>
<p>John T. Solbakk čállingottejođiheaddji 5 <em type="bold">5. </em></p>
<p xml:lang="deu"><em type="bold">FÁGAGIRJJÁLAŠ FOANDA 5.1. </em></p>
<p><em type="bold">Foandda stivra </em></p>
<p>Foandda stivrras leat leamaš Trond Are Anti, jođiheaddji, Ellen Marit Guttorm, ja Torkel Rasmussen. 2007 stipeandaohcamiid ii leat jođiheaddji Trond Are Anti leamaš mielde meannudeamen. <em type="bold">5.22007 stipeanddat </em></p>
<p>Stivra lea maŋidan loahpalaš stipeandajuohkima 2008 jahkái. Ruhta vurkejuvvon, maid sáhttá geavahit stipeanddaide lea NOK 160.000,-.</p>
<p><em type="bold">Kárášjohka/Tromsa 31.12. 2007/28.03. 2008 </em></p>
<p><em type="bold">Fágagirjjálaš foandda stivra </em></p>
<p>Lena Kappfjell (sign)</p>
<p>Ellen Marit Guttorm (sign)</p>
<p>Torkel Rasmussen (sign)</p>
<p>Trond Are Anti sadjásaš</p>
<p>John T. Solbakk čállingottejođiheaddji 6 <em type="bold">2007 rehketdoallu </em></p>
<p xml:lang="nob">Regnskap 2007 </p>
<p xml:lang="deu"><em type="bold">BOA </em>Đ <em type="bold">USREHKETDOALLU / RESULTATREGNSKAP </em></p>
<p>Rehketdoallu/ Rehkedoallu/ Bušeahtta/</p>
<p xml:lang="nob">Regnskap</p>
<p xml:lang="nob">Regnskap</p>
<p xml:lang="nob">Budsjett2007 2006 2007 </p>
<p xml:lang="deu"><em type="bold">SISABOAÐUT / INNTEKTER </em></p>
<p>Miellahttoruhta / Medlemskontigent 32 500 36 000 36 000</p>
<p xml:lang="nob">Foanddas / Overført fra Fondet 229 000 290 000 229 000</p>
<p>Sámedikki doaibmadoarjja / Driftsstøtte 123 000 119 000 123 000</p>
<p xml:lang="est">Iešmáksu / Egenandel 0 8 000 0</p>
<p xml:lang="nno">Reantosisaboađut / Renteinntekter 1 053 749 0</p>
<p>Sámis almmuhusat /Prosjekt annonser 6 000 33 000 -</p>
<p>Sámis sisaboađut / Sámis inntekter 150 000 220 000 150 000</p>
<p xml:lang="deu"><em type="bold">BUOHKANASSII SISA / SUM INNTEKTER 541 553 706 749 538 000 </em></p>
<p xml:lang="deu"><em type="bold">GOLUT / UTGIFTER </em></p>
<p xml:lang="nno">Bálká / Honorar adm., styret etc 142 090 135 630 140 000</p>
<p>Diehtojuohkin matr/ Info matr. 41 037 4 475 0</p>
<p>Bargoaddi divat / Arbeidsgiveravgift 0 179 0</p>
<p xml:lang="nob">Rehketdoallu, dárkkist. / Regnsk. og rev. 27 656 12 986 22 000</p>
<p>Hálddahus golut / Adm. utgifter 85 785 85 785 85 000 www.samifaga.org 26 547 26 547 20 000</p>
<p xml:lang="nno">Mátkkit / Reiser 30 925 25 666 25 000</p>
<p xml:lang="nob">Mátkkedoarjja /Reisetilsk. medl. 0 0 10 000</p>
<p>Jahkečoahkkin/seminára /Årsmøte/seminar 96 081 179 610 85 000</p>
<p xml:lang="isl">Báŋkodivat / Bankgebyrer 570 907 1 000</p>
<p>Sámis áigečála / Sámis tidsskrift 139 556 170 067 150 000</p>
<p xml:lang="deu"><em type="bold">BUOHKANASSII GOLUT / SUM UTGIFTER 590 247 641 852 538 000 </em></p>
<p xml:lang="nno"><em type="bold">Oassi iežametru </em>đ <em type="bold">as / Del av fri egenkapital </em></p>
<p><em type="bold">Netto doaibmagolut / Netto driftsutgifter </em></p>
<p xml:lang="eng"><em type="bold">JAGI BOA </em>Đ <em type="bold">US / ÅRETS RESULTAT -48 694 64 897 0 </em>7 </p>
<p xml:lang="vep"><em type="bold">BALANSE 2007 2006 </em></p>
<p xml:lang="vep"><em type="bold">AKTIVA </em></p>
<p xml:lang="nob">Bank 51 196 121 197</p>
<p xml:lang="deu">Kunder 60 348 12 000</p>
<p xml:lang="vep"><em type="bold">SUM AKTIVA </em>111 544 133 197 </p>
<p xml:lang="vep"><em type="bold">PASSIVA </em></p>
<p xml:lang="nno">Leverandørgjeld - 44 816 - 12 550</p>
<p xml:lang="dan">Mellomregning SFS Fond 1 883 -2 992</p>
<p xml:lang="fao">Skyldig arbeidsgiveravgift 0 -179</p>
<p xml:lang="nob">Skyldig Skattetrekk -5 000 -10 481</p>
<p xml:lang="deu"><em type="bold">SUM GJELD </em>-53 243 -26 202 </p>
<p xml:lang="vep"><em type="bold">EGENKAPITAL </em></p>
<p xml:lang="est">Egenkapital 01.01 -106 995 -42 098</p>
<p xml:lang="nno">Årets Resultat 48 694 -64 897</p>
<p xml:lang="vep"><em type="bold">SUM EGENKAPITAL </em>- 58 301 -39 899 </p>
<p xml:lang="vep"><em type="bold">SUM PASSIVA </em>-111 544 -133 197 </p>
<p><em type="bold">Kárášjohka 31.12.2007/28.03.2009 </em></p>
<p><em type="bold">SFS stivra </em></p>
<p>Harald Gaski (sign) Lill Tove Fredriksen (sign) Trond Are Anti/Seija Guttorm (sign) </p>
<p>John T. Solbakk</p>
<p>Hálddahusjođiheaddji 8 <em type="bold">2007 rehketdoallu </em></p>
<p><em type="bold">Fágagirjjálaš foanda </em></p>
<p xml:lang="dan">Regnskap 2007 - Faglitterær fond</p>
<p xml:lang="deu"><em type="bold">BOA </em>Đ <em type="bold">USRAPORTA / RESULTATRAPPORT </em>2007 2006 </p>
<p xml:lang="nno"><em type="bold">SISABOA </em>Đ <em type="bold">UT / INNTEKTER </em></p>
<p xml:lang="est">Kopibuhtadus / Kopivederlag -288 657 -310 369</p>
<p xml:lang="smj">Girjerájusbuhtadus / Bibliotekvederlag -241 772 -278 885</p>
<p xml:lang="nno">Reantosisaboaπut / Renteinntekter -6 861 -4 114</p>
<p xml:lang="deu"><em type="bold">BUOHKANASSII SISA / SUM INNTEKTER </em>-537 290 -593 368 </p>
<p xml:lang="deu"><em type="bold">GOLUT / UTGIFTER </em></p>
<p xml:lang="nno">Sirdán doibmii / Overført til drift 229 000 290 000</p>
<p>Máksán stipeanddaid / Stipend 240 000 0</p>
<p>Girjerájusbuhtadus SJS:ii / Bibliotekvederlag SJS 43 298 41 833</p>
<p>Čoahkkingolut / Møtekostnader 0 0</p>
<p>Dárkkisteaddji / Revisor 4 875 0</p>
<p>Almmuhusat / Annonser 6 755</p>
<p>Sámis / Sámis 150 000 170 000</p>
<p xml:lang="isl">Báŋkodivat / Bankgebyrer 18 10</p>
<p xml:lang="deu">BUOHKANASSII GOLUT / SUM UTGIFTER 667 191 508 598</p>
<p xml:lang="est">JAHKEBOAĐUS / ÅRSRESULTAT 129 901 -84 769 9</p>
<p xml:lang="vep"><em type="bold">BALANSE </em>2007 2006 </p>
<p xml:lang="vep"><em type="bold">AKTIVA </em></p>
<p xml:lang="nob">Bank 7593.66.08922 181 424 313 152</p>
<p xml:lang="nob">Fordring stipend 240 000</p>
<p xml:lang="nob">Andre aksjer 50 000</p>
<p xml:lang="nno">Tilgode SFS drift 2 992</p>
<p xml:lang="vep"><em type="bold">SUM AKTIVA </em>231 424 556 144 </p>
<p xml:lang="vep"><em type="bold">PASSIVA </em></p>
<p xml:lang="nno">Gjeld til SJS - 43 298 0</p>
<p>Mellomregn SFS - 1 883</p>
<p xml:lang="nob">Påløpt Stipend - 27 000 -27 000</p>
<p xml:lang="est">Egenkapital 01.01 - 289 144 -68 577</p>
<p xml:lang="ron">Årsresultat 129 901 -176 318</p>
<p xml:lang="vep">SUM PASSIVA -231 424 -271 895</p>
<p><em type="bold">Kárášjohka 31.12. 2007/28.03.08 </em></p>
<p xml:lang="nob"><em type="bold">Styret for Faglitterær fond </em></p>
<p xml:lang="nno">Lene Kappfjell (sign) </p>
<p xml:lang="nno">Ellen Marit Guttorm (sign.) Torkel Rasmussen (sign.) vara for Trond Are Anti</p>
<p>John T. Solbakk Čálli/hálddahusjođiheaddji10 11 <em type="bold">2008 bušeahtta - doaibma </em></p>
<p xml:lang="nob">Budsjett 2008 - drift</p>
<p>Rehketdoallu/ Rehkedoallu/ <em type="bold">Bušeahtta/ </em></p>
<p xml:lang="nob">Regnskap</p>
<p xml:lang="nob">Regnskap</p>
<p xml:lang="nob"><em type="bold">Budsjett </em>2007 2006 <em type="bold">2008 </em></p>
<p><em type="bold">SISABOAÐUT / INNTEKTER </em>1. Miellahttoruhta / Medlemskontigent 32 500 36 000 36 000 2. Foanddas / Overført fra Fondet 229 000 290 000 197 000 3. Sámedikki doaibmadoarjja / Driftsstøtte 123 000 119 000 138 000 4. Iešmáksu / Egenandel 0 8 000 0 5. Reantosisaboađut / Renteinntekter 1 053 749 0 6. Sámis almmuhusat /Sámis annonser 6 000 33 000 18 000 7. Sámis sisaboađut /Sámis inntekter 150 000 220 000 150 000 </p>
<p xml:lang="deu"><em type="bold">BUOHKANASSII SISA / SUM INNTEKTER 541 553 706 749 539 000 </em></p>
<p><em type="bold">GOLUT / UTGIFTER </em>8. Bálká / Honorar adm., styret etc 142 090 135 630 140 000 9. Diehtojuohkin matr/ Info matr. 41 037 4 475 0 10. Bargoaddi divat / Arbeidsgiveravgift 0 179 0 11. Rehketdoallu, dárkkist. / Regnsk. og rev. 27 656 12 986 27 000 12. Hálddahus golut / Adm. utgifter 85 785 85 785 63 000 13. www.samifaga.org 26 547 26 547 25 000 14. Mátkkit / Reiser 30 925 25 666 30 000 15. Mátkkedoarjja miel./Reisetilsk. medl. 0 0 10 000 16. Jahkečoahkkin, seminára /Årsmøte og sem. 96 081 179 610 75 000 17. Báŋkodivat / Bankgebyrer 570 907 1 000 18. Sámis áigečála / Sámis tidsskrift 139 556 170 067 168 000 </p>
<p xml:lang="deu"><em type="bold">BUOHKANASSII GOLUT / SUM UTGIFTER 590 247 641 852 539 000 </em></p>
<p xml:lang="nno"><em type="bold">Oassi iežametru </em>đ <em type="bold">as / Del av fri egenkapital 0 </em></p>
<p><em type="bold">Netto doaibmagolut / Netto driftsutgifter 371 000 </em></p>
<p><em type="bold">JAGI BOA </em>Đ <em type="bold">US / ÅRETS RESULTAT -48 694 64 897 0 </em>12 <em type="bold">2008 bušehttii </em>č <em type="bold">ilgehus 2-3 </em></p>
<p><em type="bold">Sisaboa </em>đ <em type="bold">ut </em>2008 vuordit sullii 790.000 buhtadussisaboađuid, das NOK 306.000 kopibuhtadus, 267.000 girjerájusbuhtadus, ja NOK 170.000 mii lea SFS oassi vurkejuvvon eksamenbuhtadusain maid Sámikopiija juohká organisašuvnnaide 2008:s. Dasto lea Sámedikki doaibmadoarjja NOK 138.000,-, Searvvi doaimmaide várre SFS jahkečoahkkin Fágagirjjálaš foanddas vissis mađe doaibmanruđa. <em type="bold">8. </em></p>
<p><em type="bold">Bargit - buhtadusat/bálkkát </em></p>
<p>SFS:as eai leat fásta bargit maid ovddas dárbbaša váldit bargoaddiovddasvástádusa. Baicce oastá čállingottebálvalusaid oktasaš čállingottis mii bálvala sihke SFS, Sámikopiija ja vuođđudusa ČálliidLágádus. Dasto barget válljejuvvon luohttámušolbmot fágalaš doaimmaid. 2007 2008</p>
<p>Ovdaolbmobuhtadus 35 000 35 000</p>
<p>Eará luohttámušolbmuid buhtadusat 15 000 15 000</p>
<p>Hálddahusjođiheapmi 70 000 70 000 120 000 120 000</p>
<p xml:lang="smn">MVA 25% summii 70.000,- 17 500 17 500</p>
<p>Buohkanassii 137 500 137 500 <em type="bold">12. </em></p>
<p><em type="bold">Hálddahusgolut - </em>č <em type="bold">állingoddi ja ovdaolbmo kontordoallu </em>2007 2008 </p>
<p>Viessoláigu 32 000 32 000</p>
<p xml:lang="fin">Čállingotti kontordoallu* 33 000 15 000*</p>
<p>Ovdaolbmo kontordoallu 12 000 12 000 77 000 64 000</p>
<p xml:lang="est">MVA 25% sumiide 33 000,-/15.000,- 8 250 3 750</p>
<p>Buohkanassii 88 250 62 750 *2007:s leat oastán vehá stuorát meari kontordoallodárbašiid. Nu mii fas geahpedat dáid goluid guokte jagi ovddosguvlui. 2008 bušehttii dahká dát 22.500. ***13 <em type="bold">2008 doaibmaplána </em>2008 doaibmaplána mearrida 2008 jahkečoahkkin miessemánu 30. b. 2008. Eanaš áššit leat dakkárat maiguin searvi bargá oppa áiggi. <em type="bold">1. </em></p>
<p><em type="bold">SFS miehtá Sámi searvin. </em></p>
<p>Dađistaga viidána searvi miehtá sámi searvin miellahttolassáneami bokte. Ain bohtet suomabeali fágagirjjálaš čállit miellahttun. Ruoŧa beali fágagirjjálaš čállit leat bázahallan organiserema ektui, go doppe eai leat SFS:as miellahtut, vaikke leat ge hástalan searvat. Gielalaččat lea doaimmain vuosttamužžan leamaš davvisámegiella guovddážis. Searvi dattege muittuha jahkásaččat dan ahte searvi lea fálaldahkan buot sámegielat fágagirjjálaš čálliide. Nu lea ge fágagirjjálaš čálliid iežaset hálddus ávkkuhit SFS:a buoremusat. <em type="bold">2. www.samifaga.org </em></p>
<p>SFS oastá dihtorteknologaš veahki dikšut ruoktosiiddu. Ruoktosiidu galggašii doaibmagoahtit miellahtuid ektui maiddái dieđihangaskaoapmin, go eat almmut šat FÁGAČÁLLI. Dasa lassin doaivut sáhttit plánejuvvon áigečállaga geavahit dieđiheaddjin miellahtuide, jos ekonomalaš eavttuid dáfus lea vejolaš dainna joatkit. <em type="bold">3. </em></p>
<p><em type="bold">Fágagirjjiide oastinortnet </em></p>
<p>SFS lea áigá ášši ovddidan cealkámušain Sámediggái. Sámediggi lea váldán vuhtii ahte boahtteáiggi oastinortnet galgá fátmmastit maiddái fágagirjjálašvuođa. Sámiráđi Davviriikkalaš sámi girjjálašvuođa oastinortnet lea áigá loahpahuvvon. Dat lei ge dušše fikšuvdnagirjjálašvuođa várás. SFS lea ovddidan dan oainnu ahte oastinortnet ii ollašuva jos Sámediggi Norggas ii válddeš badjelasas ruhtadeami ovddasvástádusa. Muittuhat maiddái mo Norggas leat Kulturdepartemeanttas dađis lasihan doarjaga oastit fágagirjjálašvuođa Norgga girjerádjosiidda. Dáža ortnet gusto gal maiddái sámi guovllu girjerádjosiidda, muhto lea dárogielat girjjiid várás. Girjjálašvuođa oastinortnega ášši lea dál Sámi parlamentáralaš ráđi hálddus. Dán sámedikkiid oktasaš ásahusas ii leat alddes makkárge ruđalaš váldi. Jos ášši galggaš ovdánit, de berrejit čálliid organisašuvnnaid ovttas lágádusaid SÁLASiin duvdigoahtit ášši. Lea dehálaš fuopmášahttit dan ahte ekonomalaččat dákkár ortnet vuosttamužžan lea ávkin girjelágádusaide. Sii han nu jođihivčče eambbo girjjiid. Ovddeš oastinortnegis ii goaikkihan makkárge buhtadus dahje royalty čálliide. Dán galgá maiddái atnit muittus jos lihkostuvvat dainna ahte oažžut ortnega fas johtui. <em type="bold">4. </em></p>
<p><em type="bold">Girjerájus- ja kopibuhtadus </em></p>
<p>Norgga beali girjerájusbuhtadusa sohppon áigodat lei 2004-07. Čállisearvvit SGS ja SFS <span type="quote">”oamastit”</span> 85% olles buhtadusas. Searvvit eai leat ovddidan eará juogadančoavdaga boahtte áigodaga buhtadusa juohkimii. Lea dušše Sámikopiija soahpamuš Norgga Kopinorain mii dohkálaččat gáhtte ja buhtada sámi vuoigŋaduoji kopierema Sámis. Ruoŧa Bonus Presskopia ja Suoma Kopiosto eai leat eai ge áiggo čuovvolit Sámikopiija dáhtu, mii lei ahte Sámikopiija galgá hálddašit Ruoŧa ja Suoma sámi buhtadusruđa. SFS sáhttá dál dušše ávžžuhit Suoma ja Ruoŧa beali fágagirjjálaš čálliid ohcat stipeanddaid Suoma ja Ruoŧa fágagirjjálaš foanddain. <em type="bold">5. </em></p>
<p><em type="bold">Uhcán fágagirjjit sámegillii </em></p>
<p>SFS lea guhká fuopmášahttán dan ahte otná sámi girjjálašvuođas leat áibba unnán fágateavsttat sámegillii, earret fal oahppogirjjit. Searvi ávžžuha ain dán oktavuođas omd. 14</p>
<p>Fágagirjjálaš foandda vuoruhit prošeavttaid mat sáhttet leat mielde lasiheamen sámi fágaprosa olggosaddimiid. Muđuid berre searvi ohcat eará vugiid ge mo movttiidahtášii addit olggos eambbo sámi fágateavsttaid. Dán oktavuođas galgá dieđusge maiddái ohcalit lágádusaid áigumušaid. Dasto lea viimmat Sámediggi Norggas fas várregoahtán ruđa sámegielat fágagirjjálašvuođa almmuhemiide, go 2008 bušeahttamearrádusain lea fágagirjjálašvuohta (dokumentáragirjjit) biddjon vuoruhanlistui. Dát doaivumis mearkkaša dan, ahte Sámedikki geavatlaš juolludanpolitihkka maiddái šaddá nu ahte dákkár almmuhemiin dás duohko dasto lea seamma árvu go čáppagirjjálašvuođa girjjiin. <em type="bold">6. </em></p>
<p><em type="bold">Sámi girjeriemut </em></p>
<p>Čakčamánu 2.b - 4.b. 2005 ledje vuosttas sámi girjeriemut Kárášjogas. SFS, SGS, SÁLAS ja</p>
<p>Sámiráđi oktasaš bargojoavku lei lágideaddjin. Loahpparaporttas ávžžuhii bargojoavku lágideaddji servviid árvvoštallat boahtteáiggi riemuid eavttuid, ja evttohii ahte ásahuvvo sierra vuođđudus mii galgá leat lágideaddjin. Searvvit, ee. SFS, leat čakčat 2006 ásahan vuođđudusa dán várás. Dasa bijai SFS NOK 50.000,-. Sierranas sivaid geažil mearridii vuođđudusa jahkečoahkkin luohpat vuođđudusa. Dat mielddisbuktá de ahte boahtteáiggi girjeriemuid lágideapmi lea vuos bisánan. SFS gal oaivvilda dákkár doallu livččii dehálaš sámi čálakultuvrra ovddideapmái, ja ávžžuha sámi girjelágádusaid ja SÁLASa joatkit girjeriemuiguin. <em type="bold">7. </em></p>
<p><em type="bold">Fágagirjjálaš gudnistipeanda </em></p>
<p>SFS stivra evttoha rievdadit gudnistipeandda juohkinnjuolggadusa. Čuovvovaš lea stivrra ođđa evttohus, mii ovddiduvvo 2008 jahkečoahkkimii: B. Gudnistipeanda Gudnistipeandda sáhttá juohkit foanddastivrra iežas ákkastallama vuođul, ja das árvvoštallojuvvo kandidáhta buvttadeapmi dahje bargu searvvi buorrin. Erohus dábálaš juolludemiid ektui lea ahte prošeakta ii dárbbaš leat njulgestaga čadnon čállosa dahje sámegielat čállosa buvttadeapmái, muhto juogalágan doibmii mii lea mielde ovddideamen dieđuid ja beroštumiid sápmelaččaid, sámi kultuvrra ja/dahje SFS birra. Fágagirjjálaš foandda stivra sáhttá dan juohkit olbmui gii ánssáša erenoamáš fuomášumi dahje gudnejahttima searvvi bealis. Stipeandda sturrodat lea NOK 20 000,-. Fágagirjjálaš foandda stivra lea áibbas friija ja oktomearrideaddji juolludeamis. <em type="bold">8. </em></p>
<p><em type="bold">Fágagirjjálaš bálkkašupmi </em></p>
<p>SFS bargá ain dainna ahte ásahit bistevaš fágagirjjálaš bálkkašumi. Dan galggašii dahkat ovttas eará ásahusaiguin. Bálkkašupmi galggašii geigejuvvot juohke nuppi jagi. SFS árvvoštallá bidjat dasa NOK 25.000,-, ja áiggošii hástit SÁLASa, ja goit guokte stuorimus sámi girjelágádusa bidjat seamma summi. Bálkkašumi sturrodat livččii dalle NOK 100.000,-. <em type="bold">9. </em></p>
<p><em type="bold">- Sámi </em>č <em type="bold">álakultuvrralaš áige </em>č <em type="bold">ála </em></p>
<p>SFS lei fállan sámi lágádusaide Sámis ágečállaga. ČálliidLágádus vuođđudus lea dohkkehan váldit olggosaddi ovddasvástádusa. Dat mielddisbuktá ahte lágideaddji galgá háhkat áigečállagii dárbbašlaš bistevaš ruhtadeami, ja bidjat dasa doaimmaheaddji jos bistevaš ruhtadeapmi ollašuvvá. SFS eaktuda ahte SFSa golut juohke nummirii eai galggašii leat olu eambbo go NOK 25.000,-, man ovddas SFS galgá juohke nummirii oažžut saji searvvi dieđuide. Bistevaš ruhtadeapmi ii leat vel ollašuvvan, muhto ruhtademiin lea ČálliidLágádus vuođđudus bargamin. Stivra evttoha ahte 2008 jahkečoahkkin várre ruđa ovtta nummirii. *** 15</p>
<p><em type="bold">Sámi fágagirjjálaš </em>č <em type="bold">álliid- ja jorgaleaddjiidsearvvi njuolggadusat </em>(Dohkkehuvvon 10.10.92, rievdaduvvon 12.12.93) <em type="bold">§ 1 </em></p>
<p><em type="bold">Namma, ulbmil ja doaimmat </em>1.1 </p>
<p>Searvi lea fágalaš girječálliide ja jorgeleaddjiidde fágasearvin. Searvvi namma lea <em type="bold">Sámi fágagirjjálaš </em>č <em type="bold">álliid- ja jorgaleaddjiidsearvi. </em>1.2 </p>
<p>Searvi galgá * bealuštit miellahtuidis bargodili ekonomálaččat ja fágalaččat, ja dasto maiddái kultuvrralaččat ja sosiálalaččat. * fuolahit ja gozihit buori fágalaš čállima, jorgaleami ja dulkoma. * ovddidit sámegiela atnima almmolaš ja eará oktavuođain. * bisuhit ovttamielalašvuođa miellahtuid gaskkas. * šiehtadallat lágádusaiguin, eiseválddiiguin ja eará geavaheaddjiiguin fágagirjjiid olggosaddima ja geavaheami eavttuid, buhtadusaid eavttuid jna. 1.3</p>
<p>Searvvi doibmii gullá maiddái šiehtadallat miellahtuidis ovddas ja dahkat soahpamušaid almmolaš ja priváhta ásahusaiguin mat gusket kopierema dohkkeheapmái ja eavttuide, dahje miellahtuid dujiid eará geavahemiide, omd. radios ja televišuvnnas. Šiehtadallan vuoigatvuođa ja vuoigatvuođa dahkat soahpamušaid sáhttá searvi addit vuoigatvuođaoamasteaddjiid ovttastuvvon ásahussii, man doaimmat leat seammaláganat. <em type="bold">§ 2 </em></p>
<p xml:lang="smj"><em type="bold">Miellahttuvuohta </em>2.1 </p>
<p>Miellahttun dohkkehuvvojit sii geat leat čállán fágagirjji(id)/oahppogirjji(id) dahje jorgalan girjjiid/fágateavsttaid/artihkkaliid sámegillii unnimusat 50 siiddu. Son gii ohcá miellahttun searvái galgá duođaštit searvái ahte deavdá namahuvvon gáibádusa. 2.2</p>
<p>Stivra dohkkeha miellahttun njuolggadusaid mielde. Jahkečoahkkin nammada fágajoavkku/guoddalanlávdegotti mii meannuda váidalusaid. 2.3 </p>
<p>Jahkečoahkkin mearrida jahkásaš miellahtumávssu. Miellahttu gii maŋemuš guokte jagi ii leat máksán miellahturuđa, sihkkojuvvo miellahtulisttas. Dat ii beasa miellahttun ovdal lea máksán miellahtovealggi. <em type="bold">§ 3 </em></p>
<p><em type="bold">Stivrejupmi ja hálddašeapmi </em>3.1 3 stivralahtu ja 3 sadjásačča (nr. ráiddus) jođihit searvvi njuolggadusaid mielde. Stivra organisere searvvi kantuvrra ja ráhkada bargonjuolggadusa bálkáhuvvon bargiide. Kánturjođiheaddjis, dahje das geasa stivra addá fápmudusa, lea vuoigatvuohta searvvi goluid máksit. Stivra fuolaha ahte stáhtaautoriserejuvvon dárkkisteaddji dárkkista searvvi rehketdoaluid. 3.2 </p>
<p>Stivra gohččojuvvo áššelisttuin čoahkkimii. Stivra sáhttá dahkat ollislaš mearrádusaid go unnimusat guokte lahtu leat čoahkkanan, nubbi dan guoktás jođiheaddji dahje sadjásaš jođiheaddji. 3.3</p>
<p>Searvvi buhtadusruđat mannet <span type="quote">“Fágagirjjálaš fondii”</span>. Foandda hálddaša stivra mas leat 3 miellahtu persovnnalaš sadjásaččaiguin, geaid jahkečoahkkin vállje.</p>
<p>Jahkečoahkkin mearrida njuolggadusaid <span type="quote">“Fágagirjjálaš fondii”</span> . 3.4</p>
<p>Jahkečoahkkin vállje válgalávdegotti mas leat 3 lahtu. Jahkečoahkkin mearrida njuolggadusaid lávdegoddái. 3.5</p>
<p>Stivra sáhttá dárbbu mielde nammadit gaskaáigásaš ja bistevaš lávdegottiid, nu mo sáttatolbmo ja su sadjásačča Sámkopiija jahkečoahkkimii. 3.6</p>
<p>Jahkečoahkkin sáhttá mearridit buhtadusa luohttámušolbmuid doaimma ovddas. <em type="bold">§ 4 </em></p>
<p xml:lang="smj"><em type="bold">Jahke </em>č <em type="bold">oahkkin </em>4.1 </p>
<p>Jahkečoahkkin lea searvvi alimus mearrideaddji. 4.2</p>
<p>Jahkečoahkkin galgá dollojuvvot juohke jagi dan báikkis ja áigái maid stivra mearrida. Muhto goit ovdal njukčamánu loahpa. Jahkečoahkkin gieđahallá dáid 16 áššiid: - stivrra jahkedieđáhusa, - dárkkistuvvon rehketdoalu ja bušeahttaevttohusa, - foanddastivrra jahkedieđáhusa, rehketdoalu ja bušeahttaevttohusa, - doaibmaplána, - miellahtomávssu, - válljejumiid, § 2.2, 3.1, 3.3 ja 3.4 luohttámušolbmuid. Áššit mat galget jahkečoahkkimis gieđahallojuvvot, galget leat stivrii boahtán 2 - guokte - vahku ovdal jahkečoahkkima. 4.3</p>
<p>Jahkečoahkkin gohččojuvvo 4 - njeallje - vahku ovdal rahpanbeaivvi.</p>
<p>Gohččuma fárus galgá leat stivrra áššelisttoárvalus, ja válgalávdegotti evttohusat. 4.4</p>
<p>Juohke lahtus lea jienastanvuoigatvuohta jahkečoahkkimis. Miellahtut geat eai sáhte boahtit, sáhttet fápmudusa eará miellahtuide addit. Oasseváldi miellahtus ii sáhte leat eambbo go 1 - okta - fápmudus. 4.5</p>
<p>Juohke luohttámušolmmoš stivrii ja foanddastivrii válljejuvvo 2 jahkái. Ii oktage luohttámušolmmoš sáhte njuolgut leat doaimmas eambbo go 6 jagi. Sadjásašdoaibman ii rehkenasto dása. 4.6</p>
<p>Jahkečoahkkin vállje ođđa luohttámušolbmuid jos válljejuvvon olbmot guđđet doaimma dahje šaddet eará luohttámušdoibmii. Ođđaválljejuvvon olbmot doibmet doaibmaáigodaga lohppii. 4.7</p>
<p>Sierrajahkečoahkkin gohččojuvvo jos stivra dan gávnnaha dárbbašlažžan, dahje 3 vahku sisa jos unnimusat 1/3 oassi miellahtuin dan gáibidit. Čoahkkin gohččojuvvo 14 beaivvi ovdal čoahkkinbeaivvi. Mearrádusat jahkečoahkkima birra gustojit dása nu guhkás go dat heivejit. <em type="bold">§ 5 </em></p>
<p><em type="bold">Jienastanvuoigatvuohta ja luohttámušdoaibman </em>5.1 </p>
<p>Jienastanvuoigatvuohta lea sis, ja válljejuvvot luohttámušdoaimmaide sáhttet dušše sii, geat eai leat velggolaččat miellahturuđa. <em type="bold">§ 6 </em></p>
<p><em type="bold">Njuolggadusaid rievdadeapmi </em>6.1 </p>
<p>Jahkečoahkkin mearrida njuolggadusaid rievdadeami. Gáibiduvvo 2/3 oassi eanetlohku jahkečoahkkimis rievdadit njuolggadusaid. <em type="bold">§ 7 </em></p>
<p><em type="bold">Searvvi heaittiheapm </em>i 7.1 </p>
<p>Searvvi heaittiheami mearrida jahkečoahkkin. Gáibiduvvo 2/3 oassi eanetlohku guovtti maŋŋálas jahkečoahkkimis heaittihit searvvi. Jos searvi heaittihuvvo, mearrida jahkečoahkkin mo searvvi ruhta ja opmodat dalle geavahuvvo. 17</p>
<p><em type="bold">Fágagirjjálaš foandda njuolggadusat </em>(Mearriduvvon 05.03.94. Kulturdepartemeanta dohkkehan 01.02.95. §5 rievdadan 02.06.07) § 1 </p>
<p>Foandda namma lea <em type="bold">Fágagirjjálaš foanda. </em>§ 2 </p>
<p>Foanda ruhtaduvvo doarjja- ja buhtadusruđaiguin mat bohtet 1. fágagirjjiid luoikkahemiin almmolaš girjerádjosiin, mearriduvvon miessemánu 29. beaivvi 1987 lágas, nr. 23, girjerájusbuhtadusa hárrái 2. bálkán ja buhtadussan lobálaš ja lobihis fágagirjjegeavaheami ovddas, sihke almmo- laš ja priváhta doaimmain, ruđat mat kollektiivvalaččat gullet fágagirječálliide. § 3</p>
<p>Foandda ruđat galget áimmahuššot báŋkkus. Juohke jagi galget ruđat bušeterejuvvot guovtti jagi doaimmaide, doarjjan Sámi fágagirjjálaš čálliid- ja jorga- leaddjiidsearvái ja Fágagirjjálaš foandda jođiheapmái. Eanaš oassi ruđain galgá geavahuvvot stipeanddaide ja fágagirjjálašvuođa doaimmaide. § 4</p>
<p>Foandda ruđat galget geavahuvvot 1. prošeakta- ja mátkestipeandan. 2.</p>
<p>Sámi fágagirjjálaš čálliid- ja jorgaleaddjiidsearvvi ja Fágagirjjálaš foandda jođiheami doarjjan. § 5</p>
<p>Doarjaga sáhttet ohcat fágagirječállit ja jorgaleaddjit geat <em type="italic">ollašuhttet Sámi fágagirjjálaš </em>č <em type="italic">álliid- ja jorgaleaddjiid searvvi miellahttovuo </em>đ <em type="italic">a gáibádusa sámi fágagirjjálaš teavsttaid buvttadeami dáfus. Ii gáibiduvvo ahte stipeandaohcci lea Norgga stáhtaborgár dahje lea SFS miellahttu go ohcá stipeandda girjerájusbuhtadusa ru </em>đ <em type="italic">ain mat bohtet Norgga kulturdepartemeanttas. </em>§ 6 </p>
<p>Stivra hálddaša foandda ruđaid. Stivrras leat 3 lahtu ja persovnnalaš várrelahtu, geat válljejuvvojit Sámi fágagirjjálaš čálliid- ja jorgaleaddjiidsearvvi jahkečoahkkimis.</p>
<p>Okta lahttu ja su persovnnalaš várrelahttu válljejuvvojit Sámi fágagirjjálaš čálliid- ja jorgaleaddjiid searvvi stivrra lahtuid gaskkas. Eará lahtut ja sin persovnnalaš várre-lahtut válljejejuvvojit Sámi fágalaš girječálliid- ja jorgaleaddjiid searvvi lahtuid gaskkas. Foandda stivra vállje ieš jođiheaddji ja nubbijođiheaddji. Stivrra lahtut doibmet 2 jagi ain hávil, ja lahtut eai sáhte joatkit guhkit go 6 jagi mieldálagaid. § 7</p>
<p>Fágagirjjálaš foandda stivra galgá doallat stivračoahkkima juohke jagi, maŋimustá juovlamánu 1. beaivvi. Stivrras lea mearridanváldi go unnimusat golbma - 3 - lahtu leat čoahkis, ja daid gaskkas jođiheaddji dahje nubbijođiheaddji. Jos dárbbašuvvo, de lea jođiheaddjis duppaljietna. Stivra galgá čállit čoahkkinbeavdegirji. § 8</p>
<p>Searvvi jahkečoahkkin evttoha foandda stivrii mo ruπaid juohká. Stivra dahká loahpalaš mearrádusa ja várre ruđa <em type="italic">Sámi fágagirjjálaš foandda </em>jođiheapmái, ja juohká stipeanddaid. § 9 </p>
<p>Fágagirjjálaš foanda doaimmaha rehketdoalu. Juohke jagi gárvvistuvvo jahkedieđáhus, bušeahtta ja rehketdoallu. Almmolaččat dohkkehuvvon rehketdárkkisteaddji dárkkista rehketdoalu. Jahkedieđáhus, bušeahtta ja dárkkistuvvon rehketdoallu gieđahallojuvvojit Sámi fágagirjjálaš čálliid- ja jorgaleaddjiid searvvi jahkečoahkkimis. § 10 Kulturdepartemeanta dohkkeha Fágagirjjálaš foandda njuolggadusaid, ja juohke jagi ovdal 1.b. njukčamánus galgá Kulturdepartementii sáddejuvvot Fágagirjjálaš foandda jahkedieđáhus, rehkedoallu ja bušeahtta maid Sámi fágagirjjálaš čálliid- ja jorgaleaddjiidsearvvi jahkečohakkin lea dohkkehan. *** 18</p>
<p><em type="bold">Fágagirjjálaš foanda </em></p>
<p>Stipeandajuohkinnjuolggadusat</p>
<p>Ásahuvvon 1996 jahkečoahkkimis, reviderejuvvon 2008</p>
<p>Fágagirjjálaš foanda ruhtaduvvo juolludemiiguin main lea kulturpolitihkalaš ulbmil (girjerájusbuhtadus), vuoigatvuođaid kollektiivvalaš buhtademiiguin (kopibuhtadus), ja dábálaš doarjagiiguin mearritkeahtes ulbmiliin. Dát ruhtadanvuohki lea mearrideaddjin dasa mo foandda ruđaid geavaha. Vuosttamužžan galget ruđat geavahuvvot ávkin sámi kulturpolitihkalaš doaimmaide doarjjodettiin sámi fágalaš girječálliid ja jorgaleaddjiid. Das ii addojuvvo deaddileapmái iige vuovdingoluide doarjja. Eanaš oassi Fágagirjjálaš foandda ruđain galget geavahuvvot stipeanddaide, mat leat</p>
<p xml:lang="est">A. Mátkestipeanda</p>
<p xml:lang="est">Á. Prošeaktastipeanda</p>
<p xml:lang="vep">B. Gudnistipeanda</p>
<p>Fágagirjjálaš foandda stivra mearrida stipeanddaid sturrodaga. Stipeanddat leat seamma sturrodagas čálliide ja jorgaleaddjiide. Foandda stivra mearrida man stuorra oassi biddjo mátke- ja prošeaktastipeanddaide ohcamiid vuođul leat boahtán fondii, ja man olu foanddas lea ruhta. Stipeandajuohkimii ii galgga geavahit dárboiskkadeami. Foandda stivra ii dárbbaš juohke jagi geavahit buot ruđaid mat foanddas leat. Ohcama sádde jogo rekommanderejuvvon poastan dahje epoastta mielddusin. Ohcamat main poastasteampala beaivi lea maŋŋá ohcanáigemeari, eai meannuduvvo. Ohccin dohkkehuvvo son gii lea vuoigatvuođaoamasteaddji 50 siidosaš olggosaddojuvvon tekstii, ilbman girjjiin, áigečállagiin, čálaráidduin dahje sullasaš almmuhemiin maid álbmot sáhttá ávkkuhit. Ohccit geat eai leat Sámi fágalaš girječálliid- ja jorgaleaddjiidsearvvi miellahtut, galget duođaštit iežaset buvttadeami. Jos duođaštus lea váilevaš, de ii galgga stipeanda addojuvvot. Ohcci gii lea miellahttu, lea duođaštan vuoigatvuođaidis miellahttovuođa bokte. <em type="bold">A. Mátkestipeanda </em>Mátkestipeandda ulbmil lea movttiidahttit fágagirjjálaš oktavuođaid ja doaimmaid viiddidit. Mátkestipeanda addo čálli-/jorgaleaddji ansiennitehta vuođul rehkenastojuvvon dan rájes go ollašuhttá vuoigatvuođagáibádusa 50 siidosaš ilbman fágagirjjálaš tekstii/jorgaleapmái. Vuosttas geardde addo mátkestipeanda čálliide ja jorgaleaddjiide geain lea vuoigatvuohta unnimusat 50 siidosaš tekstii. Nuppi geardde mátkestipendii gáibiduvvo unnimusat 200 siiddu čálliin, ja 350 siiddu jorgaleaddjiin. Goalmmát geardde gáibiduvvo unnimusat 500 siiddu čálliin, main unnimusat 50 siiddu galgá leat ilbman maŋemuš 5 jagi. Jorgaleaddjiin gáibiduvvo vuoigatvuohta 750 siidui. Jos njealját geardde galgá oažžut stipeandda, de galgá čálliin leat vuoigatvuohta unnimusat 1000 siidui ilbman tekstii, ja mas unnimusat 100 siiddu galgá leat ilbman maŋemuš 3 jagi. Jorgaleaddjiin galgá leat vuoigatvuohta 1500 siidui, mas 300 siiddu galgá leat ilbman maŋemuš 5 jagi. Vuosttas geardde mátkestipeandda sturrodat lea dábálaččat 10-25.000 NOK. Foandda stivra mearrida stipeandda sturrodaga. Mátkestipeandda sáhttá ohcat prošeaktastipeandda lassin. 19 </p>
<p xml:lang="est"><em type="bold">Á. Prošeaktastipeanda </em></p>
<p>Prošeaktastipeandda ulbmilin lea doarjut bargobálkkáin giehtačállosiid ráhkadeami girjjiide dahje eará fágagirjjálaš almmuhemiide, ja dahje prošeavtta oktavuođas buhtadit mátkegoluid, dahje doarjut prošeavttaid eará láhkái. Stipeanda addo prošeavttaide mat dábálaččat eai oaččo eará doarjagiid, ja ii ge leat buhtes dieđalaš dutkanbargguide maidda sáhttá oažžut doarjaga Norgga dutkanráđis, universitehtain, allaskuvllain dahje eará almmolaš ásahusain. Prošeaktastipeandda sáhttá oažžut omd. - fágagirjjálaš dahje dokumentára čállosa gárvvihit - govaid čohkket/doaimmahit girjegiehtačállosiid - erenoamáš fágagirje- dahje fágačálahábmemii - transkriberet dahje jorgalit girjji(id) dahje fágačállosiid sámegillii - prošeaktamátkkiide Stipeandohcamiid árvvoštallá prošeavtta sámi kultuvrralaš mávssolašvuođa ektui, prošeavtta ollašuhttima vejolašvuođa ektui, ja ohcci gelbbolašvuođa prošeavtta ollašuhttit. Stipeandda sturrodat sáhttá lea 1 mánus gitta 4 mánu rádjái, rehkenaston lektorbálkká bálkáceahki mielde. Vearrodirektoráhta mearrádusa mielde máksojuvvo stipeanda geasekeahttá das vearu, muhto galgá vearrolivnnegii ihtit sisaboahtun. Stipeandaáigodaga loahpas galgá foanddastivrii sáddejuvvot raporta barggu birra. Go girji ilbmá, de galgá girjji kolofonsiidui biddjot diehtun ahte čálli/jorgaleaddji lea ožžon doarjaga Sámi Fágagirjjálaš foanddas. Sámi fágalaš girječálliid- ja jorgaleaddjiidsearvái galgá girji sáddejuvvot go dat ilbmá. Ođđa prošeaktastipeandda ohcan ii meannuduvvo, ii ge stipeanda juolluduvvo ovdal go olggosaddojuvvon girji dahje raporta ovdal juolluduvvon stipeandda ovddas sáddejuvvo foandda stivrii ja lea dohkkehuvvon.</p>
<p><em type="bold">B. Gudnistipeanda </em>Gudnistipeandda sáhttá juohkit foanddastivrra iežas ákkastallama vuođul, ja das árvvoštallojuvvo kandidáhta buvttadeapmi dahje bargu searvvi buorrin. Erohus dábálaš juolludemiid ektui lea ahte prošeakta ii dárbbaš leat njulgestaga čadnon čállosa dahje sámegielat čállosa buvttadeapmái, muhto juogalágan doibmii mii lea mielde ovddideamen dieđuid ja beroštumiid sápmelaččaid, sámi kultuvrra ja/dahje SFS birra. Fágagirjjálaš foandda stivra sáhttá dan juohkit olbmui gii ánssáša erenoamáš fuomášumi dahje gudnejahttima searvvi bealis. Stipeandda sturrodat lea NOK 20 000,-. Fágagirjjálaš foandda stivra lea áibbas friija ja oktomearrideaddji juolludeamis. *** </p>
</body></document>
