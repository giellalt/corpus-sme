<document xml:lang="sme" id="no_id"><header><title>
Árvvostallanoassi SFSa jahkečoahkkimis ja 2012 jahkečoahkkima hárrái </title><genre code="facta"/><author><unknown/></author><year>2011</year><wordcount>342</wordcount><conversion_status type="standard"/><availability><license type="standard"/></availability><multilingual/><origFileName>http://samifaga.org/web/index.php?odas=196</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Sámi fágagirjjálaš čálliid- ja jorgaleaddjiidsearvi</p>
<p xml:lang="sma">Saemien faagalidteratuvran tjaelijijih jarkoestæjjajsiebre</p>
<p xml:lang="smj">Sáme fágagirjásj tjállij- ja jårggåliddijijsiebre</p>
<p xml:lang="smj">Miellahttun?</p>
<p>Oktavuođa dieđut</p>
<p>Luohttámušolbmot</p>
<p>Searvvi birra</p>
<p>Beavdegirjjit ja jahkedieđáhusat</p>
<p>Njuolggadusat</p>
<p>Stipeanddat</p>
<p>Sámis bláđit</p>
<p>Mátkečállosat</p>
<p>Artihkkalat</p>
<p>Govat</p>
<p>Ođasvuorká</p>
<p xml:lang="smj"><em type="bold">Miellahttun? </em></p>
<p>Kontunummirat Norgga- ja Suoma beali miellahtuide gosa sáhttá máksit miellahttoruđa</p>
<p>Oanehaččat SFS birra. DEADDIL DÁSA</p>
<p>Buot Sámis bláđit -&gt;</p>
<p xml:lang="fkv">Tweet</p>
<p>Árvvostallanoassi SFSa jahkečoahkkimis ja 2012 jahkečoahkkima hárrái</p>
<p>Buorit miellahtut!</p>
<p>Mii leimmet bovden din searvat guovttioasat árvvoštallankursii, mas bivddiimet din sáddet midjiide teavsttaid mat galge kursii mielde. Dan almmuheimmet SFSa neahttasiidduin ja min iežamet áigečállaga Samis bokte. Čállingoddi ii leat ožžon ii ovttage čállosa ii ge jearaldaga kurssa hárrái, de mii dulkot dan dainna lágiin ahte ii leat doarvái beroštupmi miellahtuid gaskkas dákkár kursii mas ieža galget leat hui aktiivvalaččat. Soaitá ge riekta ahte baicce čađaha dien lágan áigumušaid min oahppoásahusaid bokte. Dan dihtii mii unnidit ambišuvnna veaháš, de dan sadjái go fállat guovttioasat kurssa, mii baicce lágidit oasáža SFSa dán jagi jahkečoahkkimis árvvoštallama birra. Seammás bidjat jahkečoahkkináššin ságatallat makkár fáttáid miellahtut hálidivčče seminárafáddán ovddosguvlui.</p>
<p>Boahtte jagi hárrái gal lea stivrra beales álkkes ášši, go mii leat evttoheamen jahkečoahkkimii dahkat goalmmát olgoriikkamátkki oahpásmuvvan dihtii Eurohpa eará giellaguovlluid diliide. Mii leat ovdal leamaš Irlánddas ja Skottlánddas oahppamin mo daid guovlluid eiseváldit ovttas EU ruhtademiin leat rahčan čoavdit ja buoridit gálálaš gielladili. 2012, go SFSas lea 20 jagi ávvudeapmi, mii hálidit galledit baskálaččaid Spanias gullat mo sii leat áŋgiruššan gielaset ja kultuvrraset beale. SFSa stivra, jahkečoahkkimiid gohččuma vuođul, lea dalle deavdán sávaldaga geavahit oasi min kopi- ja girjerájusbuhtadusruđas, lágidit miellahttuide vuogas oahppomátkkiid kollektiivastipeanda namas. Stivrra mielas dat mátkkit leamaš hui buorit sihke fágalaččat ja sosialaččat, ja leat eahpitkeahttá addán miellahtuide buori vuođu sihke buohtastahttit ja árvvoštallat sámi diliid davviriikkain eará unnitloguálbmogiid diliin Eurohpas.</p>
<p>De báhcá jearaldahkan boahtte stivrii, ja jahkečoahkkimiidda, mearridit ahte galgá go searvi joatkit dáinna árbevieruin, vai baicce juohkigoahtit buhtadusruđaid ovttaskas olbmuide ja prošeavttaide, Jus joatká mátkkiiguin. de dáiddášii boahtte lávki mátkkiid hárrái leat vuolgit galledit min álgoálbmot oappáid ja vieljaid guhkkelis eret go Eurohpas. Muhto dat dáidá leat too much of an enterprise unna sámi ámmátsearvái...?</p>
<p>Almmuhan: 11.04.2011</p>
<p>Almmuhan: Webdoaimmaheaddji</p>
</body></document>
