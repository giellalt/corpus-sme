<document xml:lang="sme" id="no_id"><header><title>Mon smiehtadan divttaid birra | </title><genre code="blogs"/><author><unknown/></author><wordcount>512</wordcount><conversion_status type="standard"/><availability><license type="standard"/></availability><multilingual/><origFileName>https://samasblogg.wordpress.com/2015/03/25/mon-smiehtadan-divttaid-birra/</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="smj">by  Sámás Muinna - Sámásta Mujna - Saemesth Munnjien</p>
<p type="title">Mon smiehtadan divttaid birra</p>
<p>Bures juohkehaš!</p>
<p>Nugo dii soaitibehtet juo ipmirdan, de liikon hui divttaide. (Loga mu ráhkisvuođadivttaid dás!)</p>
<p>Sámegiella lea hui somás diktengiella, dan dihte go leat nu unnan sánit mat heivejit oktii. Lea dego nu ahte jos leat ovtta sáni čállán, de vertet váldit dien sáni mii čuodjá seammaládje, ja muhtomiin lea dušše akta sátni mii heivešii. Nu ahte dálle vertet čállit dán áidna sáni. Ja de fáhkkestaga leat čállán divtta man nu birra man it oba plánen ge.</p>
<p>Ovdamearkka dihte ná, dál galggan čállit divtta blogga birra:</p>
<p><em type="italic">Čálán bloggii </em><em type="italic">bohcco doggi </em><em type="italic">márfenáigi </em><em type="italic">don leat gáigi </em></p>
<p>… ja de dát dikta lei heahkkadahkii márfema ja soames gáiggá birra! Maid ihken?!?!</p>
<p>Dahje ná, dál galggan čállit divtta iežan birra:</p>
<p><em type="italic">Mon lean Ánná Káisá </em><em type="italic">Do lea stuorra gáisá </em><em type="italic">Doppe orro stállu </em><em type="italic">mas lea guhkes gállu </em></p>
<p>HÆ, dat dikta han galggai MU birra, ja dál soames guhkesgállut stállu ja stuorra gáisá leat suoladan olles divtta!!!!</p>
<p>Lean guhka imástallan man birra galggan nuppadis bloggestit. Ikte ledjen mu boares dihtora skurbemin. Dalle gávdnen dán divtta man čállen oktii áigá suohttasa dihte. Ja dán dihte álgen jurdilit sámegiel riimmaid ja diekkáriid. Hehe hui somás dikta iežan mielas. Dá dat lea:</p>
<p>Bijan sisa dán gova álggus, vai boahtibehtet rivttes millii</p>
<p><em type="italic">Biillain vuojašan </em><em type="italic">telefuvnna haga </em><em type="italic">Skearruid čuojahan </em><em type="italic">Fáhkkestaga </em><em type="italic">juvllat bávkalit </em><em type="italic">mohtor jápmá </em><em type="italic">čuovggat jávkalit </em><em type="italic">gasku skápma </em></p>
<p><em type="italic">Seavdnjadasas </em><em type="italic">Čuovggan riššain </em><em type="italic">Biilalásas </em><em type="italic">olmmoš liššáin </em><em type="italic"><span type="quote" xml:lang="fra">“Bures,”</span> ravkala, </em><em type="italic"><span type="quote">“gosa galggat?”</span> </em><em type="italic">De son savkala: </em><em type="italic"><span type="quote">“oađe njalggat!”</span> </em></p>
<p>Bijan vel sisa balddihahtti gova dehke, vai ipmirdehpet divtta poenga.</p>
<p>Ååå hearran sivdnik mon ledjen ballamin jámas go ohcen govaid bidjat bloggii. Man ihána holu issoras govat ledje. Ja dál go čálán dán diibmu lea heret akta (in oaččo nahkáriid) JA DE go ledjen geahččamin govaid de gullui dego mu lásii skoalkalii! Veahket!</p>
<p>Muhto goit, dát dikta ii livčče dárbbašan nu issorassan, muhto go juo dat biilavuoddji álggii čuovgat riššain, de ii lean vejolaš ahte son oinnii mange eará go olbmo liššain, amma nu!</p>
<p>Mu boađus, jos giige dán imástallá: sámegillii lea somá diktet, go don it die goassige govt geavvá!</p>
<p><em type="italic">Čállet sisa teavsttaid dege divttaid midjiide, olbmot! </em>Aaaa mus lea buorre jurdda! Čále sisa man birra galggan diktestit! Dikta ž3 (ž3=sámi &lt;3) </p>
<p>Manne álgen ohcat daid govaid, in jáhke ahte beasan nohkkat dán ija.</p>
<p>Dearv. Ánná Káisá, boahtteáiggi poehtanásti</p>
<p xml:lang="nob"><em type="italic">På norsk: Jeg funderer og demonstrer hvor gøy det er å skrive rim på samisk. (Diktenerd) </em></p>
<p type="title" xml:lang="eng">Share this:</p>
<list><p type="listitem" xml:lang="nno">Twitter</p>
<p type="listitem" xml:lang="nno">Facebook</p>
</list><p type="title" xml:lang="eng">Like this:</p>
<p xml:lang="nob">Like</p>
<p xml:lang="eng">Loading...</p>
<p type="title" xml:lang="eng">Related</p>
<p type="title" xml:lang="eng">Leave a Reply Cancel reply</p>
<p xml:lang="eng">Enter your comment here...</p>
<p xml:lang="eng">Fill in your details below or click an icon to log in:</p>
<list/><p xml:lang="eng">Email (required)  (Address never made public)</p>
<p xml:lang="eng">Name (required)</p>
<p xml:lang="deu">Website</p>
<p xml:lang="eng">You are commenting using your WordPress.com account. ( Log Out / Change )   </p>
<p xml:lang="eng">You are commenting using your Twitter account. ( Log Out / Change )   </p>
<p xml:lang="eng">You are commenting using your Facebook account. ( Log Out / Change )   </p>
<p xml:lang="tur">Cancel</p>
<p xml:lang="eng">Connecting to %s</p>
<p xml:lang="eng">Notify me of new comments via email.</p>
<p xml:lang="eng">Notify me of new posts via email.</p>
<list><p type="listitem" xml:lang="eng">Follow  Following</p>
</list><p xml:lang="eng">Loading Comments...</p>
<p xml:lang="eng">Write a Comment...</p>
<p xml:lang="spa">Email (Required)</p>
<p xml:lang="vep">Name (Required)</p>
<p xml:lang="deu">Website</p>
<p xml:lang="deu">%d</p>
<p xml:lang="eng">bloggers like this:</p>
</body></document>
