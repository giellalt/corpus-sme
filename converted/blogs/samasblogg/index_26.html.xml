<document xml:lang="sme" id="no_id"><header><title>Aside | Formats | </title><genre code="blogs"/><author><unknown/></author><wordcount>327</wordcount><conversion_status type="standard"/><availability><license type="standard"/></availability><multilingual/><origFileName>https://samasblogg.wordpress.com/type/aside/</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="eng">Archives</p>
<p xml:lang="est">Aside</p>
<p xml:lang="smj">by  Sámás Muinna - Sámásta Mujna - Saemesth Munnjien</p>
<p>Letne vuordán ja vuordán! Badjeláš jándora letne vuordán beakkálmasa ieš; Lars Monsena beatnagiiguin! Letne čuvvon su GPSas, ja viimmát ollii! Ollu olbmot ledje čoahkkanan dárkkistanbaikái duššefal oaidnindihte Lars Monsena. Mánát maiddái, eai leat vissa dušše boares olbmot geat dihtet gii Lars Monsen lea. Buorre lihkkus Anne Marget nágodii gávdnat Monsena veahkeheadji, ja beasaimet suinna lihtudit vai muitalii Monsenii ahte leimme guovttis Sámedikki giellaambassadevrrain geat háliideimme sutnje addit skeaŋkkaža. Go Lars iđii gárdejuvvon beanaguođđinsajis, de son sevii munno boahtit. Moai beasaime suinna háleštit veahá, ja attime sutnje veahá kampánjadiŋggaid ja govvime. Beanavuoddjit leat dávjá váibásat ja háliidit vuoiŋŋastit go ollet dárkkistanbaikái. Dán dihte lei ge ihána somá ahte son astai munnuiguin ságastit. Munno duogabealde stuorrui aht stuorrui olmmoščora geat háliide govvet ja oažžut vuolláičállágiid, ja mii eat die ožžo go visot fansat deaivvadit suinna. Muhto moai goit beasaime ovddidit kampánjja, ja letne dainna hui duđavaččat. Mii sávvat ahte son háliida searvat kampánjii. Lars Monsen lea Sámedikki jienastanlogus, ja sus lea sihkkarit hui hállu oahppat sámegiela.</p>
<p xml:lang="nob"><em type="italic">(Vi har ventet og ventet.. I over ett døgn har vi ventet på selveste Lars Monsen og hundene! Vi har fulgt med på GPS-sporingen, og endelig kom han! Vi fikk en kort liten prat mens vi overrakte kampanjemateriell og effekter til han og tatt bilder. Hundekjørerne er slitne etter lange etapper og ønsker først og fremst ro og hvilke når de kommer til sjekkpunktene. Det var derfor stas at han tok seg tid til en prat med oss. Bak oss ble det raskt kø om bilde og autograf, og vi vet ikke om alle oppmøtte fikk det de hadde kommet for. Men vi fikk i alle fall delt ut kampanjemateriell og er utrolige fornøyde med det. Vi håper han leser mer om kampanjen. Som handlern sa; Lars står registrert i sametingets valgmanntal,l og har sikkert kjempelyst til å lære seg samisk!) </em></p>
<p xml:lang="nob">*Starstruck!!!!!!!*</p>
<p>– Sárá Mariell og Ánne Márget</p>
<p type="title" xml:lang="nno">Lars Monsen</p>
<list><p type="listitem" xml:lang="eng">Follow  Following</p>
</list></body></document>
