<document xml:lang="sme" id="no_id"><header><title>@YleSapmi: Máhttetgo Suoma beale sámediggeáirasat atnit ávkin sosiála mediaid?</title><genre code="blogs"/><author><person firstname="Rauna" lastname="Kuokkanen" sex="f" born="" nationality="FI"/></author><year>2015</year><wordcount>442</wordcount><conversion_status type="standard"/><availability><license type="standard"/></availability><multilingual/><origFileName>http://rauna.net/2015/03/05/ylesapmi-mahttetgo-suoma-beale-samediggeairasat-atnit-avkin-sosiala-mediaid/</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="eng">Skip to content</p>
<p type="title">@YleSapmi: Máhttetgo Suoma beale sámediggeáirasat atnit ávkin sosiála mediaid?</p>
<p xml:lang="est">Posted on</p>
<p xml:lang="eng">by rauna</p>
<p xml:lang="eng">Posted in Uncategorized</p>
<p>Tagged oddasat , Sámedikkit , sámepolitihkka</p>
<list><p type="listitem" xml:lang="deu">UUTISET</p>
<p type="listitem" xml:lang="vep">SÁPMI</p>
</list><p>Sápmi 4.3.2015 klo 15:36 |  beaividuvvon 4.3.2015 klo 16:41</p>
<p type="title">Máhttetgo Suoma beale sámediggeáirasat atnit ávkin sosiála mediaid?</p>
<p type="title">Ođđa some-áigi ii leat vel ollen áibbas Suoma sámipolitihkkii. Sosiála mediat leat goit álkkes arenat ságastallat servodatáššiin, dadjá Toronto universitehta eamiálbmotoahpuid professor Rauna Kuokkanen. Dohko son ávžžuha Suoma beale sámi politihkkariid searvat.</p>
<list/><p>Ođđa áigi lea buktán hástalusaid maid sámi politihkkariidda. Sosiála mediat orrot leamen dat forumat, gos dán áigge ságastallet aktiivvalaččat servodatáššiin. Yle Sápmi čielggadii, ahte Suoma Sámedikki áirasiin eanaš oassi leat facebookkas. Dušše viđas 21 áirasis ii gávdno facebook-siidu. Suoma bealde orru Facebook leamen bivnnuhat go Twitter, maiddái sámediggepolitihkkariid gaskkas. Dušše njealji Suoma sámediggeáirasis lea profiila Twitteris. Buohkat eai goittot leat vel nu viššalat geavahit sosiála mediaid, vaikko sii doppe leatge. Ulla Magga lea okta sámediggeáirasiin, gii lea gal mielde somes, muhto ii leat doppe nu aktiivvalaš. – Ieš in leat hui aktiivalaš, dahje ođđaáigásaš olmmoš, ahte máhtálin hirbmat bures atnit ávkin daid sosiálalaš mediaid. Dat bealli goit lea dakkár, ahte das mus lea vehá dakkár váilevašvuohta, muitala Ulla Magga.</p>
<p>Anna Morottajas lea Facebookkas priváhta profiila ja maiddái sámediggepolitihkkar profiila. Doppe son muhtin veardde kommentere ja ságastallá áigeguovdilis áššiin. – Mu jurdagat bohtet ovdan muhtin veardde doppe mu Facebook-siiddus. Doppe mun muhtimin, oalle hárve gal, muitalan mii lea dáhpáhuvvan ja maid jurddašan das, muitala Morottaja iežas some-geavahusas.</p>
<p type="title">Rauna Kuokkanen: Somes lea álki muitalit oaiviliid ja ságastallat áššiin</p>
<p>Sámedikki ságadoalli Lemet Näkkäläjärvi lea viššalit čállán sámeáššiin iežas bloggas, muhto Toronto universitehta eamiálbmotoahpuid professor ávžžuha sámi politihkkariid atnit eanet ávkin sosiála mediaid. Doppe lea álki muitalit oaiviliid ja ságastallat áššiin.</p>
<p>– Dán áigge leat hui buorit vejolašvuođat, ovdamearkka dihte sosiála medias, ahte ii dárbbaš nu vuđolaččat čállit, dego ovdalaš aviissaide čállin. Sáhttá hui oanehaččat maid dadjat, maid oaivvilda, čilge Rauna Kuokkanen, manin su mielas ođđa mediat heivejit bures buohkaide.</p>
<p type="title" xml:lang="eng">Share this:</p>
<list><p type="listitem" xml:lang="eng">Click to share on Twitter (Opens in new window)</p>
<p type="listitem" xml:lang="eng">Click to share on Facebook (Opens in new window)</p>
<p type="listitem" xml:lang="eng">Click to share on Google+ (Opens in new window)</p>
<p type="listitem" xml:lang="eng">Click to email this to a friend (Opens in new window)</p>
<p type="listitem" xml:lang="eng">Click to share on LinkedIn (Opens in new window)</p>
</list><p type="title" xml:lang="eng">Related</p>
<p type="title" xml:lang="eng">Leave a Reply Cancel reply</p>
<p xml:lang="eng">Your email address will not be published.  Required fields are marked *</p>
<p xml:lang="eng">Comment</p>
<p xml:lang="vep">Name *</p>
<p xml:lang="est">Email *</p>
<p xml:lang="deu">Website</p>
<p xml:lang="eng">Notify me of follow-up comments by email.</p>
<p xml:lang="eng">Notify me of new posts by email.</p>
<p xml:lang="eng">Send to Email Address</p>
<p xml:lang="eng">Your Name</p>
<p xml:lang="eng">Your Email Address</p>
<p xml:lang="eng">Cancel</p>
<p xml:lang="eng">Post was not sent - check your email addresses!</p>
<p xml:lang="eng">Email check failed, please try again</p>
<p xml:lang="eng">Sorry, your blog cannot share posts by email.</p>
</body></document>