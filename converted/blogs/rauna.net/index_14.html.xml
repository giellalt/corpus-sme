<document xml:lang="sme" id="no_id">
  <header>
    <title>Sápmelaččat ja genadutkan, oassi 2</title>
    <genre code="blogs"/>
    <author>
      <person firstname="Rauna" lastname="Kuokkanen" sex="f" born="" nationality="FI"/>
    </author>
    <year>2009</year>
    <wordcount>398</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://rauna.net/2009/03/21/sapmelaccat-ja-genadutkan-oassi-2/</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="eng">Skip to content</p>
    <p type="title">Sápmelaččat ja genadutkan, oassi 2</p>
    <p xml:lang="est">Posted on</p>
    <p xml:lang="eng">by rauna</p>
    <p>Posted in Sámegillii</p>
    <p>Tagged dutkan , eamiálbmogat , sámedutkan , Sápmi</p>
    <p>Diibmá miessemánus lei sáhka máilmmeviidosaš genadutkanprošeavtta Genographic Project áigumušain čoaggigoahtit maiddái sámiid genaid kártet olmmošgotti historjjá ja čielggadit gos iešguđet álbmogat bohtet (geahča Genadutkan, sámit ja eará eamiálbmogat .) Dál Norggas Røros vuovdeeaiggádiid searvi lea addán cealkámuša lullisápmelaččaid vuoigatvuođaid birra, mas sii maiddái dadje ahte muhtin lullisápmelaš bearraša genaid galgá iskat ja čielggadit leatgo sii oppanassiige sápmelaččat (gč. omd. Ávvir 10.3.09). Dákkár čuoččuhusaide lea álki čáibmat iige váldit daid duođas. Muhto dego Ávvira oaivečálus deattuha, dákkár ovdagáttuid ferte váldit duođas ja digaštallat daid almmolaččat.</p>
    <p>Lea dehálaš ahte sihke sámi politihkkárat ja dutkit guorahallet dákkár ovdagáttuid vai mis leat buoret návccat ja reaiddut duostut daid. Maid dákkár doaladumit muitalit otná dáža servodagas ja dáža-sámi gaskavuođain? Mii lea dákkár oainnuid duohken – ballu, gáđašvuohta, vášši vai diehtemeahttunvuohta? Vai jáhkketgo (muhtin) dážat ain ahte sápmelaččat galget leat dihtoláhkai (oktageardán ja duihmi) vai lea <span type="quote">“albma”</span> sápmelaš? Manne oainnut <span type="quote">“albma”</span> sápmelašvuođas ellet ain nu nannosit? Dát leat muhtin gažaldagat maid dán oktavuođas galggašii guorahallat sihke dieđalaččat ja politihkalaččat.</p>
    <p>Røros vuovdeeaiggádiid searvvi čuoččuhusaid galgá váldit hui duođas maiddái daid sivaid geažil maid eamiálbmogat eará guovlluin máilmmis leat buktán ovdan ja vuostálastán genadutkama: Eamiálbmogat leat buktán ovdan ahte genadutkama ja -kártema politihkalaš boađusin sáhttá leat <span type="quote">“dieđalaš”</span> čuoččuhusat ahte eamiálbmogat eai leatge eamiálbmogat iežaset guovlluin. Diibmá go Sámis lei sáhka Genographic Project áigumušain, muhtin olbmot dalle maid boagustedje ja lohke ahte genadutkamušas ii leat miige ballamuš. Vaikko Røros vuovdeeaiggádiid searvi fárga gesii cealkámusas eret ja áiggui čállit ođđa cealkámusa, dat čájeha ahte fuolla man eará eamiálbmogat leat guhká buktán ovdan guoská maiddái sámiid.</p>
    <p type="title" xml:lang="eng">Share this:</p>
    <list>
      <p type="listitem" xml:lang="eng">Click to share on Twitter (Opens in new window)</p>
      <p type="listitem" xml:lang="eng">Click to share on Facebook (Opens in new window)</p>
      <p type="listitem" xml:lang="eng">Click to share on Google+ (Opens in new window)</p>
      <p type="listitem" xml:lang="eng">Click to email this to a friend (Opens in new window)</p>
      <p type="listitem" xml:lang="eng">Click to share on LinkedIn (Opens in new window)</p>
    </list>
    <p type="title" xml:lang="eng">Related</p>
    <p type="title" xml:lang="eng">Leave a Reply Cancel reply</p>
    <p xml:lang="eng">Your email address will not be published.  Required fields are marked *</p>
    <p xml:lang="eng">Comment</p>
    <p xml:lang="vep">Name *</p>
    <p xml:lang="est">Email *</p>
    <p xml:lang="deu">Website</p>
    <p xml:lang="eng">Notify me of follow-up comments by email.</p>
    <p xml:lang="eng">Notify me of new posts by email.</p>
    <p xml:lang="eng">Send to Email Address</p>
    <p xml:lang="vep">Your Name</p>
    <p xml:lang="eng">Your Email Address</p>
    <p xml:lang="eng">Cancel</p>
    <p xml:lang="eng">Post was not sent - check your email addresses!</p>
    <p xml:lang="eng">Email check failed, please try again</p>
    <p xml:lang="eng">Sorry, your blog cannot share posts by email.</p>
  </body>
</document>
