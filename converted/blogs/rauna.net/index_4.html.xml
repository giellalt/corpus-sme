<document xml:lang="sme" id="no_id"><header><title>Sámi Nissonforum bálkkašii Kuokkanena ja Sovkina</title><genre code="blogs"/><author><person firstname="Rauna" lastname="Kuokkanen" sex="f" born="" nationality="FI"/></author><year>2015</year><wordcount>440</wordcount><conversion_status type="standard"/><availability><license type="standard"/></availability><multilingual/><origFileName>http://rauna.net/2015/03/09/sami-nissonforum-balkkasii-kuokkanena-ja-sovkina/</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="eng">Skip to content</p>
<p type="title" xml:lang="smn">Sámi Nissonforum bálkkašii Kuokkanena ja Sovkina</p>
<p xml:lang="est">Posted on</p>
<p xml:lang="eng">by rauna</p>
<p>Posted in Sámegillii</p>
<p>Tagged sámenissonat , sámepolitihkka , Sámi NissonForum</p>
<list><p type="listitem" xml:lang="deu">UUTISET</p>
<p type="listitem" xml:lang="vep">SÁPMI</p>
</list><p xml:lang="smn">Sápmi 9.3.2015 klo 7:00</p>
<p type="title">Sámi Nissonforum geigii vahkoloahpas ovdánahtinbálkkašumi Rauna Kuokkanenii ja Valentina Sovkinai. Bálkkašumi leat ovdal ožžon earet eará Ristenrauna Magga ja Tiina Sanila-Aikio.</p>
<p>Sámi Nissonforum čoahkkanii vahkoloahpas Ubmejes ja doalai jahkečoahkkima, seminára ja prošeaktačoahkkima.</p>
<p>Seamma oktavuođas SNF geigii ovdánahtinbálkkašumi Rauna Kuokkanenii ja Valentina Sovkinai.</p>
<p type="title">Symbolalaš ruhtasupmi bálkkašupmin</p>
<p>SNF bálkkašupmi lea diploma ja symbolalaš 1 000 Norgga ruvnnu ruhtasupmi.</p>
<p>Bálkkašupmi geigejuvvo gudnin sutnje dahje sidjiide, gean barggu SNF stivra atná leat dásseárvvu ja ovttaárvosašvuođa ovddideapmái ávkin sámi servodagas.</p>
<p>– Ruošša sámedikki presideanta Valentina Sovkina oažžu bálkkašumi go áŋgirit ja duostilit ovddida Ruošša sámiid vuoigatvuođaid, muitala Sámi Nissonforuma njunuš Gudrun E.E. Lindi NRK Sápmái.</p>
<p>Bálkkašupmi lei diibmá juo galgat sutnje geigejuvvot, muhto SNF:s ii lean dalle jahkečoahkkin ruhtavátnivuođa geažil. Danin oaččui Sovkina bálkkašumi easka dál.</p>
<p>Nubbi bálkkašuvvon nisu lea Rauna Kuokkanen, professor Toronto universitehta stáhtadiehtaga lágádusas ja eamiálbmotoahpuid prográmmas Kanadas <em type="italic">. </em></p>
<p>– Rauna Kuokkanen lea dutkan sámi iešmearrideami sámi nissonperspektiivvas ja dán barggu ovddas oažžu son ges bálkkašumi dán jagi, muitala Lindi.</p>
<p type="title">Seminára sámenissoniid oassálastinvuoigatvuođas</p>
<p>SNF doalai vahkoloahpas maid seminára fáddán lei sámenissoniid oassálastinvuoigatvuohta – Maid dat mearkkaša sosiála dillái, dearvvasvuhtii ja veahkáválddálašvuođa eastadeapmái.</p>
<p>Rauna Kuokkanen, Jovnna-Jon-Ánne-Kirstte Rávdná, logaldalai Ubmejes fáttás Elsa Laulas Maxida Märakii: Sámenissoniid golbma radikála akšuvnna (measta) čuohte jagis.</p>
<p>Seminára loahpahuvvui páneladigaštallamiin mas lea sáhka das mo nanosmahttit sámenissoniid oassálastin- ja váikkuhanvuoigatvuođa.</p>
<p type="title">SNF ovdánahtinbálkkašupmi 1999–2015</p>
<p>1999: Marit Smuk Solbakk, Deatnu</p>
<p>2000: Cecilie Danielsen, Tvervatnet, Muoffie</p>
<p xml:lang="vep">2001: Aleksandra Antonova, Lujávri</p>
<p>2002: Jens Martin Mienna, Guovdageaidnu</p>
<p>2003: Anna Anita Hivand, Kárášjohka</p>
<p>2004: Elise Valkeapää, Gárasavvon</p>
<p>2005: Dievddut-searvi, Guovdageaidnu</p>
<p>2006: Oarjelsámi nissonfierbmádat Aahkoe</p>
<p xml:lang="vep">2007: Roza Jakovleva, Boazovárri</p>
<p xml:lang="sms">2008: Tiina Sanila-Aikio, Čeavetjávri/Anár</p>
<p>2009: Biret Elle Láila, Kárášjohka</p>
<p xml:lang="nob">2010: Louise Bäckman, Stockholm</p>
<p xml:lang="vep">2011: Alla Vasiljeva, Lujávri</p>
<p xml:lang="smn">2012: Ristenrauna Magga, Njunnás</p>
<p>2013: Arna Meisfjord, Leirfjord , Norggas</p>
<p>2014: Ii juolluduvvon</p>
<p>2015: Rauna Kuokkanen, Ohcejohka ja Valentina Sovkina, Lujávri</p>
<p type="title" xml:lang="eng">Share this:</p>
<list><p type="listitem" xml:lang="eng">Click to share on Twitter (Opens in new window)</p>
<p type="listitem" xml:lang="eng">Click to share on Facebook (Opens in new window)</p>
<p type="listitem" xml:lang="eng">Click to share on Google+ (Opens in new window)</p>
<p type="listitem" xml:lang="eng">Click to email this to a friend (Opens in new window)</p>
<p type="listitem" xml:lang="eng">Click to share on LinkedIn (Opens in new window)</p>
</list><p type="title" xml:lang="eng">Related</p>
<p type="title" xml:lang="eng">Leave a Reply Cancel reply</p>
<p xml:lang="eng">Your email address will not be published.  Required fields are marked *</p>
<p xml:lang="eng">Comment</p>
<p xml:lang="vep">Name *</p>
<p xml:lang="est">Email *</p>
<p xml:lang="deu">Website</p>
<p xml:lang="eng">Notify me of follow-up comments by email.</p>
<p xml:lang="eng">Notify me of new posts by email.</p>
<p xml:lang="eng">Send to Email Address</p>
<p xml:lang="eng">Your Name</p>
<p xml:lang="eng">Your Email Address</p>
<p xml:lang="eng">Cancel</p>
<p xml:lang="eng">Post was not sent - check your email addresses!</p>
<p xml:lang="eng">Email check failed, please try again</p>
<p xml:lang="eng">Sorry, your blog cannot share posts by email.</p>
</body></document>