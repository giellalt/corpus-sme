<document xml:lang="sme" id="no_id">
  <header>
    <title>Máilmmi eamiálbmotkonferánssa birra</title>
    <genre code="blogs"/>
    <author>
      <person firstname="Rauna" lastname="Kuokkanen" sex="f" born="" nationality="FI"/>
    </author>
    <year>2014</year>
    <wordcount>458</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://rauna.net/2014/09/25/mailmmi-eamialbmotkonferanssa-birra/</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="eng">Skip to content</p>
    <p type="title">Máilmmi eamiálbmotkonferánssa birra</p>
    <p xml:lang="est">Posted on</p>
    <p xml:lang="eng">by rauna</p>
    <p>Posted in Blogroll , Sámegillii</p>
    <p xml:lang="eng">Tagged eamiálbmogat , eamiálbmotjulggaštus , Indigenous rights , UNDRIP</p>
    <p>Yle Sámeradio jearahallan máilmmi eamiálbmotkonferánssa (22-23-9-2014 New York) birra Sápmi 24.9.2014 klo 10:18 |  beaividuvvon 24.9.2014 klo 17:30</p>
    <p>
      <em type="bold">Kuokkanen skeptalaš stáhtaid hállui ovddidit eamiálbmogiid áššiid proaktiivalaččat </em>
    </p>
    <p>Professor Rauna Kuokkanen muittuha, ahte eamiálbmogiid máilmmikonferánssa loahppadokumeanta, dego ON eamiálbmotrivttiid julggaštusge, ii čana geange lágalaččat. Lea eamitálbmogiid iežaset ja ON bissovaš foruma duohken iskat ollašuhtit loahppadokumeanttas, go muđui dat sáhttá vajalduvvot oalát, son oaivvilda.</p>
    <p>Stáhtadiehtaga ja eamiálbmogiid oahpuid professor Rauna Kuokkanen Toronto universitehtas lea skeptalaš stáhtaid hállui ovddidit eamiálbmogiid áššiid máilmmikonferánssa loahppadokumeantta mielde. Kuokkanen ávžžuhage eamiálbmotpolitihkariid presset stáhtaid go máhccet ruoktot, daningo son ii jáhke ahte stáhtat bohtet ieža dahkat maidege. – Geavadat ja duohtavuohta lea dat, ahte dát dohkkehuvvon loahppadokumeanta, seammaláhkai go julggaštusge, ii čana geange bargat maidege. Albma garra bargu álgá fas, go buohkat máhccet ruoktot dieppe New Yorkkas dan čoahkkimis. Dál lea eamitálbmogiid iežaset duohken ja ON bissovaš foruma duohken iskat ollašuhtit dan, muhto mun jáhkán dat leat maid dakkár mii sáhttá vajalduvvot oalát, jos eamiálbmogat eai ieža bargga dan ovdii garrasit.</p>
    <p type="title">
      <span type="quote">“Eamiálbmotrivttiid galgá ollašuhttit báikkálaččat”</span>
    </p>
    <p>Rauna Kuokkanen muittuha, ahte ollašuhttin ii dáhpáhuva álbmogiidgaskasaš dásis. – Eamiálbmotrivttiid galgá ollašuhttit báikkálaččat dahje stáhtaid siskkodealde, ráđđádallamiid ja šiehtadallamiid bokte stáhtaiguin ja eará industriijaid ovddasteaddjiiguin, Kuokkanen dadjá. Loahppadokumeanttas son čalmmustahttá figgamušaid vuođđudit doaimmaid, main gohcit eamiálbmotrivttiid ollašuvvama stáhtain. – Diet gal lea hui dehalaš, ahte leat evttohan dakkár gozihanorgána. Dat livčče huo buorre jos diekkár boađašii, go dat ovddidivččii eamiálbmotrivttiid hui ollu. Dat loktešii maid eamiálbmotrivttiid julggaštusa stáhtusa virggálaš šiehtadusaid dássái dahje goittot seamma arvosažžan. Geavatlaččát livčče goittot vuohki, mainna sáhtášii gohdit dáid stáhtaid eamiálbmotrivttiid ollašuhttima.</p>
    <p type="title">
      <span type="quote">“Stáhtain leat áibbas eará prioritehtat go eamiálbmogiin”</span>
    </p>
    <p>Professor Rauna Kuokkanen muittuha vel das, ahte stáhtaid intreassat leat dávjá hui earálaganat go eamiálbmogiid ulbmilat. – Mii diehtit ja leat oaidnán, ahte stáhtain leat áibbas eará prioritehtat go ja dábálaččat dat hálidit beare vajalduhttit dáid váttis eamiálbmotgažaldagaid, go galggašii ekomiija buoridit, man namas dat leat áigumin ieguđetlágan prošeavttaid eamiálbmotguovlluide. Guldal olles analysa .</p>
    <p type="title" xml:lang="eng">Share this:</p>
    <list>
      <p type="listitem" xml:lang="eng">Click to share on Twitter (Opens in new window)</p>
      <p type="listitem" xml:lang="eng">Click to share on Facebook (Opens in new window)</p>
      <p type="listitem" xml:lang="eng">Click to share on Google+ (Opens in new window)</p>
      <p type="listitem" xml:lang="eng">Click to email this to a friend (Opens in new window)</p>
      <p type="listitem" xml:lang="eng">Click to share on LinkedIn (Opens in new window)</p>
    </list>
    <p type="title" xml:lang="eng">Related</p>
    <p type="title" xml:lang="eng">Leave a Reply Cancel reply</p>
    <p xml:lang="eng">Your email address will not be published.  Required fields are marked *</p>
    <p xml:lang="eng">Comment</p>
    <p xml:lang="vep">Name *</p>
    <p xml:lang="est">Email *</p>
    <p xml:lang="deu">Website</p>
    <p xml:lang="eng">Notify me of follow-up comments by email.</p>
    <p xml:lang="eng">Notify me of new posts by email.</p>
    <p xml:lang="eng">Send to Email Address</p>
    <p xml:lang="vep">Your Name</p>
    <p xml:lang="eng">Your Email Address</p>
    <p xml:lang="eng">Cancel</p>
    <p xml:lang="eng">Post was not sent - check your email addresses!</p>
    <p xml:lang="eng">Email check failed, please try again</p>
    <p xml:lang="eng">Sorry, your blog cannot share posts by email.</p>
  </body>
</document>
