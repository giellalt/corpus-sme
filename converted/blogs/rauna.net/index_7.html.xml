<document xml:lang="sme" id="no_id"><header><title>Boares siidaortnega atnuiváldimis</title><genre code="blogs"/><author><person firstname="Rauna" lastname="Kuokkanen" sex="f" born="" nationality="FI"/></author><year>2013</year><wordcount>368</wordcount><conversion_status type="standard"/><availability><license type="standard"/></availability><multilingual/><origFileName>http://rauna.net/2013/12/20/boares-siidaortnega-atnuivaldimis/</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="eng">Skip to content</p>
<p type="title">Boares siidaortnega atnuiváldimis</p>
<p xml:lang="est">Posted on</p>
<p xml:lang="eng">by rauna</p>
<p>Posted in Sámegillii</p>
<p>Tagged iešmearrideapmi , sámepolitihkka , sámeservodat</p>
<p>Suoma Sámeradio čállá ahte mun evttohan boares siidaortnega atnuiváldima bellodagaid sadjái. Ferten vehá divustit dan dulkoma. In leat njulgestaga evttoheamen siiddaid atnuiváldima, evttohan dušše ahte sáhtášii leat mávssolaš guorahallagoahtit dán jurdaga dárkileabbot. Mun in leat (goit vel) dutkan inge suokkardan boares sámi siidaortnega inge dan, mo dan sáhtášii váldit atnui Sámedikki válggain ja muđui dan vuogádagas. Lean dušše jurddašan ahte siidaortnet sáhtášii leat okta molssaeaktu guorahaladettiin Sámedikki ođasmahttima nu ahte dat bálvalivččii sápmelaččaid buorebut ja ahte sámit oainnašedje Sámedikki eambbo iežaset ásahussan (iige dego dál, dušše stáhta várás – dát lea okta ášši mii maid dávjá bođii ovdan jearahallamiiguin). Boares siidajuogu ealáskahttin sáhtášii buktit dehálaš báikkálaš oli sámi iešmearrideapmái, man máŋgasat váillahit dálá sámi iešmearridanviggamušain. Hui oktageardánit jurddašaladettiin siidaortnegii atnuiváldin sáhtášii doaibmat vaikko nu ahte juohke siiddas livččii ovttasteaddji(t) Sámedikkis, ja dát ovddasteaddji(t) galggašedje gulahallat iežaset siiddain Sámedikki áššiid birra čoahkkimiid gaskkas (nappo doallat báikkálaš čoahkkimiid siidda beroštuvvan olbmuide.) Oassálastin siidda doibmii ja čoahkkimiidda dieđusge livččii eaktodáhtolaš. Dáđe eanet in leat gal smiehttan mo dat doaimmašii – sihkkarit leat earát geat leat guorahallan maid dán ja eará vejolašvuođaid. Siidaortnega guorahallan Sámedikki dahje otná politihka oktavuođas ii leat romantiseren dego muhtumat álo evttohit – miihan sáhttit váldit atnui vuogádaga dahje osiid das mii doaibmá ja heive ja guođđit eará eret. Nuhan máilmmi eará eamiálbmogat maid dahket, váldit ođđasit atnui duššáduvvon (koloniserejuvvon) vuogádagaid, vieruid ja dábiid, ođđa hámis heivehuvvon otná dárbbuide.</p>
<p type="title" xml:lang="eng">Share this:</p>
<list><p type="listitem" xml:lang="eng">Click to share on Twitter (Opens in new window)</p>
<p type="listitem" xml:lang="eng">Click to share on Facebook (Opens in new window)</p>
<p type="listitem" xml:lang="eng">Click to share on Google+ (Opens in new window)</p>
<p type="listitem" xml:lang="eng">Click to email this to a friend (Opens in new window)</p>
<p type="listitem" xml:lang="eng">Click to share on LinkedIn (Opens in new window)</p>
</list><p type="title" xml:lang="eng">Related</p>
<p type="title" xml:lang="eng">Leave a Reply Cancel reply</p>
<p xml:lang="eng">Your email address will not be published.  Required fields are marked *</p>
<p xml:lang="eng">Comment</p>
<p xml:lang="vep">Name *</p>
<p xml:lang="est">Email *</p>
<p xml:lang="deu">Website</p>
<p xml:lang="eng">Notify me of follow-up comments by email.</p>
<p xml:lang="eng">Notify me of new posts by email.</p>
<p xml:lang="eng">Send to Email Address</p>
<p xml:lang="eng">Your Name</p>
<p xml:lang="eng">Your Email Address</p>
<p xml:lang="tur">Cancel</p>
<p xml:lang="eng">Post was not sent - check your email addresses!</p>
<p xml:lang="eng">Email check failed, please try again</p>
<p xml:lang="eng">Sorry, your blog cannot share posts by email.</p>
</body></document>