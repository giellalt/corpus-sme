<document xml:lang="sme" id="no_id"><header><title>Sámi oskkuoahpahusplána</title><genre code="bible"/><author><unknown/></author><year>2011</year><publChannel><publication><publisher>Samisk kirkeråd</publisher><ISBN>987-82-7545-103-1</ISBN></publication></publChannel><wordcount>5460</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual/><origFileName>http://www.kirken.no/?event=downloadFile&amp;FamID=179597</origFileName><parallel_text xml:lang="nob" location="plan_for_samisk_trosopplaering.pdf"/><parallel_text xml:lang="sma" location="plan_for_samisk_trosopplaering.pdf"/><parallel_text xml:lang="smj" location="plan_for_samisk_trosopplaering.pdf"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="nob">Den nasjonale trosopplæringsplanen, <em type="italic">Gud </em><em type="italic">gir – Vi deler </em>, gjelder for alle døpte barn og unge i Den norske kirke, også samiske. <em type="italic">Gud </em><em type="italic">gir – vi deler </em>har en rekke henvisninger til ansvaret for å ivareta samiske perspektiver i trosopplæringen. <em type="italic">Plan for samisk </em><em type="italic">trosopplæring </em>gir hjelp til å innholdsbestemme dette nærmere, den er både et verktøy og et supplerende måldokument. </p>
<p xml:lang="sma">Dïhte nasjovnale jaahkoeøøhpehtimmiesoejkesje, Gud gir – Vi deler, lea gaajhkide kristeme maanide jïh noeride Dennie nøørjen gærhkosne, aaj saemien. Gud gir – Vi deler gellie aejkieh vuesehte dan deadtan juktie dejtie saemien perspektijvide jaahkoeøøhpehtimmesne gorredidh. Soejkesje saemien jaahkoeøøhpehtæmman viehkehte sisvegem lihkebe moenedh, dahte lea dovne akte dïrrege jïh akte lissie ulmietjaatsege.</p>
<p xml:lang="smj">Nasjonálalasj jáhkkoåhpaduspládna,</p>
<p xml:lang="smj"><em type="italic">Jubmel vaddá – Mij juogadip </em>, guosská gájka gástaduvvam mánájda ja nuorajda Vuona girkkon, aj sáme mánájda ja nuorajda. </p>
<p xml:lang="smj"><em type="italic">Jubmel vaddá – Mij juogadip </em>vuoset moatten sajen åvdåsvásstádussaj bærrájgåhtset sáme vuojnojt jáhkkoåhpadusán. Sáme jáhkkoåhpaduspládna dán åvdåsvásstádusá sisanov snivábut tjielggi, dat le sihke vædtsak ja lasse ulmmedokumænnta. </p>
<p>Našovnnalaš oskkuoahpahusplána, Ipmil addá – Mii juogadit, guoská buot gásttašuvvon mánáide ja nuoraide Norgga girkus, maiddái sámi. Ipmil addá – mii juogadit plánas leat olu sajiin čujuhan ovddasvástádussii áimmahuššat sámi oaidninbeliid oskkuoahpahusas. Sámi oskkuoahpahusplána addá veahki mearridit dasa sisdoalu, dat lea sihke reaidu ja lassi ulbmildokumenta.</p>
<p xml:lang="vep">SÁMI OSKKUOAHPAHUSPLÁNA</p>
<p xml:lang="nno"><em type="bold">STØRST AV ALT </em></p>
<p xml:lang="vep"><em type="bold">GÁJKIN STUORÁMUS </em></p>
<p xml:lang="deu"><em type="bold">GAAJHKESTE STØØREMES </em></p>
<p xml:lang="vep"><em type="bold">KAIKISTA ISSOIN </em></p>
<p xml:lang="deu"><em type="bold">BUOT STUORÁMUS </em></p>
<p xml:lang="nno"><em type="bold">STØRST AV ALT BUOT STUORÁMUS GÁJKIN STUORÁMUS GAAJHKESTE STØØREMES KAIKISTA ISSOIN </em></p>
<p xml:lang="deu">NORGGA GIRKU</p>
<p xml:lang="deu">VUONA GIRKKO</p>
<p xml:lang="deu">NÖÖRJEN GÆRHKOE</p>
<p xml:lang="kal">DEN NORSKE KIRKE</p>
<p xml:lang="smj">Samisk kirkeråd - Sáme girkkoráde</p>
<p xml:lang="sma">Saemien gærhkoeraerie - Sámi girkorá@@i</p>
<p xml:lang="deu">NORGGA GIRKU</p>
<p xml:lang="smj">Sáme girkkoráde</p>
<p xml:lang="nob">Plan for samisk trosopplæring</p>
<p xml:lang="nob">Supplerende plan til Gud gir - Vi deler, Plan for trosopplæring i Den norske kirke1. opplag</p>
<p xml:lang="nno">ISBN 987-82-7545-103-1© Kirkerådet, Den norske kirke 2011</p>
<p xml:lang="nob">Bestilles fra www.kirken.no/materiell eller epost: materiell@kirken.no</p>
<p xml:lang="nob">Kan også lastes ned frawww.kirken.no/størstavalt</p>
<p xml:lang="nno">Kirkerådetpostboks 799 senttrum0106 Oslo</p>
<p xml:lang="eng">Tlf: 23 08 12 00</p>
<p xml:lang="nob">Tegninger og bilder:</p>
<p xml:lang="nob">Side 2, 22, 42, 62 – Illustratør: Ellen Sara Reiten Bientie</p>
<p xml:lang="nno">Side 8, 28, 48, 68 – Foto Berit Frøydis Svineng Johnsen</p>
<p xml:lang="nob">Side 12, 32, 52, 72 – Foto Karin Mathisen</p>
<p xml:lang="nob">Side 20, 60, 80 – Tegninger, 1-3 klasse ved Åarjel-Samiej Skuvle</p>
<p xml:lang="nno">Trykk: Nr1 Trykk Grefslie as, Mysen</p>
<p xml:lang="eng">MI</p>
<p xml:lang="vep">LJØM</p>
<p xml:lang="deu">ERKET241</p>
<p xml:lang="fkv">Trykksak 7156061</p>
<p xml:lang="vep">SÁMI OSKKUOAHPAHUSPLÁNA</p>
<p>Lassiplána Ipmil addá- Mii juogadit plánii, Norgga girku oskkuoahpahusplána</p>
<p>Sámi oskkuoahpahusa ulbmil lea ráhkadit systemáhtalaš ja oktilaš oskkuoahpahusa mii boktá ja nanne kristtalaš oskku, oahpaha sámi mánáid ja nuoraid dovdat golmmaoktalaš Ipmila, addá veahki dulkot eallima ja eallimis birget ja doalahit iežaset sámi gullevašvuođa ja identitehta, ja hástala sin beroštit ja oasálastit girkus ja servodateallimis. Dat lea buohkaide geat leat gásttašuvvon ja leat gaskal 0 – 18 jagi, beroškeahttá doaibmannávccain.</p>
<p xml:lang="sma">Tegnet av 1-3 klasse ved Åarjel-saemiej skuvle6263</p>
<p>Ovdasátni 651 Oppalaš oassi 661.1 Girjás Sápmi 661.2 Makkár kristtalašvuođa dovdomearkkat leat sámi konteavsttas 672 Sisdoallooassi 692.1 Ollisvuohta ja bajitdási mihtuid dulkon 692.2 Oahppama čalmmustuhttin ja sierra oahppomihtut 693 Prinsihpalaš oassi 733.1 Norgga láhkii ja girkolaš plánaide vuođđudeapmi 733.2 Doahpagat ja sániid geavaheapmi – fátmmasteaddji oskkuoahpahus 733.3 Oahppan – dáhpáhuvvá mánás, ja sosiála searvevuođa rámmas 744 Plána geavadis 754.1 Gelbbolašvuođalokten 754.2 Vásihusaid juogadeapmi ja gelbbolašvuođa juohkin 754.3 Ovttasbargu ruovttuiguin 764.4 Eaktodáhtolaš mieldebargit girkus 76 5 Báikkálaš plánabargu 775.1 Kontekstuella jurddašeapmi 775.2 Báikkálaš oskkuoahpahusplána ovdanáhttin 785.3 Báikkálaš máhtuid ja gelbbolašvuođa geavaheapmi 785.4 Kárten 79</p>
<p><em type="bold">Sisdoallo </em></p>
<p xml:lang="nob">Ill.: Ellen Sara Reiten Bientie6465</p>
<p>Ovdasátni</p>
<p>Norgga girku oskkuoahpahusođastusa bokte lea sámi oskkuoahpahus ožžon govddit saji ja ovdanáhttinvejolašvuođaid. Ođastus lea addán erenoamáš vejolašvuođa ovddidit oskkuoahpahusa mii sisttisdoallá ja áimmahuššá sámi kristtalaš árvvuid.</p>
<p>Oskkuoahpahusa geahččalanáiggis (2004-2008) ožžo máŋga searvegotti sámi guovlluin doarjaga oskkuoahpahusbargguide mas ledje deattuhan sámivuođa. Dat lea addán vejolašvuođa kristtalaš oskku gaskkusteami ovdanáhttit viidáseappot sámi konteavsttas. Sámi girkoráđđi lea maid leamaš mielde dan barggus. Sámi oskkuoahpahusbargguid eválueren deattuha ahte giella, identitehta ja kultuvra leat guovddáš bealit sámi oskkuoahpahusas ollislaččat, ja dat barggut leat addán ođđa jurddašeami sámi oskkuoahpahusa bargovugiid ja sisdoalu hárrái. Dat lea boahtán buorrin <em type="italic">Sámi oskkuoahpahusplánii </em>. </p>
<p>Našovnnalaš oskkuoahpahusplána, <em type="italic">Ipmil addá </em><em type="italic">– Mii juogadit </em>, guoská buot gásttašuvvon mánáide ja nuoraide Norgga girkus, maiddái sámi. <em type="italic">Ipmil </em><em type="italic">addá – mii juogadit </em>plánas leat olu sajiin čujuhan ovddasvástádussii áimmahuššat sámi oaidninbeliid oskkuoahpahusas. <em type="italic">Sámi oskkuoahpahusplána </em>addá veahki mearridit dasa sisdoalu. </p>
<p>Oskkuoahpahusođastus addá dainna mávssolaš dieđuid riikka álgoálbmoga birra buot Norgga girku gásttašuvvon mánáide ja nuoraide.</p>
<p><em type="italic">Sámi oskkuoahpahusplána </em>lea nappo lassi plána </p>
<p><em type="italic">Ipmil addá – Mii juogadit </em>plánii, ja daid plánaid galgá oktilasat geahččat. Lassiplána galgá atnit searvegottiin gos leat mánát ja nuorat vai sihkkarastá ahte sámi geahččanbealli vuhtiiváldojuvvo daid rámmaeavttuid ja sisdoalu mielde mii dán plánas ovdanboahtá. </p>
<p>Sámi girkoeallin ja girkohistorjá lea sierralágan riikka iešguđet guovlluin. Báikkálaš oskkuoahpahusplánain galgá searvegoddi vuhtiiváldit guovllu sámiid dili, ja čahkket saji báikkálaš árbevieruide ja variašuvnnaide.</p>
<p>Mihttu lea oskkuoahpahus mas sámi jietna gullo, ja ahte dat šaddá lunddolaš oassin Norgga girkus. Sámi oskkuoahpahus galgá doaibmat identitehtanannejeaddjin, mánát ja nuorat galget vásihit ahte sin sámi duogážis lea árvu. Go olmmoš diehtá ja lea oadjebas das gii son lea, sáhttá dat oskkueallimii leat mávssolaš, ja dávjá geahpidit eallit kristtalažžan stuorát searvevuođain iežas erenoamáš duogážiin. Mii guorrasit Bávlosa neavvagii ahte oskkus Kristusii leat mii buohkat dássásaččat, beroškeahttá čearddalašvuođas, sohkabealis dahje našunalitehtas.</p>
<p><em type="italic">Dás i leat juvddálaš dahje greikalaš, šlávva dahje isit, </em><em type="italic">olmmái i ge nisu, dasgo di lehpet buohkat okta Kristus Jesusis </em><em type="italic">(Gal 2,28) </em>6667eai dattege álo almmut čearddalašvuođa, danne go buohkat eai ane daid beaivválaččat iešguđetge sivaid geažil. </p>
<p>Dán áiggi leat olu sápmelaččat ásaiduvvan gávpogiidda ja čoahkkebáikkiide olggobealde sámi ássanguovlluid, erenoamážit Osloi. Sápmelaččaid lohku Sámis ja dan olggobealde rievddada, ovdamearkkadihte fárredallet oallugat muhtin áigái gávpogiidda ja čoahkkebáikkiide oahppováldima dahje barggu dihte.</p>
<p>Sápmelaččain lea guhká leamaš oktavuohta kristtalašvuođain. Sihke katolalaš girku ovdal reformašuvnna, ja ortodoksa girku Ruoššas leat váikkuhan sámi oskui. Easka stáhtapietisma áiggis 1700-logus biddjui árja ovddidit miššovnna sápmelaččaid gaskkas, ja deaddu heaitit geavaheamis ovddeš sámi oskku. Osiid sámi oskkus ja kultuvrras leat atnán suddun ja eahpeipmilbálvalussan. ’Sámiid dološ osku’ lea doaba mii dábálaččat čilge dan árbevieru mii lei oskku geavadis ovdal go kristtalašvuohta šattai ráđđejeaddji oskkoldahkan Sámis. Kristtalašvuohta lea oassi sámi oskkuhistorj ás, ja danne lea dábálaš čilget dan ’sámiid ovdal kristtalašvuođa oskun’ go galgá muitalit sámi oskkoldaga birra ovdal go dat oamastii alccesis kristtalaš jurdagiid. Sámiid dološ osku lei luondduosku, ja dan vuođđu lei dat animisttalaš eallindulkon ahte buot heakkalaččain lea siellu, ja ahte sihke dat mii lea olmmošlaš ja dan mii ii leat olmmolaš leat dan bokte lahka oktiičadnojuvvon. Dakkár osku lea muđuid ge gávdnamis olu eará álgoálbmogiid gaskkas. Sámi dološ oskkus lei šamanisttalaš bálvvosvuohki, mas noaidi (šamána) doaimmai oskkoldat jođiheaddjiin.</p>
<p>Noaiddi doibmii gulai buorádallan, ja sus lei máŋggaládje bajithearrávuođa máhtu fápmu mii sáhtii veahkehit olbmuid beaivválaš eallimis.</p>
<p>Noaiddi atne maid gaskaoapmin ipmilfámuid ja olbmo gaskkas.</p>
<p>Sápmelaččat ledje ieža njunnošis kristtalašvuođa eallimis læstadianisma ovdáneamis gaskkamuttos 1800-logu. Olu davvi- ja julevsápmelaččaide ledje læstadiánalaš čoakkalmasat vuoiŋŋalaš čoahkkanansajit, ja doppe lei maid sámegiella ja sálbmaárbevierru anus. Dál leat máŋga læstadiánalaš suorggi Norggas, ja dat ovddastit ain mávssolaš vuoimmi ja identitehtabeali olu davvi- ja julevsámi guovlluin. Læstadiánalaš moriidus ii olahan lullisámi guovllu seammaládje go davvi- ja julevsámi guovlluid. Lullisámi guovllus ožžo baicce bapttistat, hellodatustibat ja adventisttat eanet saji.</p>
<p>Eanas lullisámit leat gullan Norgga girkui.</p>
<p>Finnemiššovdna, maŋŋil Sámemiššovdna, lágidii čoakkalmasaid, guossástalai olbmuid ja jođihii skuvlla ovdalgo stáhta válddii dan badjelasas jođihit. Norgga girku ii leat čalmmustuhttán lullisámi álbmoga erenoamážit ovdal 1990-logu rájes, ja dalle ásahedje lullisámi báhppavirggi.</p>
<p>Nidarosa bismagodderáđđi nammadii maid lullisámi girkoeallin lávdegotti. Dan maŋŋil lea maid diakoniijavirgi ásahuvvon. Maŋemus logijagi lea lullisámi girkoeallin ja identitehta huksen ovdánan bures.</p>
<p>Sámi álbmot ii leat eallán sierra kultuvrralaččat, das lea áiggiid čađa leamaš oktavuohta olbmuiguin geain lea iešguđetlágan kulturduogáš. Kultuvrraid deaivvademiid gaskkas dáhpáhuvvet maid rievdadeamit. Sámi mánát ja nuorat ellet dál mánáid- ja nuoraidkultuvrras mii dađistaga eanet globáliserejuvvo. Sis lea okta juolgi árbevirolaš kultuvrras, nubbi fas ođđaáigásaš máilmmis. Sámi servodagas lea dasalassin viiddis oktavuohta eará álgoálbmot servodagaiguin eará riikkain ja máilmmiosiin. Oskkuoahpahus galggašii daiguin deaivvadettiin addit sámi mánáide ja nuoraide veahki dulkot iežaset eallima ja eallimis birget. Das lea sáhka oskkus mii váldá duohtan dán áiggi hástalusaid, ja mii atná iežas kultuvrii ja árbevirrui čatnašumi resursan. <em type="bold">1.2 Kristtalašvuođa dovdomearkkat sámi </em><em type="bold">konteavsttas </em>Sámi oskkoldathistorj á, girkohistorj á ja girkoeallima birra lea olu diehtu, muhto olu dan dieđus ii leat čohkkejuvvon iige čállojuvvon. Sámi vuoiŋŋalašvuohta ja jurddašanvuohki lea dávjá jávohis kulturgelbbolašvuohta mii ii leat čállojuvvon. Lundui čadnon vuoiŋŋalašvuohta muitala olbmuid lagasvuođa birra lundui. </p>
<p>Dat lea kultuvrralaš árbi mii historj á čađa lea maŋos mannan, muhto ii dattege vajáldahttojuvvon. Álgoálbmogiid vuoiŋŋalašvuohta lea deattuhan eatnama bassivuođa, ja olbmuid gullevašvuođa dasa.</p>
<p><em type="italic">Don galggat gudnejahttit áhčát ja eatnát, vai oaččut </em><em type="italic">eal it guhká dan eatnamis maid Hearrá, du Ipmil, </em><em type="italic">addá dutnje. </em>(2.Mos 20,12) </p>
<p>Dan áiggis go girku lea leamaš Sámis, de leat ovdánan ollu iešguđetlágan vierut ja ipmárdusat ja hábmen sámi kristtalašvuođaipmárdusa dakkárin go mii dan dovdat dál. Sámi kristtalašvuođa oaidnit earret eará oskkuovdanbuktimiin mat leat 1.0 Oppalaš oassi <em type="bold">1.1 Girjás Sápmi </em>Sápmi lea daid guovlluid namma gos sápmelaččat orrot, ja dat boahtá sánis sámit, nugo sápmelaččat ieža gohčodit iežaset. Sápmelaččat leat álgoálbmot, ja árbevirolaš ássanguovlluid viidodat leat davviguovllut Norggas, Ruoŧas, Suomas ja </p>
<p>Guoládagas, Ruoššas. Sámegiella gullá suoma-ugralaš giellajovkui, ja sámi giellarájit mannet badjel namuhuvvon riikkaid. Davvisámegiella, julevsámegiella ja lullisámegiella leat váldosámegielat Norggas. (geahča kártta vuolábealde) 1. Lullisámegiel a 2. Ubmisámegiel a 3. Bihtámsámegiel a 4. Julevsámegiel a 5. Davvisámegiel a 6. Anárašsámegiel a 7. Nuortalaš sámegiel a 8. Ahkkilsámegiel a 9. Gielddasámegiel a 10. Dárj esámegiel a</p>
<p>Sápmelaččat atnet iežaset oktan álbmogin giellarájiid ja riikkarájiid rastá. Sápmelaččat orrot ja ellet miehtá riikka, ja leat oassi girjás sámi kultuvrras ja árbevierus. Sápmelaččaid sámegielmáhttu rievddada. Vaikko lea iešguđetlágan giellagelbbolašvuohta, de lea sápmelaš dattege sápmelaš. Oktasaš sámi identitehta lea čadnojuvvon oktasaš historjái, kultuvrii, gillii ja árbevirolaš eallinvuohkái. Dat mearkkaša maid kultuvrralaš erohusaid iešguđet sámi guovlluid gaskkas. Čearddalašvuođa sáhttá ovdanbuktit <span type="quote">«oinnolaš»</span> mearkkaiguin, ovdamearkkadihte biktasiid, dáidaga, leavgga, nama, árbevirolaš musihka ja giela bokte. Mearkkat 68692.0 Sisdoallooassi <em type="bold">2.1 Ollisvuohta ja bajitdási mihtuid dulkon </em>Sámi oskkuoahpahusa ulbmil lea addit systemáhtalaš ja oktilaš oskkuoahpahusa mii boktá ja nanne kristtalaš oskku sámi mánáin ja nuorain, oahpaha golmmaoktalaš Ipmila dovdat, addá veahki kristtalaš geahččanbealis dulkot eallima ja eallimis birget dakkár vugiin mii áimmahuššá sin gullevašvuođa ja identitehta, ja hástala sin beroštit ja oasálastit girko- ja servodateallimis. Dat guoská buohkaide geat leat gásttašuvvon ja leat gaskal 0 – 18 jagi, beroškeahttá doaibmannávccain. Plána eaktuda atnit Norgga girku evangelialaš lutherlaš oahpa vuođđun. Ulbmil lea ahte plána sisdoallu galgá veahkehit áimmahuššat, nannet ja ovddidit kristtalašvuođa vuođđun sápmelaččaid oskui. </p>
<p><em type="italic">Sámi oskkuoahpahusplána </em>vuođđu lea Norgga girku bajitdási oskkuoahpahusplána <em type="italic">Ipmil addá – </em></p>
<p><em type="italic">Mii juogadit </em>. Sámi plána sáhttá veahkehit heivehit báikkálaš plánaid báikkálaš eavttuid mielde ja addit saji ráhkadit mihtuid <em type="italic">Ipmil addá – Mii </em><em type="italic">juogadit </em>plána láidestemiid mielde. Heiveheami galgá dahkat iešguđege mánná- ja nuoraidjoavkku ektui, ja láhčima daid eavttuid mielde mat iešguđege mánás dahje nuoras leat. <em type="bold">2.2 Oahppočalmmustahttin ja sierra </em><em type="bold">oahppomihtut </em></p>
<p>Našovnnalaš plánas <em type="italic">Ipmil addá – Mii juogadit </em>leat golbma beali ja oskkuoahpahusa sisdoallu lea daid beliid ollisvuohta. Dat bealit leat: 1. Eallindulkon ja birgen eallimis, 2. Girku osku ja árbevierru ja 3. </p>
<p>Kristtalaš osku geavadis (Gč. <em type="italic">Ipmil addá – Mii </em><em type="italic">juogadit </em>, 3. kapihttal). Oskkuoahpahusas leat sámi geahččanvuogi sihkkarastán dan bokte ahte <em type="italic">Sámi </em><em type="italic">oskkuoahpahusplána </em>ovdanbuktá sierra <em type="italic">oahppočalmmustahttima </em>juohke golmma váldofáddái. Searvegottit gos leat sámi mánát ja nuorat ožžot dáinna veahki oaidnit mat sáhttet leat guovddáš fáttát báikkálaš oskkuoahpahusas. </p>
<p><em type="italic">Sámi oskkuoahpahusplána </em>lea sihke reaidu ja lassi ulbmildokumenta. Bajilgovas vuolábealde leat čatnan sámiide guoskivaš oahppočalmmustahttima buot geatnegahtton váldofáttáide mat leat <em type="italic">Ipmil </em><em type="italic">addá – Mii juogadit </em>plána golmma bealis. Oasit maid leat lasihan iešguđetge geatnegahtton váldofáddái, eai boađe <em type="italic">Ipmil addá – Mii juogadit </em>plána ulbmiliid sadjái, muhto leat daidda deavddan. </p>
<p>Danne eai leat ollu oskkuoahpahusa guovddáš fáttáin mielde bajilgovas vuolábealde.</p>
<p>Deattuhit ahte vuolábeale skovvi ii atte dievaslaš gova sámi oskkuoahpahusa relevánta oahppoulbmiliin. Báikkálaš plánaid ráhkadeamis berrejit searvegottit danne ohcat vejolašvuođaid váldit mielde osiid maid leat báikegoddái heivehan, sihke buot váldofáttáid dáfus, ja maid daid dáfus mat leat guorosin (Ándagassii addin, Fásttu ja biehttaleapmi ja Mieldebargit).čoakkalmasain ja ipmilbálvalusain gos sápmelaččat leat čoagganan. Oskkueallima ovdanbuktinvugiid sáhttá dahkat liturgiija, musihka ja sálmmaid válljema bokte, ja iešguđetlágan kultuvrralaš- ja dáiddalaš ovdanbuktimiiguin, sámegielain, fáttá válljemis, čoahkkananbáikki ja searvevuođa bokte.</p>
<p>Girkolaš basit lea mávssolaččat sápmelaččaide.</p>
<p>Allabasiidáigge leat iešguđetlágan vierut iešguđet guovlluin girkus, ruovttuin ja læstadiánalaš čoakkalmasain. Gásta, konfirmašuvdna, vihaheapmi ja hávdádeapmi leat maid mávssolaš dáhpáhusat, juoga mii searvvaha stuorabearraša ja fulkkiid. Sámi kristtalašvuođaipmárdus ovdanboahtá ja gaskkustuvvo oahpaheami bokte ruovttuin, ságastallamiin ja buolvvaid gaskka deaivvadettiin.</p>
<p><em type="italic">Dasgo gos guovttis dahje golmmas lea čoagganan mu </em><em type="italic">nammii, doppe mun lean sin gasku </em>(Matt 18,20). </p>
<p xml:lang="nno">Berit Frøydis Svineng Johnsen7071</p>
<p type="listitem">Stuora gažaldagat</p>
<p type="listitem">Mánát ja nuorat galget oahppat dovdat sápmelaččaid árbevirolaš ja ođđaáigásaš  luonddugeavaheami ja luondduvalljodagaid  ávkkástallama mii sáhttá sidjiide duddjot   vuđoleappot jurddašeami ja ovdošeami  olbmo saji birra Ipmila sivdnádusas.</p>
<p type="listitem">Guovddáš dimenšuvnnat olbmo eallimis</p>
<p type="listitem">Giella, kultuvrralaš gullevašvuohta ja čearddalaš girjáivuohta leat maid guovddáš  dimenšuvnnat olbmo eallimis maiguin mánát  ja nuorat berrejit kristtalašvuođa čuovgasa  bokte bargat.</p>
<p type="listitem">Áhčči min ja rohkos</p>
<p type="listitem">Mánát ja nuorat galget oahppat Áhčči min-rohkosa, beavderohkosa ja eahketrohkosa  iežaset gillii. Sii galget maid oahppat báikegoddái heivehuvvon rohkosárbevieruid,  ovdamearkkadihte <span type="quote">«Áhči ja Bártni ja Bassi  Vuoiŋŋa nammii»</span>, <span type="quote">«Jesus nammii»</span> ja russesteami iešguđet eallindilálašvuođain.</p>
<p type="listitem">Biibbal</p>
<p type="listitem">Mánát ja nuorat galget oahppat dovdat dav-visámegiel, julevsámegiel ja lullisámegiel  biibbaljorgalanbargguid birra, ja oahppat  guovddáš biibbalteavsttaid iežaset sámegillii.</p>
<p type="listitem">Girkojagi allabasit ja mearkabeaivvit</p>
<p type="listitem">Mánát ja nuorat galget suokkardit gávdnojit go sámi árbevierut mat gullet girkojagi allabasiide, dás maid Márj á lohpádusbeaivvi.</p>
<p type="listitem">Girku</p>
<p type="listitem">Mánáid ja nuoraid galgá hástalit kritihkalaččat geahččat girku historj álaš  deaivvadeami sápmelaččaiguin sámi oskkoldat- ja girkohistorj á vuođul.</p>
<p type="listitem">Mánát ja nuorat galget oahppat sámi báhpaid</p>
<p type="listitem" xml:lang="smj">Lars Levi Læstadiusa ja Anders Fjellnera  birra.</p>
<p type="listitem">Mánát ja nuorat galget oahppat dovdat iešguđet sámi giellajoavkkuid Norgga girkus,  ja ahte sálmmat, liturgiijat ja eará girkolaš  teavsttat gávdnojit sihke lullisámegillii, julevsámegillii ja davvisámegillii.</p>
<p type="listitem">Mánát ja nuorat galget oahppat álgoálbmo-giid dili birra máilmmiviidosaš girkus.</p>
<p type="listitem" xml:lang="fkv">Diakoniija</p>
<p type="listitem">Mánát ja nuorat galget oasálastit solidari-tehtabargguin main álgoálbmotrievtti prinsihpat leat vuođđun.</p>
<p type="listitem">Mišovdna ja ekumenihkka</p>
<p type="listitem">Dat diehtu ahte sápmelaččat gullet globála álgoálbmotsearvevuhtii lea lassánan ja dan  berre čatnat oskkuoahpahusa mišovnna  oassái. Ásahit oktavuođaid máilmmiviidosaš  girku eará álgoálbmogiidda mišonbargguid  dahje ustitvuođašiehtadusaid bokte, addá  oktavuođaid mat boktet beroštumi ja  eaiggátvuođadovddu girku gohččosii.</p>
<p type="listitem" xml:lang="smj">Etihkka</p>
<p type="listitem">Mánáid ja nuoraid galgá movttiidahttit gula-hallamii ja kultuvralonohallamii searvegotti  oskkuoahpahusdoaibmabijuin. Ulbmil  dainna lea duddjot gaskaneas árvvusatnima  ja ipmárdusa mánáid ja nuoraid gaskkas  geain lea iešguđetlágan duogáš.</p>
<p><em type="bold">Ándagassii addin </em></p>
<p><em type="bold">Fástu ja biehttaleapmi </em></p>
<p><em type="bold">Mieldebargit </em></p>
<p xml:lang="fkv"><em type="bold">EALLINDULKON JA BIRGEN EALLIMIS </em></p>
<p>Oskkuoahpahus galgá ovddidit iežasárvvu muosáhusa ja láhčit mánáide ja nuoraide vejolašvuođaid mas oidnet iežaset ja dulkojit iežaset máilmmi nu ahte Ipmil lea sin sivdnidan, ja son ráhkista ja bajásdoallá sin su ráhkisvuođainis.</p>
<p type="listitem">Eallin- ja oskkuhistorjá</p>
<p type="listitem">Sámi mánáid ja nuoraid sámi identitehta ovdána sihke dan oktavuođa ektui mii sis lea  sámi álbmogii ja dan historjái ja  kulturárbevieruide, ja deaivvadettiin  stuoraservodagain. Sámi mánát ja nuorat  dárbbašit gávdnat giela iežaset oskkuhistorjái  mii searvvaha fáttáid ja vásihusaid mat leat  čadnojuvvon dasa.</p>
<p type="listitem">Persovnnalaš ovdáneapmi</p>
<p type="listitem">Oppalaš hábmemis berre oskkuoahpahus addit eanet oahpu sámi eallinvuogi, árvvuid  ja duohtavuođaipmárdusa birra, nugo dat  ovdanbohtet báikkálaš birrasis ja báikegotti  kultuvrras.</p>
<p type="listitem">Mánáid ja nuoraid galgá movttiidahttit doalahit oktavuođa iežaset ristváhnemiiguin  vai sii sáhttet oažžut neavvagiid ja veahki  oskku ahtanuššamis, ja dan bokte oahppat ja  vásihit makkár ovddasvástádusat  ristváhnemiin leat. Dat lea buorre oahppu jus  ieš šaddá ristváhnemin maŋŋil eallimis.</p>
<p xml:lang="fkv"><em type="bold">GIRKU OSKU JA ÁRBEVIERRU </em></p>
<p type="listitem">Oskkuoahpahusas galget mánát ja nuorat oahppat  dovdat golmmaoktalaš Ipmila  Biibbala bokte  nugo Ipmila sátnin, oskkudovddastusa, sakramenttaid ja eará guovddáš osiid bokte girku  oskkus. Mánát ja nuorat galget oahpásnuvvat  kristtalaš allabasiide ja dan girkui masa sii gullet. 1. oskkuartihkkal</p>
<p type="listitem">Mánát ja nuorat galget sámi muitalusaid bokte oahppat sápmelaččaid oainnu birra  lundui ja duohtavuođaipmárdussii, ja čatnat  daid biibbalmuitalusaide.</p>
<p type="listitem">Mánát ja nuorat galget sámi árbevieruid čuovgasa bokte bargat ipmárdusain: Gii lea  Ipmil sivdnideaddjin, ja mii lea olmmoš mii  lea eatnamis sivdniduvvon.  2. oskkuartihkkal</p>
<p type="listitem">Mánát ja nuorat galget oahppat ahte Jesusa ruossajápmin ja bajásčuožžileapmi lea duogáš  ruossamearkka guovddáš sajis sámi kristtalaš  árbevierus.</p>
<p type="listitem">Mánát ja nuorat galget oahppat dovdat Læsta-diusa dajaldaga <span type="quote">«Almmálaš váhnen»</span> mii lea  metafora Ipmilii Sivdnideaddjin ja Beastin, ja  dan dajaldaga saji soabadusa ipmárdusas. 3. oskkuartihkkal</p>
<p type="listitem">Mánát ja nuorat galget Apd 2,1-13 vuođul smiehttat Bassi Vuoiŋŋa doaimma birra  Ipmila máŋggagielat ja máŋggačearddalaš  girkus.</p>
<p type="listitem" xml:lang="fin">Sakramenttat</p>
<p type="listitem">Mánát ja nuorat galget oažžut oahpu gástta ja ristváhnemiid mearkkašumi birra sámi guovlluin.</p>
<p type="listitem">Mánát ja nuorat galget oahppat dovdat báike-goddái heivehuvvon árbevieruid mat leat  eahkedismállásiidda čadnojuvvon.</p>
<p xml:lang="smn"><em type="bold">KRISTTALA </em>š <em type="bold">OSKU GEAVADIS </em></p>
<p>Oskkuoahpahusas galget mánát ja nuorat bargat gávnnahit maid dat mearkkaša ahte Ipmil ráhkista sin, ja mii dat lea ráhkistit iežas, lagamučča ja Ipmila. Sii galget oahppat rohkadallat, lohkat Biibbala, leat ipmilbálvalusas ja čájehit ráhkisvuođa lagamužžii praktihkalaš solidaritehta bokte. Mánát ja nuorat galget beassat ovdanbuktit iežaset, sin oskku ja hutkáivuođa.</p>
<p type="listitem">Rohkos</p>
<p type="listitem">Mánát ja nuorat galget oažžut vásihusaid rohkadallamis guovddáš rohkosiid sámi  árbevierus.</p>
<p type="listitem">Mánát ja nuorat galget oahppat báikegoddái heivehuvvon sámi kristtalaš árbevieruid mat  gullet iešguđetge lágán meahcásteapmái.</p>
<p type="listitem">Ipmilbálvalus</p>
<p type="listitem">Mánát ja nuorat galget oahppat sápmelaččaid ipmilbálvalus- ja čoakkalmasárbevieruid, ja  oažžut vejolašvuođa oasálastit arenain gos  dakkárat leat anus.</p>
<p type="listitem">Biibballohkan</p>
<p type="listitem">Mánát ja nuorat galget oahppat váldit Biib-bala atnui ja kristtalaš sámegiel girj iid.</p>
<p type="listitem">Lávlun, musihkka ja kultuvra</p>
<p type="listitem">Mánát ja nuorat galget oažžut vejolašvuođa ovdanbuktit iežaideaset sálmmaid, musihka  ja eará kultuvraovdanbuktimiid.</p>
<p type="listitem">Mánát ja nuorat galget ožžut vejolašvuođa vásihit báikegoddái heivehuvvon  girkomusihkalaš árbevieruid, ja dasalassin  oahppat dovdat girkomusihkalaš geavada mii  sámi guovlluin lea dál.</p>
<p type="listitem">Mánát ja nuorat galget oažžut vejolašvuođa oahppat atnit árbevirolaš arenaid oskkuoahpahusas.</p>
<p type="listitem">Mánát ja nuorat galget oskkuoahpahusa oahppama ja muitalanárbevieruid  oktavuođas geavahit reaidduid ja vugiid  praktihkalaš bargguin.</p>
<p type="listitem">Mánáid ja nuoraid galgá movttiidahttit atnit sámegiela. Sihke njálmmálaš ja čálalaš  oktavuođain galgá láhčit vejolašvuođaid  sámegiela geavaheapmái.    72733.0 Prinsihpalaš oassi   3.1 Čatnašupmi Norgga láhkii ja girkolaš plánaide</p>
<p>Norgga stáhta lea vuođđuduvvon guovtti álbmoga eatnamiidda, dáččaid ja sápmelaččaid.</p>
<p>Sápmelaččaid eavttut álgoálbmogin Norggas leat čállojuvvon Vuođđolága § 110a.</p>
<p>Vuođđolágaparagráfa leat ráhkadan daid riikkaidgaskasaš álgoálbmotkonvenšuvnnaid vuođul maid Norga lea dohkkehan. Dat geatnegahttet buot almmolaš eiseválddiid Norggas doarjut ja láhčit saji doaibmabijuide mat vealahit positiivvalaččat fálaldagaid addimis ja doaimmaid álggaheamis sápmelaččaide. Girku lea dohkkehan daid prinsihpaid, ja váldán duohtan daid geatnegasvuođaid oskkuoahpahusođastusas. Dat ovdanboahtá čielgasit Norgga girku bajitdási oskkuoahpahusplánas, <em type="italic">Ipmil addá – Mii juogadit </em>. </p>
<p><em type="italic">Ipmil addá – Mii juogadit </em>lokte sámi girkoeallima oassin Norgga girku árbevirrui ja searvevuhtii. Danne leat váldán mielde sámi álbmoga máhtu vuoiŋŋalašvuođas, girkoeallimis ja árbevierus dakkár mávssolaš árbevierrun maid buohkat geat leat gásttašuvvon galggaše dovdat. (gč. </p>
<p><em type="italic">Ipmil addá – Mii juogadit </em>, kapihttal 2). </p>
<p><em type="italic">Oskkuoahpahusplána </em>lea resursadokumenta searvegottiide mat háliidit váldit sámi geahččanbeliid oskkuoahpahussii. </p>
<p>Ráđđehusa sámepolitihka láidesteamit váikkuhit dasa movt girku oskkuoahpahus organiserejuvvo sápmelaččaide. St.dieđ.nr 28 (2007-2008)</p>
<p><em type="italic">Sámepolitihkka </em>, čujuha Norgga girku sierra ovddasvástádussii sámi girkoeallimis. <span type="quote">«Dat maid buot ovddimus ferte váldit vuhtii sámi girkoeallimis Norgga girku siskkobealde lea dan ahte ferte ovddidit ovttas sámiid iešipmárdusain ja sámi árbevieruiguin»</span> (s 182). <em type="italic">Sámi </em><em type="italic">oskkuoahpahusplána </em>galgá ge sihkkarastit ahte ođastus vuhtiiváldá sámi iešipmárdusa ja sámi árbevieruid. </p>
<p>Sámelága giellanjuolggadusaid § 1-5 cealká ahte sámegiella ja dárogiella leat ovttaárvosáš gielat.</p>
<p>Ođđajagimánu 1. beaivvi 2011 rájes leat čuovvovaš suohkanat mielde sámegiela hálddašanguovllus:</p>
<p>Guovdageaidnu, Kárášjohka, Porsáŋgu, Unjárga,</p>
<p>Deatnu, Gáivuotna, Loabát, Divtasvuodna ja</p>
<p>Snoasa. Njuolggadusat fátmmastit davvi-, julev- ja lullisámi giellaguovlluid. Dat ovcci hálddašansuohkana leat dušše oasáš árbevirolaš sámi ássanguovllus. Dan guovllu viidodat lea</p>
<p>Mátta-Várj agis Finnmárkku fylkkas gitta lulás</p>
<p>Engerdalii Hedmárkku fylkkas. Našovnnalaš oskkuoahpahusplána cealká ahte sámi mánáin ja nuorain lea riekti oažžut oahpahusa ja oahpponeavvuid iežaset gillii (gč <em type="italic">Ipmil addá </em>, kapihttal 8). Dasalassin čujuha dat ahte <span type="quote">«Searvegottiin sámegiela ja kultuvrra hálddašanguovllus lea sierra ovddasvástádus láhčit oskkuoahpahusfálaldagaid sámi mánáide ja nuoraide»</span> (gč <em type="italic">Ipmil addá – Mii juogadit </em>, Ulbmil ja ráhkadus). Searvegottiid báikkálaš oskkuoahpahusplánaid ráhkadeami oktavuođas ávžžuhit danne hábmet mihttomeriid mat addet sámi mánáide ja nuoraide vejolašvuođa sihkkarastit, áimmahuššat ja ovdanáhttit sámegiela ja kultuvrra. <em type="bold">3.2 Doahpagat ja sátnegeavaheapmi </em><em type="bold">– fátmmasteaddji oskkuoahpahus </em>Fátmmasteapmi galgá leat dán plána vuođđoprinsihppa sámi mánáid ja nuoraid oskkuoahpahusas. Fátmmasteami vuođđu lea - Movt sáhttá du searvegoddi addit sámi mánáide ja nuoraide kristtalaš eallindulkoma ja ráhkkanahttit sin birget eallimis vugiin mii vuhtiiváldá sin sámi gullevašvuođa ja identitehta? - Læstadialaš árbevierus lea Luthera uhca katekismusis guovddáš sadji oskkuoahpahusas. </p>
<p>Katekismus lea erenoamáš relevánta resursa dan fáddái maid namuhit kristtalaš oskku ja árbevieru oasis. - Movt sáhttá <span type="quote">«sámi»</span> vuolitfáttaid juohkit ja čilget vuđoleappot doaibmabijuid bokte dakkár vugiiguin mat olahit buot mánáid ja nuoraid searvegottis</p>
<p>Karin Mathisen74754.0 Plána geavadis ovttaárvosašvuohta, iige seammaláganvuohta.</p>
<p>Olbmo riekti leahkit earálágan ja dattege gullat sosiála, kultuvrralaš ja fágalaš searvevuhtii, lea fátmmasteami jurdaga vuolggasadji go olmmošlaš searveuođaid galgá hukset. Fátmmasteapmi lea danin eará go integreren ja assimileren. Integreren ja assimileren eaktuda soapmasiid geat leat olggobealde ja geaid galgá váldit searvevuhtii dan bokte ahte dahká sin eanetlogu lágánin. Dat ii leat fátmmasteapmi.</p>
<p>Fátmmasteaddji oskkuoahpahus eaktuda álgoálggus juo buohkaid leat mielde searvevuođas, ja ahte sin oasálastin lea seammaárvosaš, vaikko velá iešguđet ge eavttuiguin. Ovddasvástideaddji jođiheaddjit galget fuolahit ahte juohkehaš atná ieš iežas oassin dan searvevuođas. Dat gáibida aktiivvalaš jođiheami, ja gelbbolašvuođa ja dieđu kultuvrralaš, fágalaš ja sosiála erohusain olbmuid gaskkas. Dat eaktuda pedagogalaš jođiheami mas leat čuovvovaš prinsihpat: - dásseárvosašvuohta oasálastiid gaskkas - searvevuohta mas lea sadji girjáivuhtii - mieldemearrideapmi</p>
<p>Dáid prinsihpaid vuođđu addá rievtti leahkit earáláganin sosiála, kultuvrralaš ja fágalaš rámmaid siskkobealde. Dat earrána ovttaláganvuođa jurddašeamis, mii deattuha ovttaláganvuođa eaktun, ja ii almmut nu olu daid erohusaid mat olbmuid gaskkas leat. Ovttaláganvuođa ideologiija ráhkada vuođu assimileremii dahje segregeremii ja dat ii soaba oktii daid fátmmasteaddji prinsihpaiguin mat ON olmmošvuoigatvuođain leat.</p>
<p>Fátmmasteaddji prinsihpa ii dárbbaš dušše sápmelaččaid ja dáččaid gaskkas, muhto maiddái sámi servodaga siskkobealde. Sámi servodagain lea searvevuohta nanus. Searvevuođas galget buohkat leat ovttaárvosaš oasálastit beroškeahttá doaibmannávccain. Báikkálaš plánaid ráhkadeamis galgá vuhtiiváldit ahte dat fátmmasta maid mánáid ja nuoraid geat dárbbašit sierra láhčima (gč. I <em type="italic">pmil </em><em type="italic">addá – Mii juogadit </em>, kapihttal 6). </p>
<p>Oskkuoahpahus galgá fátmmastit buohkaid geat leat gásttašuvvon ja duddjot searvevuođa dan njealji riikka sápmelaččaid gaskii.</p>
<p>Álgoálbmotgeahččanbeali searvevuođahuksemis galgá vuhtiiváldit sihke agi, geografiija, kultuvrralaš gullevašvuođa ja gielladili dáfus. Dat namuhuvvon bealit dahket oktiibuot girjáivuođa dan resursariggodagas ja máhttoriggodagas mii sápmelaččain lea, erenoamážit luonddugelbbolašvuođas ja vuoiŋŋalašvuođas.</p>
<p>Mihttomearri galgá leat ahte buohkat dovdet iežaset fátmmastuvvon girku oskkusearvevuođas, ja das maid oskkuoahpahus maid galgá duddjot ja doalahit. <em type="bold">3.3 Oahppan – dáhpáhuvvá mánás, ja sosiála </em><em type="bold">searvevuođas </em>Mánát ja nuorat ohppet buoremusat go ieža oasálastet, ja go servet ja leat aktiivvalaččat mielde. </p>
<p>Dat lea Mánáidlága doahpaga mielde <span type="quote">«mánáid mieldeváikkuheapmi»</span>. Mánáid mieldeváikkuheapmi lea go diktá mánáid ja nuoraid searvat plánet ja čađahit doaimmaid searvegottis aktiivvalaš oasálastin ja veahkkin.</p>
<p>Sidjiide sáhttá addit luohttámuša ja ovddasvástádusa ovdamearkkadihte ipmilbálvalusain, diakonála bálvalusain ja luohttámušdoaimmain. Dan sáhttet dahkat ovdamearkkadihte sámi-dáru ipmilbálvalusain, mas konfirmánttat doaimmahit bálvalusaid oassin konfirmántaoahpahusas.</p>
<p>Oskkuoahpahus galgá maid veahkehit sin geat leat gásttašuvvon eallit kristtalalažžan kristtalaš servvolašvuođa rámma siskkobealde. Sámi oskkuoahpahus ferte danne láhčit sosiála arenaid mas mánáid ja nuoraid sámi kristtalaš identitehta sáhttá nannet. Das lea máhttososiologalaš bealli, danne go máhtu ferte juogadit jus dan galgá atnit jáhkehahttin. Lea dárbu láhčit eanet deaivvadanbáikkiid gos mánát ja nuorat sáhttet ovttas dahkat kristtalaš searvevuođa, konfirmašunčoagganemiid, mánáid ja nuoraidleairraid, sámi girkobeivviid, álgoálbmotfestiválaid ja dakkáriid bokte.</p>
<p>Čoahkkanemiid sáhttá organiseret sihke proavássuohkana, bismagotti ja riikka dásis. Dat leat mávssolaš arenat gos sámi mánát ja nuorat iešguđet giella- ja geográfalaš guovlluin sáhttet gávnnadit. Sámi oskkuoahpahus galggašii dasalassin čalmmustahttit sosiáliserema máŋggabuolvvat vuolggasajis, mas sáhttá láhčit ovttastallamiid ja máhttofievrredeami buolvvaid gaskkas. <em type="bold">4.1 Gelbbolašvuođalokten </em>Sámi oskkuoahpahusa jođihit sihke searvegotti mieldebargit ja váhnemat/váhnenovddasteaddjit, ristváhnemat ja fuolkkit ruovttus ja lagasbirrasis. </p>
<p>Searvegottiid ja girku oskkuoahpahusa sáhttá gohčodit ii-formálalaš oahpahussan, ja ruovttuid oskkuoahpahus eahpeformálalaš oskkuoahpahussan. Dat lea erohussan skuvlla formálalaš oahpahussii, man sisdoallu lea oskkoldat, eallinoaidnu ja etihkka (OEE).</p>
<p>Sámi oskkuoahpahus lea eanas dáhpáhuvvan ruovttuin ja čoakkalmasain, ja lea dássásaš searvegottiid oskkuoahpahusain. Oskkuoahpahusas lea dehálaš jurddašit ovttasbargat ruovttuiguin ja čoakkalmasaiguin vai oažžu oktilaš ja systemáhtalaš báikkálaš vuođđuduvvon oskkuoahpahusa.</p>
<p>Searvegottit mat jođihit oskkuoahpahusa berrejit geahččalit oažžut ovttasbarggu mánáidgárddiiguin, skuvllaiguin ja skuvlaastoáiggeortnegiiguin.</p>
<p>Máhttoloktema oahppoplakáhtas čujuhit ahte skuvla galgá báikkálaš servodahkii láhčit vejolašvuođaid searvat oahpahussii heivvolaš vugiin. Dan bokte sáhttá girku, mii juo lea ge dehálaš oassi báikkálaš servodagas, riggudahttit skuvlla. Dakkár ovttasbargu gáibida buori fágalaš vuođu systematihkas, buriid gulahallanvugiid, ja dohkkeheaddji lahkoneami, čađahuvvon konsekveanta vugiin.</p>
<p>Dan gelbbolašvuođa mii searvegottiid oskkuoahpahusmieldebargiide lea čohkkon ruovttu ja skuvlla ovttasbarggus, berre váldit vuhtii ja dahkat dan áššáiguoskevažžan dan bokte ahte ovdamearkkadihte čállá ja bidjá daid resursabáŋkui (gč. kapihttal 4.2). Dan bokte ožžot eanebut vejolaš juogadit gelbbolašvuođa. Mihttu oažžut oskkuoahpahussii báikkálaš čatnašumi mas riikkadási mihttomearit leat relevánttat báikkálaš dásis, lea stuora fágalaš hástalus. Gelbbolašvuohta máŋggakultuvrralaš pedagogihkas ja kulturvraanalysas lea dán oktavuođas erenoamáš áššáiguoskivaš.</p>
<p>Sámi oskkuoahpahus berre háhkat ja čatnat alccesis formála gelbbolašvuođa kulturgelbbolašvuođas, máŋggagielatvuođas, sámegiel- ja kulturmáhtus ja digitála oahpponeavvuid ovddidan fágasurggiin sámegillii ja dárogillii. Dat guoská buot girkolaš dásiide, sihke báikkálaš-, guovllu- ja riikkadásis. <em type="bold">4.2 Vásihusaid juogadeapmi ja </em><em type="bold">gelbbolašvuođa juohkin </em>Sámi girkoráđđi bargá ráhkadit arenaid gos sáhttá juogadit resurssaid ja vásihemiid sámi oskkuoahpahusbargguin. Mihttu lea vurket nu olu go vejolaš resursamateriálain dainna lágiin ahte daid lea álki gávdnat ja váldit atnui, danne galget fuomášumit, sárggástusat, mállet jnv. leat gávdnamis resursabáŋkkuin vai searvegottit sáhttet daid váldit atnui ja heivehit daid báikkálaš anuide. </p>
<p>Sámi oskkuoahpahusa neahttabáiki www.osko.no – Lea go min searvegoddi ráhkadan resurssaid dahje vásihan juoidá mii sáhttá leat ávkin earáide? 76775.0 Báikkálaš plánabargu <em type="bold">5.1 Kontekstuealla jurddašeapmi </em>Norgga girku lea dovddastan ahte kristtalašvuođa ovddideapmi Sámis dáhpáhuvai assimileren- ja koloniserenhistorj á rámma siskkobealde, mas ráđđejeaddjin lei <span type="quote">«kristtalašvuohta dárogillii»</span>. </p>
<p>Searvegottit sámi guovlluin ja dan olggobealde leat oskkuoahpahusođastusas ožžon stuorát ovddasvástádusa ja friddjavuođa láhčit ja jođihit oskkuoahpahusa mas vuostáváldá Kristusa, ja dat kultuvrralaš ja vuoiŋŋalaš árbevierru lea gietkka mas oskku sáhttá ahtanuššat. Muhto maid mearkkaša dat ahte jurddašit kontekstuella vugiin, ja boahtá go kultuvrralaš heiveheapmi evangeliuma ja girkolaš árbevieruid gaskkusteami sadjái?</p>
<p>Nugohčoduvvon kontekstualiseren lea sierra suorgi teologiijas. Dan mielde galgá kristtalašvuođa ovddidit báikkálaš birrasis, vai báikkálaš vierut, árbevierut, árvooaidnu ja eallindulkon leat kristtalašvuođa ovdanbuktinvuogit. Dalle go álgogirku rievddai juvddálaš ovttakultuvrralaš joavkun ja šattai lihkahus mas ledje olbmot geain ledje iešguđet čearddalaš, kultuvrralaš ja oskku duogáš, de fertejedje mearridit makkár oktavuohta galggai leat gaskal evangeliuma ja kultuvrra.</p>
<p>Bávlosa Areopagossárdni lea buorre ovdamearka dasa movt vuosttaš kristtalaččat greika konteavsttas maid fertejedje bargat máŋggakultuvrralaš gažaldagaiguin. Bávlos addá sihke rámi ja rissii</p>
<p>Atenalaččaide. Son rámida sin go ohcet Ipmila, ja nuppe bealis son fas moaitá dan go sii rohkadallet konkretiserejuvvon ipmilvuođa maid leat bidjan tempelii. Areopagosárdni čájeha ahte kristtalaš sivdnádusteologiija sáhttá doalahit dan ahte Ipmil lea min gaskkas, maiddái ovdal miššovnna álggaheami Sámis.</p>
<p><em type="italic">Ovtta olbmos son lea dahkan buot álbmogiid ja </em><em type="italic">diktá sin ássat miehtá eatnama; son lea bidjan sid- </em><em type="italic">jiide ásahuvvon áiggiid ja lea mearridan sin ássan- </em><em type="italic">guovl uid rájiid. Dán son lea dahkan, vai sii ozašedje </em></p>
<p><em type="italic">Ipmila, jos de dovddašedje ja gávnnašedje su, vaikko </em><em type="italic">son ii leat guhkkin eret ovttasge mis. </em>(Apd 17,26-27) </p>
<p>Sámi servodagas leat iešguđetlágan servodathámiid. Das leat gávpogat ja gilit, mearragáttit ja siseanan, ja sápmelaččat orrot lulde ja davvin, nuortan ja oarjin. Muhtimat orrot nugohčoduvvon sámi suohkaniin, earát fas báikkiin gos dušše leat dáru ásahusat ja dárogielagat stivrrain ja jođiheamis. Sámi mánáide ja nuoraide berre oskkuoahpahusa álggahit báikkálaš sámivuođas, ja seammás ovddidit sámi girjáivuođa. Muhto kristtalaš oskku duohtavuođaid jorgaleamis lea maid sáhka atnit govaid, illustrašuvnnaid ja sátnegovaid sámegielas, kultuvrras, historj ás ja árbevierus. lea vuogas reaidu sihke ruovttuide ja searvegoddái.</p>
<p>Resursabáŋkkus, www.kirken.no/storstavalt/prosjekt/, mii dál juo gávdno, lea bajilgovva olu bargguin, doaibmabijuin ja resurssain maid leat oskkuoahpahusođastusa geahččalanáigodagas geahččalan. Hápmir ja Sagfjord searvegoddi, Sis-</p>
<p>Finnmárkku proavássuohkan, Davvi-Rana searvegoddi čađahedje bargguid mat sierraládje čalmmustahtte sámivuođa. Dain bargguin lea vejolaš oažžut movttiidahttima ja oahpu.</p>
<p>Sámi girkoráđđi lágida dasalassin jahkásaš fágakonferánssaid Girkolaš oahpahusguovddážiin</p>
<p>Davvin, ja dasa sáhttet virgáduvvon bargit ja eaktodáhtolaš oskkuoahpahusmieldebargit searvat, juogadit vásihusaid ja oažžut lassi gelbbolašvuođa. <em type="bold">4.3 Ovttasbargu ruovttuiguin </em></p>
<p>Searvegottis lea, ovttas váhnemiiguin/váhnenovddasteddjiiguin ja ristváhnemiiguin, ovddasvástádus gaskkustit oskku eallima ja muitalusaid. Girku háliida olahit govdadit bearrašiid, mánáid ja nuoraid. Máná eallima vuosttaš jagiid álgooktavuohta gullá váhnemiidda/váhnenovddasteddjiide. Girkui lea danne dehálaš ásahit buriid oktavuođaid singuin, vai mánát ja nuorat áigá juo ožžot vejolašvuođa oahpásnuvvat girkolatnjii ja atnit dan alcceseaset oahpisin. Sihke váhnemiid/váhnenovddasteddjiid ja mánáid galgá diktit geahččalit oažžut buori oktavuođa girkui, vai sii ovttas earáiguin leat girku searvegoddi.</p>
<p>Girku háliida atnit iešguđet vugiid ovttasbargat váhnemiiguin/váhneovddasdeddjiiguin, nugo addit bagadallamiid ja dieđuid váhnemiidda oskkuoahpahusa birra. Váhnemat /váhnenovddasteaddjit dovdet iežaset mánáid, ja dihtet movt oahpahusa sáhttá buoremusat láhčit.</p>
<p>Searvegottit dárbbašit daid dieđuid maid váhnemat/váhnenovddasdeaddjit sáhttet addit vai lea vejolaš fátmmastit buohkaid searvegotti doaimmaide. <em type="bold">4.4 Eaktodáhtolaš mieldebargit girkus </em>Girku dárbbaša eaktodáhtolaš mieldebargiid. </p>
<p>Váhnemat/váhnenovddasdeaddjit, ristváhnemat ja nuorat leat mávssolaš resurssat. Daid maŋemus logijagiid lea dattege leamaš unnit dáhttu searvat dakkár bargguide, ja dađistaga eanet doaimmat leat gártan dan duohkái ahte sii geat barget ožžot bálkká dan ovddas. Girku dárbbaša almmatge fievrredit viidáseappot eaktodáhtolaš árbevieru. Lea dehálaš movttiidahttit, bagadallat ja doarjut bargguid, dannego sii leat olbmot geat dahket searvegotti.</p>
<p>Máŋgga sámi guovllus lea leamaš hástalus ásahit olbmuid gaskkas eaiggátvuođa girkui.</p>
<p>Historj álaččat lea girku sámi guovlluin leamaš dego olggobealde boahtán ásahus, ja olbmot geat leat ovddastan girku eai leat leamaš iežaset olbmot.</p>
<p>Sátnebárra kristtalaš ja sápmelaš lea máŋgasiid mielas vehá váttis. Danne berre báikkálaččat bargat nannet girku sámi arenan. Girku galgá leat rabas álbmotgirku mii atná árvvusin sámivuođa ja lea mielde botkemin jávohisvuođa dan negatiivvalaš historj ás mii girku rollas lei koloniserema, miššonerema ja assimilerema ektui. Soabadeapmi lea dán oktavuođas guovddáš doaba, ja gávdnojit juo barggut maidda girku lea searvan ja lea leamaš mielde čatname soabadanteologiija konkrehta bargguide (gč. <em type="italic">Dialog og livsmestring </em>, Nord-Salten). </p>
<p>Juohke searvegoddi sáhttá ieš gávdnat vugiid mii botke jávohisvuođa ja ásaha doaimmaid, vai vel eanebut dovdet ahte girku lea utnolaš ja fátmmasteaddji.</p>
<p>Goalmmát oskkuartihkkalis lea ge osku searvevuhtii čadnojuvvon: «Mun oskkun Bassi</p>
<p>Vuigŋii, bassi oktasaš girku .. » Vuoiŋŋalaš searvevuohta čatná olbmuid oktii. Danin eat galgga vajáldahttit ahte dat leat mii, oktan iežamet lagamuččain, geat dahkat ealli searvegotti. Das leat mii buohkat sivdniduvvon Ipmila gova mielde, mas lea dat árvu maid ii sáhte loavkašuhttit. – Guđeládje sáhttet váhnemat/váhnenovddasteaddjit ja ristváhnemat oažžut dieđuid relevánta oahpponeavvuid birra mat leat ávkin dahkame oskku duohtan ja dan ruovttus gaskaneaset juogadit? – Movt sáhttá sámi kultuvra leat resursan oskkuoahpahusas du searvegottis? 7879 <em type="bold">5.4 Kárten </em></p>
<p>Searvegotti ja báikkálaš birrasa kárten lea dehálaš vuođđobargu go galgá hábmet báikkálaš plána.</p>
<p>Guovlluin gos sámi kultuvra eallá lea maid lunddolaš váldit sámivuođa mielde oskkuoahpahusplánii. Searvegottit olggobealde sámi guovlluid berrejit háhkat dieđuid sámi mánáid ja nuoraid birra (gč. <em type="italic">Ipmil addá – Mii juogadit </em>, kapihttal 7), vai lea vejolaš plánabargguide bidjat doaibmabijuid mat sihkkarastet <em type="italic">Sámi </em><em type="italic">oskkuoahpahusplána </em>(gč kapihttal 2.1). </p>
<p>Sáhttá leat váttis kártet leat go báhppasuohkanis sámi mánát ja nuorat, erenoamážit olggobealde sámi árbevirolaš ássanguovlluid. Eai gávdno registarat gos sáhttá viežžat dieđuid leat go mánát ja nuorat geain lea sámi duogáš. Searvegottiid hástalus lea gávdnat vugiid sihke kártet mieldelahtuid geain lea sámi duogáš, ja ráhkadit buriid vugiid vai dat diehtu olaha berošteddjiid. <em type="bold">5.2 Báikkálaš oskkuoahpahusplána </em><em type="bold">ovdanáhttin </em></p>
<p>Go sámi mánáide ja nuoraide galgá sihkkarastit ollislaš oskkuoahpahusplána, de ferte geahččat oktilasat dan guokte plána <em type="italic">Ipmil addá – Mii </em><em type="italic">juogadit </em>ja <em type="italic">Sámi oskkuoahpahusplána </em>. </p>
<p>Searvegottiin gos leat sámi mánát ja nuorat galget báikkálaš oskkuoahpahusplána ovdanáhttimis dan vuhtiiváldit. Vuordámuš sámi guovddášguovlluid searvegottiide lea ahte dat devdet oahppomihtuid (gč. tabealla 2.2 kapihttalis) iežaset govdodatdoaimmain. Searvegottit gos sámi mánát ja nuorat leat unnitlogus, bivdojuvvojit deavdit oahppomihtuid iežaset govdodatdoaimmain. Olu searvegottiide lea áigeguovdil lágidit sierra doaibmabijuid mas čalmmustahttet sámi oahppomihtuid. Searvegottiin gos sámi mánát ja nuorat leat unnitlogus, sáhttá nubbin vejolašvuohtan válljet muhtin sámi oahppomihtuid lassifáddán daid geatnegahtton váldofáttáin maid</p>
<p><em type="italic">Ipmil addá – Mii juogadit </em>plánas leat hábmen. Jus ásahit sierra doaibmabijuid sámi dahje sámegielat mánáide, de lea dehálaš ahte daid doaibmabijuid seammás čatnet searvegotti eará bargguide, vai mánát eai sirrejuvvo eret searvegotti searvevuođas. </p>
<p>Buot mánát ja nuorat geat oasálastet ollislaš oskkuoahpahusas galget dovdat iežaset fátmmastuvvon dan stuora searvevuođas, ja dovdat iežaset duogáža leat searvevuhtii riggodahkan.</p>
<p><em type="italic">Nugo rumaš lea okta, ja das leat máŋga lahtu, ja </em><em type="italic">buot dat lahtut dahket ovtta rupmaša, vaikko leat ge </em><em type="italic">máŋga, nu lea maiddái Kristusiin ge. </em>(1.Kor 12,12) </p>
<p>Oskkuoahpahusas dáhpáhuvvet maid báikkálaš ovdanáhttinbarggut maŋŋil go searvegottit leat ráhkadan ja mearridan iežaset báikkálaš plánaid.</p>
<p>Searvegottit galget iežaset oskkuoahpahusplánaid muhtomin ain rievdadit vai sáhttet vuhtiiváldit dan ođasmahttima ja ovdánahttima. Báikkálaš vásihusat leat buorit resurssat dán barggus. <em type="bold">5.3 Báikkálaš máhtu ja gelbbolašvuođa </em><em type="bold">geavaheapmi </em></p>
<p>Mii sámivuohta lea ja dat movt eallit sápmelažžan rievddada báikkis báikái ja searvegottis searvegoddái. Riikkadásis lea maid stuora erohusat gaskal searvegottiid geain lea máhttu sápmelaččaid birra álbmogin, sin vuoiŋŋalaš eallima, historj á ja dán áiggi servodatdiliid birra. Váilevaš gelbbolašvuohta ii almmatge galggaše leat hehttehussan searvegoddái ráhkadit fálaladagaid sámi mánáide ja nuoraide. Olu searvegottiin gos orrot sápmelaččat, gávdno báikkálaš gelbbolašvuohta ja vásihusat. Dat leat resurssat maid searvegoddi sáhttá atnit ávkin iežas oskkuoahpahusas sámi mánáide ja nuoraide. Lassin eaŋkilolbmuide, sáhttá maid gulaskuddat sámi servviin, giella- ja kulturguovddážiin dahje lagas skuvllain ja mánáidgárddiin gos fállet sámi oahpahusa dahje leat sámi fáttát.</p>
<p>Searvegottit gos eai leat resursaolbmot dahje resursabirrasat lahkosiin sáhttet ovdamearkkadihte jearrat ráđi bismagoddekantuvrrain dain bismagottiin geain lea sierra ovddasvástádus addit girkolaš bálvalusaid sámegillii (Nidaros: lullisámegiella, Lulli-Hålogalánda: julevsámegiella,</p>
<p>Davvi-Hålogalánda: davvisámegiella), dahje Sámi girkoráđis.</p>
<p>Nubbi vejolašvuohta lea árvvoštallat lágidit oahpahusa čoahkkanemiid bokte. Ovttasbargu gaskal searvegottiid dahje proavássuohkana dásis, ja lágidit leairra dahje čoahkkanemiid gos oskkuoahpahus sámi mánáide ja nuoraide lea guovddážis. Čoahkkanemiid ovdamearkkadihte konfirmašunoahpahusa oktavuođas, ferte ovttastahttit juohke oasálasti searvegottiin, vai lea konfirmašunáiggi rámma siskkobealde (gč. <em type="italic">Ipmil </em><em type="italic">addá – Mii juogadit </em>, kapihttal 5). Dakkár čoavddus sáhttá leat áigeguovdil unnit sámi servodagain gos leat unnán eaktodáhtolaš mieldebargit, unnán mánát ja nuorat, dahje guovlluin gos sápmelaččat orrot bieđgguid. Čoahkkaneamit sáhttet ráhkadit sámi mánáide ja nuoraide deaivvadansajiid gos vuhtiiváldet sámi geahččanbeali. Dat sáhttá maid leat veahkkin searvegottiide gos eai leat dieđut ja gelbbolašvuohta sámi girkoeallimis. – Makkár sámi organisašuvnnaiguin ja/dahje ásahusaiguin sáhttet searvegottit ovttasbargat? – Movt sáhttá searvegoddi atnit ávkki sámi organisašuvnnaid ja/dahje ásahusaid gelbbolašvuođas? </p>
<p><em type="bold">Guhkitáigge strategiijat: </em>- kártet gástaságastallamis ahte leago váhnemiin/váhnenovddasteddjiin sámi duogáš dahje sápmelaš gullevašvuohta, ja háliidit go sámi oskkuoahpahus fálaldaga iežaset mánnái. - Atnit skoviid sadjogasas, sihke elektrovnnalaš skoviid ja báberskoviid, vai váhnemat/váhnenovddasteaddjit sáhttet dieđihit iežaset beroštumi oskkuoahpahussii mas lea sámi geahččanbeali. </p>
<p><em type="bold">Oanehitáigge strategiijat: </em>- Váldit oktavuođa sámi servviiguin, mánáidgárddiiguin, skuvllaiguin, servviiguin ja organisašuvnnaiguin, sihke báikkálaččat ja guovlluin. Sis soaitá bajilgovva bearrašiin geain lea sápmelaš duogáš. - Searvegoddebláđi, ruovttusiidduid ja ođasreivviid bokte lea vejolaš dahkat dovddusin ahte searvegoddi háliida oainnusmahttit sápmelašvuođa, ja bivdit váhnemiid/váhneovddasteddjiid váldit oktavuođa searvegoddekantuvrrain jus háliidit sámi oskkuoahpahus fálaldaga. </p>
</body></document>
