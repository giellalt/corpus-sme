<document xml:lang="sme" id="no_id"><header><title/><genre code="bible"/><author><unknown/></author><wordcount>320</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="sme"/><language xml:lang="swe"/></multilingual><origFileName>http://www.svenskakyrkan.se/default.aspx?id=772795</origFileName><parallel_text xml:lang="fin" location="default.aspx_id=655200.html"/><parallel_text xml:lang="sma" location="default.aspx_id=772785.html"/><parallel_text xml:lang="smj" location="default.aspx_id=772761.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision: 154948 $; </version></header><body><p xml:lang="swe">Vihaheapmi - Svenska kyrkan - Om oss</p>
<p type="title">Vihaheapmi</p>
<p type="title">Heajat leat feasta. Muitun olles eallimii. Ii fal beare sudnuide geat náitaleaba muhto maid sogaide ja olbmáide.</p>
<p xml:lang="swe">Tanja Petersdottir Eskandari och Salman Eskandari.</p>
<p>Girkolaš vihaheapmi lea symbolalaš ipmilbálvalus. Ipmila ja visot vihtaniid ovddas moai lohpidetne goabbat guoibmáseame dikšut ráhkisvuođa ja doarjut goabbat guoibmáseame olles eallima. Moai rohkadalle Ipmila buressivdnádit munno náittoslihtu ja veahkehit daiguin váttisvuođaiguin maid bohtet munno eallimis.</p>
<p>Gávdnojit buorit vejolašvuođat hábmet persovnnalaš ipmilbálvalusa vihaheapmái. Muhtin headjabárat háliidit čállit iežaset lohpádusaid, lávlut lávlaga nubbi nubbái dehe dahkat juoidá maid nu persovnnalažžan. Vuođđun lea ahte ipmilbálvalus galgá čađahuvvot iluin ja giitevašvuođain eallima ja ráhkisvuođa skeaŋkka ovddas headjabárrii ja gussiide.</p>
<p><em type="italic">Vihahanságastallan </em>Ovdal girkolaš vihaheami lea álut vihahanságastallan gos báhppa ja headjabárra plánejit vihaheami. Makkár teavsttaid galgá válljet, makkárat galget lohpádusat leat, gii dahká maid ja goas? Dábálaččat báhppa láve maid jearrat headjabáras movt ja goas soai oahpásnuvaiga, masa soai earenomážit liikuiga goabbat guoimmisteaskka, maid soai láveba dahkat ovttas. </p>
<p>Hoahpuid siste dát sáhttá šaddat vuogas boddu headjabárrii go beassába guođđit plánema oanehažžii ja jurddašit eanet juste dan birra manin náitaleaba jur gaskaneaskka. Báhppii dát lea buorre vuohki oahpásnuvvat buorebut olbmuiguin ja nu oažžu buori vuođu vihahansárdnái. Ságastallan sáhttá leat girkus dehe ruovttus headjabára luhtte. Jos lea headjabára luhtte, de láve dábálaččat dollot liige čoahkkin girkus vai besset ságastallat seremoniija birra báikki nalde.</p>
<p><em type="italic">Sierralágan árbevierut </em></p>
<p>Ruoŧas mii báinnáhallat earenomážit amerihkálaš kultuvrrain. Dát vuhtto maid máŋggaid headjabáraid gáibádusain heajaid birra. Dábálaš jearaldat lea sáhttá go moarsi diktit áhčis láidet su áltárii. Ii mihkkege Ruoŧa girkus gieldde dán vieru, muhto ábuha jurddahit makkár mearkkašupmi dán dagus lea. Álggu rájis dát vierru boahtá dan áiggis go nissonolbmuin ii lean mearridanváldi ja ovddasvástádus nissonolbmos ná guđđojuvvui áhčis boadnjái.</p>
<p>Muhtin báhpat sáhttet dan dihte gieldit ahte moarsi láidejuvvo áhčistis áltárii. Ruoŧas lea árbevierrun ahte náittosbárra vázzá áltárii ovttas, dego mearkan das ahte nissonolmmoš ieš vállje dievdoolbmo ja dievdoolmmoš ieš vállje nissonolbmo ja ahte soai eaktodáhtolaččat ja dásseárvvolaččat vázziba vihaheapmái.</p>
<p>//</p>
</body></document>