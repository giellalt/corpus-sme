<document xml:lang="sme" id="no_id"><header><title/><genre code="bible"/><author><unknown/></author><wordcount>174</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="sme"/><language xml:lang="swe"/></multilingual><origFileName>http://www.svenskakyrkan.se/default.aspx?id=767273</origFileName><parallel_text xml:lang="fin" location="default.aspx_id=655211.html"/><parallel_text xml:lang="sma" location="default.aspx_id=767249.html"/><parallel_text xml:lang="smj" location="default.aspx_id=766403.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision: 154948 $; </version></header><body><p xml:lang="swe">Gásttašeapmi - Svenska kyrkan - Om oss</p>
<p type="title">Gásttašeapmi</p>
<p type="title">Unna mánáš lea boahtán máilbmái. Dán mii háliidit ávvudit ovttas dinguin – bures boahtin gásttašeapmái!</p>
<p>Dutnje vánhemin gásttašeapmi sáhttá leat vuohkin čájehit giitevašvuođa go don leat beassan šaddat vánhen juste dán unna olbmožii.</p>
<p><em type="italic">Lohpádus </em>Gásttašeamis lea lohpádus ahte Ipmil čuovvu min olles eallima, vaikko mii livččii dáhpáhuvvat. Olles girku historjjás gásttašeapmi lea leamaš oinnolaš duođaštussan juohke olbmo oktavuhtii Ipmiliin. </p>
<p>Gásttašanipmilbálvalus lea ilu ja eallima feasta. Dat gii gásttašuvvo loktejuvvo Ipmila ovdii, gii addá midjiide eallima ja háliida oassálastit min illui dan dihte. Ipmil háliida leat min lahka olles eallima, gádjut min visot dain mat návccahuhttet ja dainna lágiin ođastahttit min eallinvejolašvuođaid.</p>
<p><em type="italic">Gásttašeapmi nuoraide </em>Dávjjimusat gásttašuvvojit olbmot mánnán Ruoŧa girku bakte, muhto eanet ja eanet nuorat ja beallešaddit háliidit gásttašuvvot. Dát dáhpáhuvvá dávjá rihpaskuvlalohkama oktavuođas, oahpahusa maŋŋil dehe risttalaš oskkuságastallanjoavkku oktavuođas. </p>
<p><em type="italic">Gásttašeapmi ja miellahttovuohta </em>Gásttašeapmi lea vuođđu miellahttovuhtii Ruoŧa girkui. Dat gii lea gásttašuvvon eará risttalaš searvegottis lea maid bures boahtin miellahttun Ruoŧa girkui, ođđa gásttašeapmi ii dárbbahuvvo. Ruoŧa girku njuolggadusaid ektui risttalaš gásttašeapmi bistá agálaččat. </p>
<p>//</p>
</body></document>