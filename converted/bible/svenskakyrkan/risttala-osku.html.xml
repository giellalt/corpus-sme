<document xml:lang="sme" id="no_id"><header><title/><genre code="bible"/><author><unknown/></author><wordcount>371</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="sme"/><language xml:lang="swe"/></multilingual><origFileName>http://www.svenskakyrkan.se/omoss/risttala-osku</origFileName><parallel_text xml:lang="fin" location="default.aspx_id=775915.html"/><parallel_text xml:lang="sma" location="kristeles-jaahkoe.html"/><parallel_text xml:lang="smj" location="ristagis-jahkko.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header>
<body>
<p xml:lang="swe">Risttalaš osku - Svenska kyrkan - Om oss</p>
<p type="title">Risttalaš osku</p>
<p type="title">Ráhkisvuohta lea vuođđun ja ulbmilin risttalaš oskui. Visot duođalaš ráhkisvuohta boahtá Ipmilis. Ráhkisvuohta addá eallima.</p>
<p>Mii sáhttit vásihit ráhkisvuođa iežá olbmuid ja Ipmila aktavuođain. Ipmil berošta min eallimis ja háliida aktavuođa juohkehaččain. Jesusa bakte mii oahppat eanet Ipmila birra ja maid son háliida. <em type="italic">Ipmil olmmožin </em>Jesusis lea earenomáš lagas aktavuohta Ipmilii, son lea Ipmil ieš olbmo hámis. Muitalusat Jesusa birra gávdnojit Biibbalis njealji evangeliumas. Biibbal lea máŋgga oasát girji mii muitala olbmuid Ipmiliin vásáhusaid birra. Jesus boahtá máilbmái danin go Ipmil ráhkista min ja háliida rahpat agálašvuođa midjiide, sihke jápmima ovdal ja maŋŋel. Ipmil háliida ahte mii galgat diehtit eanet Ipmila riikka birra ja ráhkisvuođa birra. <em type="italic">Girku guovddaš ja eallingáldu </em>Girku guovddaš ja eallingáldu lea Jesus Kristus ja evangelium su birra. Evangelium láide olbmo Ipmila aktavuhtii, mii lea su máddu ja ulbmil. Ipmilis lea botnihis mearri viissisvuohta, árbmu ja ráhkisvuohta. Girku osku mearkkaša vuđolaš luohttevašvuohta Ipmilii ja vuolgá Ipmila issoras daguin, mat leat čilgejuvvon Biibbalis ja bohtet ovdan olbmuid eallimis. <em type="italic">Rohkos lea dehálaš </em>Oskun lea doaivun ja rahčan. Rohkos lea dábáleamos bálggis oskui. It dárbbat oskut go rohkadalat. Váimmu duođalašvuohta ja ohcaleapmi leat dehálaččat rohkosii. Astat rohkadallat ja geavahit dan áiggi iežainis ja rohkosiinnis lea eaktun oažžut aktavuođa Ipmiliin. Ii leat nu dehálaš man bures rohkadalat. Váimmu ságastallan Ipmiliin lea dat mii mearkkaša juoidá. <em type="italic">Risttalaš oskkudovddastus </em>Risttalaš girku dovddasta ovtta áidna Ipmila – Áhči, Bártni ja Bassi Vuoiŋŋa – gii sivdnida, beastá ja addá heakka. Ruoŧa girku lea oassi máilmmi viidosaš girkus ja searvá risttalaš oskkudovddastussii ja golmmaaktalaš Ipmila gudnejahttimii. Osku čájehuvvo dovddastusas sáni ja dagu bakte ja lea árbi apostalaš áiggis. Golmma boarráseamos oskkudovddastusain lea sierra árvu mat čájehit oskku ja girku bistevašvuođa áiggiid čađa. Loga guokte dain olgešbealde. <em type="italic">Evangelalaš-lutherlaš girku </em>Ruoŧa girku gullo evangelalaš-lutherlaš árbevirrui mas lea jagi 1530 augsburgalaš dovddastus aktasaš dovddastusdokumeantan. Reforpmaáiggi dovddastusčállosat leat neavvaduođaštussan movt osku čilgejuvvui vástádussan áigodaga jearaldagaide. </p>
<p>Girku osku ja oahppu hábmejuvvo teologalaš jurddahallamiin oskku ja dovddastusa mearkkašumi birra. Lea ovttaskas risttalačča ja girku bargu juohke áigodagas ipmirdit oskku čikŋodaga ja čielggadit dan mearkkašumi. Ii oskkudovddastus ii ge oahppu leat oskuášši. Dat muitalit mii lea girku jáhkku ja čilgejit oskku. Ruoŧa girku joatká čielggadit oskkus joatkevaš ságastallamiiguin iežá árbevieruiguin, sárdnidemiin ja ipmilbálvalusain.</p>
<p>//</p>
</body></document>
