<document xml:lang="sme" id="no_id"><header><title/><genre code="bible"/><author><unknown/></author><wordcount>337</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="sme"/><language xml:lang="swe"/></multilingual><origFileName>http://www.svenskakyrkan.se/default.aspx?id=713425</origFileName><parallel_text xml:lang="sma" location="default.aspx_id=713428.html"/><parallel_text xml:lang="smj" location="default.aspx_id=713423.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header><body><p>Sámit Ruoŧa girkus - Svenska kyrkan - Om oss</p>
<p type="title">Sámit Ruoŧa girkus</p>
<p type="title">Juohke searvegoddi Ruoŧa girkus almmuha iežas searvegoddebagadusas got sii barget omd. sámegillii. Máŋga jagi lea juo leamaš jođus dehálaš bargu ovddidit girku barggu sámegielaid ektui ja sámiid fátmmastit girku oskkus ja eallimis.</p>
<p>Sámiin leat earenoamáš ja mávssolaš vásáhusat mat leat dehálaččat juogadit girku barggus ja teologiijas, maiddái servodagas muđui. Sámegielat gullet girku gielaide, muhto geavaheapmi girkomeanuin ja eará doaimmain ferte ovddiduvvot.</p>
<p>Sámiid ja Ruoŧa girku gaskavuođas lea guhkes historjá – geaidnu risttalaš jáhkkui servodatlaš ja girkolaš duolbmama bakte otná girkui mii háliida bargguidis bakte oassálastit vai sámit ožžot saji ja sámekultuvra ja sámegielat oidnojit ja geavahuvvojit.</p>
<p><em type="italic">Doallat sámegielat girkomeanuid </em>Ruoŧa girkus sámit dollet girkomeanuid iežaset sámegillii ja čalmmustahttet vásáhusaid unnitloguálbmotjoavkun ja álgoálbmogin. Ovdamearkka dihte girkomeanuin, doaibmaplánemiin ja mearrádusain buktet sámit ovdan dan mii lea dehálaš sámi kultuvrras ja eallinipmárdusas, ja nu oassálastet cegget girku mii duvdá vuoigatvuohta ja lea vuoiggalaš. </p>
<p>Girku bargu sámiid gaskkas ja sámegillii fuolahuvvo sierra organisašuvnnas. Ruoŧa girku Sámi ráđđi vuođđuduvvui 1996 ja lea njuolga Girkostivrra vuollásaš. Ráđi oaiveulbmil lea doarjut sámi identitehta, kultuvrra ja oassálastima girkus ja servodagas. Ráđđi doaibmá nášuvnnalaš dásis. <em type="italic">Jorgaleamit dehálaš oassi barggus </em>Sámegiella, visot suopmanat, lea identitehta ja kultuvrra guoddi. Danin lea biibaljorgaleapmi sámegielaide dehálaš oassi Sámi ráđi doaimmas, maiddái sálmmaid ja girkolaš girjjiid jorgaleapmi jnv. Dál lea Ruoŧa-Norgga ovttasbargu jođus jorgalit biibalteavsttaid oarjánsámegillii, teavsttat mat dávjá geavahuvvojit iešguđet girkomeanuin. Davvisámegielsálbmagirjji jorgaleapmi ja sálmmaid čohkken lea maid jođus. </p>
<p>Sámi ráđis lea maid iežá dehálaš doaimmat nugo fuolahit ahte eanet diehtu sámiid ja Sámi birra almmuhuvvo ja bargat vai sámiin leat ovddasteaddjit girku mearridanorgánain riikka dásis, bismá- ja searvegottiin. <em type="italic">Bargojoavkkut bismágottiin </em>Julevu, Härnösanda ja Stockholma bismágottiin leat bargojoavkkut girku sámi doaimmaide. Maiddái Västeråsa ja Göteborga bismágottiin lea sámi girkoeallin áigeguovdil. Bismá- ja searvegottit sáhttet addit eanet dieđuid sámi bargguid birra. </p>
<p><em type="italic">Rihpaskuvla sámiide </em></p>
<p>Ruoŧa Girku ordne juohke jagi sámi rihpaskuvlla ovttasbargguin Ruoŧa girku Sámiráđiin, Härnösanda ja Lulea bismágottiid Sámi refereansajoavkkuin ja Sáminuorain. Eanet dieđuid jagi 2012 sámi rihpaskuvlla birra oaččut Birgitta Simmas Lulea bismágottis: : 0920-49 24 58.</p>
<p>//</p>
</body></document>
