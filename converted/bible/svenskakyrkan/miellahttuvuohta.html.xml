<document xml:lang="sme" id="no_id"><header><title/><genre code="bible"/><author><unknown/></author><wordcount>292</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="sme"/><language xml:lang="swe"/></multilingual><origFileName>http://www.svenskakyrkan.se/omoss/miellahttuvuohta</origFileName><parallel_text xml:lang="fin" location="default.aspx_id=655212.html"/><parallel_text xml:lang="sma" location="lihtsegevoete.html"/><parallel_text xml:lang="smj" location="sebrulasjvuohta.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision: 154948 $; </version></header><body><p xml:lang="swe">Miellahttuvuohta - Svenska kyrkan - Om oss</p>
<p type="title">Miellahttuvuohta</p>
<p type="title">Ruoŧa girkus leat measta čieža miljovnna miellahttu. Juohke jagi oassálastet sis eatnasat  juogalágan girkoaktavuođas. Sáhttá leat unna lávlunjovkkožis gilážis, rihpaskuvllas dehe ruhtačoaggimis Ruoŧa girku riikkaidgaskasaš doarjja- ja ovdáneamebargui.</p>
<p><em type="italic">Jearaldagat miellahttuvuođa birra </em>Ovdal šadde olbmot Ruoŧas riegádettiin automáhtalaččat miellahttun Ruoŧa girkui. Odne šaddá miellahttun gásttašeami bakte. Mánát, beallešaddit ja boarrásat sáhttet gásttašuvvot. Jos mánná ii leat gásttašuvvon de sáhttá bearráigeahčči dieđihit mánás miellahttun Ruoŧa girkui. Mánát boarráset go guoktenuppelogi jagi galget ieža mieđihit miellahttuvuhtii. </p>
<p>Jos juo leat gásttašuvvon iežá risttalaš searvegottis sáhtát šaddat miellahttun Ruoŧa girkui go leat leamaš girkohearrá ságain. Don gii leat guođđán Ruoŧa girku leat bures boahtin ruovttoluotta miellahttun. Jos leat eahpesihkkar leat go miellahttu dehe jos dus leat iežá jearaldagat miellahttuvuođa birra de gulahalat searvegottiin gos orut.</p>
<p><em type="italic">Miellahttudivat </em>Ruoŧa girku goasttida iežas doaimmaid Ruoŧas ja olgoriikkas miellahttudivadiin, mii maid gohčoduvvo girkodivadin. Stuorimus oassi manná du báikkálaš searvegoddái. Divat galgá goasttidit beaivválaš bargguid mánáiguin, nuoraiguin ja boarrásiiguin, koaraid ja málistangievkkaniid, buohcceviesugirku, bearašráđđeaddima, gearggusbálvalusbáhpaid, čoahkkananbáikkiid ja doaluid aktonasaide ja oruhis olbmuide. Juohkehaš doarju maid guovllu girkoviesuid ja kultuvrralaš árvvuid bearráigeahču boahttevaš buolvvaide. </p>
<p>Dasa man olu mávssát miellahttudivadin leat guokte váikkuhusa: du sisaboahtu ja man searvegoddái don gullot. Riikka gaskamearalaš girkodivat jagi 2011 lea 0,99 proseantta vearuhuvvon sisaboađustat.</p>
<p><em type="italic">Hávdádandivat </em>Hávdádandivada ferte juohkehaš máksit gii lea čállon Ruŧŧii. Riikka gaskamearalaš divat jagi 2011 lea 0,24 proseantta vearuhuvvon sisaboađus. Ruoŧa girkus lea oaiveovddasvástádus doallat hávdádusaid Ruoŧas, earret Stockholma gávpogis ja Tranåsa gielddas. Vearrudieđáhusskovis oainnát man stuoris girkodivadat ja hávdádusdivadat lea. <em type="italic">Luohpan Ruoŧa girkus </em>Jos mearridat luohpat Ruoŧa girkus galggat dieđihit dan báikkálaš searvegoddái. Sáhtát riŋget, fitnalit dehe čállit searvegoddái ja sihtat oažžut luohpanskovi. Sáhtát maid ieš sáddet dábálaš reiven vuolláičállon gáibádusa searvegoddái. Jos leat eahpesihkkar makkár searvegoddái gullot, sáhtát ohcat dan neahttačujuhusain mii lea olgešbealde. </p>
<p>//</p>
</body></document>