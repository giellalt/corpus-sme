<document xml:lang="sme" id="no_id"><header><title>OSKU</title><genre code="bible"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Samisk Kirkeråd</publisher></publication></publChannel><wordcount>92</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="nob"/><language xml:lang="sme"/></multilingual><origFileName>http://www.osko.no/index.php?kat_id=111&amp;art_id=101</origFileName><parallel_text xml:lang="sma" location="index.php_kat_id=111_art_id=101.html"/><parallel_text xml:lang="smj" location="index.php_kat_id=111_art_id=101.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision: 154948 $; </version></header><body><p>Kristuskránsa</p>
<p type="title">Jesus gástašuvvo</p>
<p>Dalle Jesus vulggii Galileas Jordangáddái Johanasa lusa vai Johanas gásttašivččii su. Muhto Johanas eastadii su ja celkkii: <span type="quote">«Mun han galggašin oažžut dus gástta, ja don boađát mu lusa!»</span> Jesus vástidii sutnje: <span type="quote">«Mieđit dal dán! Dán láhkái moai fertejetne ollašuhttit buot vanhurskkisvuođa.»</span> De Johanas mieđihii dan sutnje. Go Jesus lei gásttašuvvon, de son dakkaviđe čuožžilii čázis. Dalle albmi rahpasii, ja son oinnii Ipmila Vuoiŋŋa boahtimin vuolás iežas badjelii duvvá hámis. Ja almmis gullui jietna: <span type="quote">«Dát lea mu Bárdni gean mun ráhkistan; son lea mu miela mielde.»</span></p>
<p xml:lang="nob">Matrt. 3:13-17</p>
<p xml:lang="nob">Utskriftsvennlig versjon</p>
</body></document>