<document xml:lang="sme" id="no_id"><header><title>OSKU</title><genre code="bible"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Samisk Kirkeråd</publisher></publication></publChannel><wordcount>250</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="nob"/><language xml:lang="sme"/></multilingual><origFileName>http://www.osko.no/index.php?kat_id=119&amp;art_id=105</origFileName><parallel_text xml:lang="nob" location="index.php_kat_id=119_art_id=105.html"/><parallel_text xml:lang="sma" location="index.php_kat_id=119_art_id=105.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision: 154948 $; </version></header><body><p>Kristuskránsa</p>
<p type="title">Doaivva</p>
<p>Lea álki govahallat ahte daidda olbmuide, geat ledje Jesusa lagamusas, bázii hui stuora guorosvuođa go Jesus jámii. Nu olu imaš áššit dáhpáhuvve: Biibbalis daddjo ahte dat ovdaloavdda, mii suodjalii tempela bassámus báikki, gaikánii go Jesus jámii. Muitaluvvo ahte go son bajásčuožžilii, de rahpasedje boares hávddit ja ovddeš bassiolbmot vázzigohte luottaid alde. Dat lei sihkkarit oba issoras ja dorvvohis dilli.</p>
<p>Muhtin lagamus olbmot Jesusis sáhtte jurddašan ahte sii livčče galgan juoidá earaláhkái bargat, vai livčče sáhttán hehttet dan mii dáhpáhuvai. Sis lei moraš go ustit lei jápmán. Ii lean šat doaivva.</p>
<p>Árrat iđida manne Jesusa ustibat geahččat hávddi. Doppe oidne sii eŋgela. Sii várra balle ja seammás lei vuordámuš. Juoga ođas galggai dáhpáhuvvat, muhto mii? Leigo jur duohta maid eŋgel muitalii?</p>
<p>Árvideamis dovde Jesusa ustibat stuora ilu go de fuomášedje ahte hávdi lei guoros. Dat mearkkašii ahte sii fas besse deaivvadit iežaset ustibiin. Nu áddejedje ahte hávddi luhtte riegádii doaivva fas ođđasis, ja dat ii goassege galgan guođđit min máilmmi.</p>
<p>Go áššit šaddet váddásat, go hehttehusat šaddet nu stuorrát ahte olmmoš ii oainne čovdosa, de galgat muitit ahte Jesus vuittii jápmima. Velá jápmimii ge, mii lea váttis, lea Jesus bidjan ođđa áddejumi. Álohii gávdnojit ođđa vejolašvuođat, ipmašat sáhttet dáhpáhuvvat. Eallin lea ovddolaš. Eallima birra eat dieđe ovdagihtii, muhto min máilbmi lea doaivagiin devdojuvvon. Aiddo dalle go eat leat dan jurddašeamen, de eallin rievdá. Áššit maid eat jáhke dáhpáhuvvat, fáhkka šaddet duohtan. Movt dál de leaš, de mis lea doaivva, dat lea álohii dáppe, dasa mii oažžut luohttit.</p>
<p xml:lang="nob">Utskriftsvennlig versjon</p>
</body></document>