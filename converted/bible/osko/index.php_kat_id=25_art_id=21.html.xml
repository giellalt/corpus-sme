<document xml:lang="sme" id="no_id"><header><title>OSKU</title><genre code="bible"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Samisk Kirkeråd</publisher></publication></publChannel><wordcount>169</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="nob"/><language xml:lang="sme"/></multilingual><origFileName>http://www.osko.no/index.php?kat_id=25&amp;art_id=21</origFileName><parallel_text xml:lang="nob" location="index.php_kat_id=25_art_id=21.html"/><parallel_text xml:lang="sma" location="index.php_kat_id=25_art_id=21.html"/><parallel_text xml:lang="smj" location="index.php_kat_id=25_art_id=21.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision: 154948 $; </version></header><body><p>Oahpa: Girku</p>
<p type="title">Sámi girkodáidda</p>
<p>Girkolanjas leat dávjá máŋgga risttalaš symbolat sihke áltárgovain, biktasiin, bácciin ja govain. Girkoviesut leat dávjá huksejuvvon báikkálaš dábiid mielde. Sihke ivdneválljen, huksenávdnasat ja dáidda sáhttet dán čájehit.</p>
<p>Govvadáidda čájeha eanáš háviid muitalusaid Biibbalis. Máŋgga searvegottit sámi guovlluin leat háliidan áltártávvaliid govaid haga. Muhtun girkoviesuin lea dušše ruossa, alit duogážiin. Alit ivdni lea almmi ivdni. Dán láhkái galgá áltárgovva muitalit ahte dušše ruossa čájeha almmi midjiide.</p>
<p>Dovddat go girkoviesuid mas leat symbolat, ornameanttat, dáidda, ivnnit, ja atnindávvirat mat čájehit sámi árbevieru? Symbolageavaheapmi ja dan maid olmmoš oaidná girkolanjas lea dávjá dát, mii amasmahttá dahje oahpásmahttá olbmo. Mii dat lea, du mielas, mii dagašii girku sámi girkun Sámi ássiide?</p>
<p>Duoji sáhttá juohkit čoarveduodjái, muorraduodjái, dipmaduodjái ja dáidagii. Leat gal ovdamearkkat ahte dát leat geavahuvvon girkočiŋaheamis. Čohkkirasa girkus davvi-Ruoŧas lea dáiddár Lars-Levi Sunna duddjon orgeltangeanttaid soagis, čoarvvis ja sisttis. Eanodaga girkus davvi-Suomas čájeha áltártávval gávttehas sápmelaččaid ja bohccuid. Sirpmá girkus lea dáiddár Eva-Britt Varsi čiŋadan sárdnestuolu sámi ivnniiguin ja minstariiguin. Kárášjoga ođđa girku lea goahtehápmásaš viessu.</p>
<p xml:lang="nob">Utskriftsvennlig versjon</p>
</body></document>