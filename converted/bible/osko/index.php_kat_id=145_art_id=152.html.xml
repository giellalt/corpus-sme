<document xml:lang="sme" id="no_id"><header><title>OSKU</title><genre code="bible"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Samisk Kirkeråd</publisher></publication></publChannel><wordcount>258</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="nob"/><language xml:lang="sme"/></multilingual><origFileName>http://www.osko.no/index.php?kat_id=145&amp;art_id=152</origFileName><parallel_text xml:lang="nob" location="index.php_kat_id=145_art_id=152.html"/><parallel_text xml:lang="sma" location="index.php_kat_id=145_art_id=152.html"/><parallel_text xml:lang="smj" location="index.php_kat_id=145_art_id=152.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header><body><p>Oahpa: Beaivi</p>
<p type="title">Mun lean máilmmi čuovggas, cealká Jesus</p>
<p>Jesus cealká: "Dat guhte čuovvu mu, ii goassege vádjol seavdnjadasas, muhto sus lea eallima čuovggas." (Joh 8,12). Giđđat buktá beaivváš gulul ođđa eallima lundui. Dán láhkái buktá Kristus midjiide agálaš eallima skeaŋkan. Maid dát máksá? Maid máksá agálaš eallin?</p>
<p>Jesus riegádii stáljas Betlehemas. Son lei sihke Ipmil ja olmmoš oktanaga. Sus ledje váhnemat nu mo mis leat. Márjá ja Josef leigga su váhnemat. Son šattai bajás Nasaretas. Son gásttašuvvui nu mo don ge. Son mátkkoštii, mátkkiin oahpahii ja sárdnidii. Son sárdnidii Ipmila riikka birra, vuoigatmeahttunvuođa vuostá, barggai oavdduid ja buoridii buhcciid. Dan dagai 12 máhttájeddjiidisguin. Muittát go máhtajeddjiid namaid? Ođđa testameanttas sáhtát lohkat Jesusa birra.</p>
<p>Jesusis ledje eambbo namat:</p>
<p><em type="bold">Jesus </em> </p>
<p>Eaba lean Márjá ja Jovsset geat hutkaiga Jesusa nama. Eŋgel finai Jesusa eatni, Márjjá luhtte ja muitalii mii bártni namma galggai leat. Jeusa namma máksá: Ipmil beastá. Dat namma lei hui dábálaš Israelas dan áigge.</p>
<p xml:lang="nob"><em type="bold">Kristus </em> </p>
<p>Kristus lea gonagas. Kristus mearkkaša son guhte lea vuidojuvvon. Dalá áigge vieru mielde vuide gonagasa oaivvi oljjuin go su bidje ámmáhii.</p>
<p xml:lang="nob"><em type="bold">Jesus Kristus </em> </p>
<p>Go dát guokte nama leat ovttas dešaddá dovddastussan: Jesus lea Messias.Son lea lohpiduvvon gonagas gii galgá beastit.</p>
<p><em type="bold">Ipmila bárdni </em> </p>
<p>Namma muitala ahte Jesus lea Ipmila bárdni. Jesus geavaha dán namahusa iežas birra.</p>
<p><em type="bold">Hearrá </em> </p>
<p>Lea dat namma mii geavahuvvo dávjjimusat. Jesus lea vuoitán ja lea Hearrá jápmima badjel.</p>
<p><em type="bold">Láppis </em> </p>
<p>Dát namma geavahuvvo govvet Jesus Kristusa doaimma. Jesus oaffaruššui soabahussan min suttuide. Biibbalis han muitaluvvo ahte geavahuvvo láppis go galge oaffaruššat.</p>
<p><em type="bold">Olbmobárdni </em> </p>
<p>Dát lea namma maid dušše Jesus iežas birra geavahii.</p>
<p xml:lang="nob">Utskriftsvennlig versjon</p>
</body></document>
