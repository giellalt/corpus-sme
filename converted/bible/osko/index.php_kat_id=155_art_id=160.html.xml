<document xml:lang="sme" id="no_id"><header><title>OSKU</title><genre code="bible"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Samisk Kirkeråd</publisher></publication></publChannel><wordcount>247</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="nob"/><language xml:lang="sme"/></multilingual><origFileName>http://www.osko.no/index.php?kat_id=155&amp;art_id=160</origFileName><parallel_text xml:lang="nob" location="index.php_kat_id=155_art_id=160.html"/><parallel_text xml:lang="sma" location="index.php_kat_id=155_art_id=160.html"/><parallel_text xml:lang="smj" location="index.php_kat_id=155_art_id=160.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision: 154948 $; </version></header><body><p>Oahpa: Lávvu</p>
<p type="title">Atte midjiide odne min beaivválaš láibbi.</p>
<p>Maid jurddašat go gulat dajaldaga <span type="quote">“min beaivválaš láibbi”</span> – it goit jurddaš duššefal láibevajahasaid? Láibi symbolisere borramuša obalohkái. Láibi ii leat ge dušše niesteláibi, muhto maiddái láibi maid oažžut bassi eahkedismállásiin.</p>
<p>Mii rohkadallat ahte Ipmil juohke beaivi galgá addit midjiide buot maid dárbbašit, ja ahte oahppat giitit buot buriin maid Ipmil lea addán midjiide. Láibi symbolisere buot maid dárbbašit eallimis, nu mo borramuš ja juhkamuš, biktasat ja gápmagat, viessu ja ruoktu, bealdu ja šibihat, ruđat ja opmodat, buorre náittosguoibmi ja buorit mánát, buorit bargit ja buorit ja luohtehahtti bargoaddit, buorit eiseválddit, buorre dálki, ráfi, dearvvašvuohta, buorit dábit, buorre namma ja beaggin, buorit ustibat ja oskkáldas ránnját.</p>
<p>Ipmila dáhttu lea ahte galgá mannat bures duinna, muhto don fertet leat giitevaš ja vel duostat dorvvastit Ipmilii. Mii galgat giitit buot buriid ovddas maid Ipmil lea addán midjiide, ja rohkadallat viissisvuođa fuolahit buot su dáhtu mielde.</p>
<p>Máŋggas sámi servvodagas leat boarrásiin oahppan ahte galgá váldit várá buot borramušas. Dát lea fal eambbo go dušše seastevašvuohta. Borramuš gohčoduvvui <span type="quote">“Luondduláhjin”</span> dahje <span type="quote">“Ipmilláhjin”</span>. Dáid láhjiid galgá váldit vuostá giitevašvuođain, ii ge galgga daid duššas golahit. Olbmot leat sorjavaččat eatnamii ja buot šattuide ja elliide. Eatnanspáppas lea doarvái buohkaid dárbbuid gokčat, muhto ii leat doarvái buohkaid vuovdnáivuhtii. Maid dát máksá?</p>
<p xml:lang="nob"><em type="bold">LUTHERA ČILGEHUS </em></p>
<p>Ipmil gal addá midjiide beaivválaš láibbi, velá bahás olbmuide ge, min rohkadalakeahttá. Muhto dán rohkosis mii rohkadallat ahte son suovašii min ipmirdit ahte beaivválaš láibi lea su attáldat, ja vuostáiváldit dan giitalusain.</p>
<p xml:lang="nob">Utskriftsvennlig versjon</p>
</body></document>