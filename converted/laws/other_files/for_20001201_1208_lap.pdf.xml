<document xml:lang="sme" id="no_id"><header><title>Láhkaásahus dearvvašvuođabálvalusaid vuoruheami birra ja vuoigatvuođa birra dearvvašvuođaveahkkái</title><genre code="laws"/><author><unknown/></author><year>2000</year><wordcount>477</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><multilingual><language xml:lang="nob"/></multilingual><metadata><uncomplete/></metadata><version>XSLtemplate Revision 1.8; file-specific xsl  $Revision: 1.7 $; common.xsl  $Revision$; </version></header><body><p xml:lang="nob"><em type="bold">Aktuelt </em><em type="bold">Tema a - å </em><em type="bold">Publikasjoner </em><em type="bold">Rundskriv </em><em type="bold">Statistikk </em><em type="bold">Bibliotek </em><em type="bold">Tjenester </em><em type="bold">Regelverk </em><em type="bold">Utlysninger </em><em type="bold">Lenker </em><em type="bold">English </em><em type="bold">Samisk </em></p>
<p xml:lang="nob"><em type="bold">Forsiden </em>| <em type="bold">Intranett </em>| <em type="bold">Om direktoratet </em>| <em type="bold">Presse </em>| <em type="bold">Kontakt oss </em>| <em type="bold">Sidekart </em>| <em type="bold">Profil </em>| <em type="bold">Søk </em></p>
<p xml:lang="nob">Samisk:</p>
<p><em type="bold">Láhkaásahus dearvvašvuođabálvalusaid </em><em type="bold">vuoruheami birra ja vuoigatvuođa birra </em><em type="bold">dearvvašvuođaveahkkái </em></p>
<p xml:lang="nob">FOR 2000-12-01 nr 1208: Forskrift om prioritering</p>
<p>SISDOALLU Láhkaásahus dearvvašvuođabálvalusaid vuoruheami birra ja vuoigatvuođa birra dearvvašvuođaveahkkái. § 1. Divššohasvuoigatvuođalága 2. kapihttala doaibmaguovlu § 2. Vuoigatvuohta dárbbašlaš dearvvašvuođaveahkkái § 3. Áigemearri dárbbašlaš dearvvašvuođaveahkkái § 4. Dán láhkaásahusa rievdadeapmi § 5. Gaskaboddasaš njuolggadusat § 6. Fápmuiboahtin</p>
<p>Láhkaásahus dearvvašvuođabálvalusaid vuoruheami birra ja vuoigatvuođa birra dearvvašvuođaveahkkái. Mearriduvvon juovlamánu 1. b. 2000 gonagaslaš resolušuvnnain vuođđuduvvon geassemánu 2. b. 1999 nr 63 láhkii divššohasvuoigatvuođaid birra § 1-2 vuosttas lađđasis ja § 2-1 viđát lađđasis. Sosiála- ja dearvvašvuođadepartemeanta ovddidan. Rievdaduvvon juovlamánu 18. b. 2001 nr 1557. § 1. Divššohasvuoigatvuođalága 2. kapihttala doaibmaguovlu. Divššohasvuoigatvuođalága 2. kapihtal earret § 2-1 vuosttas lađđasa, gusto dušše olbmuide, geain juogo lea bistevaš ásodat dahje orohat riikkas, geat leat álbmotoadjolahttun doarjjavuoigatvuođain dearvvašvuođabálvalusaid oktavuođas dahje geain lea vuoigatvuohta dearvvašvuođabálvalussii gaskaneas šiehtadusa vuođul eará riikkain (šiehtadusdivššohasat). § 2. Vuoigatvuohta dárbbašlaš dearvvašvuođaveahkkái Divššohasas lea vuoigatvuohta dárbbašlaš dearvvašvuođaveahkkái spesialistadearvvašvuođabálvalusas divššohasvuoigatvuođalága § 2-1 nuppi lađđasa vuođul, go: 1. divššohasas lea vissis prognosaváidun eallinguhkkodaga dáfus dahje su eallindási njiedjan ii leat mearkkašmeahttun jus dearvvašvuođaveahkki maŋiduvvo ja 2. lea vuordimis ahte divššohas sáhttá ávkkástallat dearvvašvuođavehkiin ja 3. vurdojuvvon golut dávistit govttolaččat doaibmabiju beaktilvuhtii.</p>
<p>Dat ahte eallindási njiedjan ii leat mearkkašmeahttun, mearkkaša dan ahte divššohasa eallindássi njiedjá mearkkašahtti lágiin divššu haga bákčasa dahje givssi geažil, váttisvuođaid geažil dakkár eallineaktosaš eallindoaimmaid oktavuođas nugo ovdamearkka dihtii biebmoávkkástallama, dahje njiedjan fysihkalaš dahje psykihkalaš doaibmadási geažil. Dat ahte divššohas vuordimis sáhttá ávkkástallat dearvvašvuođavehkiin, mearkkaša dan ahte lea bures duođaštuvvon ahte árjjalaš medisiinnalaš dikšu sáhttá guhkidit divššohasa eallima dahje buoridit su eallindási vissis áigái, dan ahte dilli sáhttá vearránit divššu haga dahje dan ahte dikšunvejolašvuođat bálkásit divššu maŋidemiin. § 3. Áigemearri dárbbašlaš dearvvašvuođaveahkkái Divššohasain, geat ollašuhttet 2. § eavttuid, lea vuoigatvuohta dearvvašvuođaveahkkái dan áigodagas, maid medisiinnalaš dohkálašvuohta gáibida. Divššohasa ássanguovllu guovlluguovdasaš dearvvašvuođafitnodat galgá bearráigeahččat ahte divššohasat, geain lea vuoigatvuohta dárbbašlaš dearvvašvuođaveahkkái dán láhkaásahusa 2. § vuođul, ožžot dearvvašvuođaveahkkefálaldaga spesialistadearvvašvuođabálvalusas vuosttas</p>
<p xml:lang="nob">Page 1 of 2</p>
<p>S H d i r06.10.2004http://www.shdir.no/index.db2?id=13321lađđasa áigemearis. Dát gusto dušše riikka almmolaččat ruhtaduvvon ásahussii dahje eará bálvaleaddjái, geainna guovlluguovdasaš dearvvašvuođafitnodat lea šiehtadan addit dakkár dearvvašvuođaveahki. Rievdaduvvon juovlamánu 18. b. 2001 láhkaásahusain nr 1557 (fápmuiboahtán ođđajagimánu 1. b. 2002). § 4. Dán láhkaásahusa rievdadeapmi Dán láhkaásahusa sáhttá departemeanta rievdadit. § 5. Láhkaásahus ii gusto divššohasaide, geat leat ožžon vuordináigedáhkádusa geassemánu 27. b. 1997 láhkaásahusa nr 654 vuođul vuordináigedáhkádusa birra ovdal divššohasvuoigatvuođalága fápmuiboahtima. Dáidda divššohasaide gustojit ain geassemánu 27. b. 1997 láhkaásahusa nr 654 mearrádusat vuordináigedáhkádusa birra. § 6. Fápmuiboahtin Láhkaásahus boahtá fápmui ođđajagimánu 1. b. 2001. Seammás fámuhuvvá geassemánu 27. b. 1997 láhkaásahus nr 654 vuordináigedáhkádusa birra.</p>
<p xml:lang="nob">Tips en venn! til@epostfra@epost</p>
<p xml:lang="nob">Utskriftsvennlig side <em type="bold">webredaktor@shdir.no </em>(redaksjonelle spørsmål og tips) <em type="bold">webmaster@shdir.no </em>(teknisk støtte) </p>
<p xml:lang="nob">Page 2 of 2</p>
<p>S H d i r06.10.2004http://www.shdir.no/index.db2?id=13321</p>
</body></document>
