<document xml:lang="sme" id="no_id">
  <header>
    <title>Stáhtalaš dáhkádusnjuolggadusat dávviriid várás mat olgoriikkas luoikkahuvvojit čájáhussan Norgii</title>
    <genre code="laws"/>
    <author>
      <unknown/>
    </author>
    <year>2016</year>
    <wordcount>1371</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>https://www.regjeringen.no/contentassets/167e6e0ee9d7494f8ba7ba57e8217472/regelverk_for_statlig_forsikring_av_gjenstander_fra_utlandet-rev-16-06-2016-samisk.pdf</origFileName>
    <parallel_text xml:lang="nob" location="regelverk_for_statlig_forsikring_av_gjenstander_fra_utlandet-rev-16-06-2016.pdf"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">Stáhtalaš dáhkádusnjuolggadusat dávviriid várás mat olgoriikkas luoikkahuvvojit čájáhussan Norgii Dohkkehuvvon Kulturdepartemeantta jahkásaš bušeahta vuođul maid Stuoradiggi mearrida. Kulturdepartemeanta lea daid maŋimuš ođasmahttán geassemánu 16.b.2016 </em>1.Njuolggadusaid ulbmil  Stáhtalaš dáhkádusnjuolggadusat gustojit dávviriidda mat luoikkahuvvojit olgoriikkas  ja mat galget čájehuvvot Norggas (dás duohko dáhkádusortnet) 2.Dáhkádusortnega doaibmaviidodat a)  Dáhkádusa ollislaš rámma mearriduvvo jahkásaš stáhtabušeahta bokte. b)  Dáhkádusortnega bokte sáhttá dušše dáhkidit dávviriid main lea erenoamáš dáiddalaš, kultuvrralaš dahje luondduhistorjjálaš árvu. Eaktuduvvo ahte almmolašvuohta dahje priváhta olbmot eaiggáduššet dávviriid ja ahte dat leat olgoriikkas. Dávviriid árvu maidda dáhkádus ohccojuvvo  galgá leat unnimus 10 miljovnna NOK.  3.Dáhkádusortnega hálddašeapmi a)<em type="italic">Gonagas stáhtaráđis</em> mearrida stáhtalaš dáhkádusa olgoriikka čájáhusaide jos daid árvu lea  20 miljovnna NOK dahje eanet. Jos dávviriid árvu lea vuollel 20 miljovnna NOK, de mearrida Kulturdepartemeanta stáhtalaš dáhkádusa.  b)<em type="italic">Kulturdepartemeanta</em> (dás departemeanta) ráhkada njuolggadusaid stáhtalaš dáhkádusortnegii, ja das lea bajitdási hálddahuslaš ovddasvástádus ortnegii ja čállá dáhkádusduođaštusa sutnje gii dávviriid luoiká.    c)<em type="italic">Norgga kulturráđđi</em> jođiha dáhkádusortnega hálddašandoaimmaid. Norgga kulturráđđi nammada sierra Sihkkarastinlávdegotti. Sihkkarastinlávdegotti rávvagiid vuođul Norgga kulturráđđi bagada departemeantta dohkkehit dahje hilgut ohcamušaid. Departementii almmuhuvvon dáhkádusrávvagiin galgá nannejuvvon ahte sihkkarvuohta lea dohkálaš ja ahte luoikkaheaddji lea duođaštan ahte luoikkahanšiehtadusa dahje Sihkkarastinlávdegotti eavttut leat čuvvojuvvon dahje galget čuvvojuvvot.  d)<em type="italic">Sihkkarastinlávdegoddi</em> guorahallá ja árvvoštallá dáhkádusohcamušaid, maiddái lonejeaddji ja luoikkaheaddji gaskasaš luoikkahanšiehtadusaid, čájáhuslanjaid sihkkarvuođa,  ceggemiid/njeaidimiid, vurkemiid, páhkkemiid ja fievrrideami. Dan oktavuođas sáhttá Sihkkarastinlávdegoddi mearridit sierra gáibádusaid dárbbašlaš doaibmabijuid čađaheapmái. Norgga Kulturráđđái almmuhuvvon dáhkádusrávvagiin galgá nannejuvvon ahte  sihkkarvuođadoaimmat leat dohkálaččat ja ahte luoikkaheaddji lea duođaštan ahte luoikanšiehtadusa eavttut leat čuvvojuvvon dahje galget čuvvojuvvot.  4.Luoikkaheaddji  Norgga museain ja čájáhusásahusain lea vuoigatvuohta ohcat dáhkádusbuhtadusa. (dás duohko gohčoduvvon luoikkaheaddji). </p>
    <p>5. Maid gokčá dáhkádus  a)Dáhkádus gokčá buot vahágiid (riskadáhpáhusaid) mat sáhttet dáhpáhuvvat dáhkiduvvon dávviriid fievrrideami, vurkema ja čájáhusa olis, earret: 1.  Soađi dahje soahtesullasaš dáhpáhusaid. Dáhkádus gokčá gal terrordaguid  mat eai dáhpáhuva soađis dahje soahtesullasaš dáhpáhusain.  2.  Lunddolaš boarásmuvvama ja  gollama. b)Dáhkádus gokčá čuovvovaš vahágiid: 1.  Jos dáhkiduvvon dávvirat leat oalát massojuvvon, gč. 15. čuoggá. 2.  Dáhkiduvvon dávviriid vahágiid, gč. 16. čuoggá 6. Dáhkádusáigi Dáhkádus gokčá dábálaččat dáhkiduvvon dávvira <span type="quote">“seainnis seaidnái”</span> vahágiid go fievrriduvvo  čájáhusas  čájáhussii,  čájáhusáiggis  ja  vejolaš  vurkema  oktavuođas.  Jos  lea  dahkkon  sierra šiehtadus, de sáhttá dáhpáhuvvat ahte dáhkádus ii govčča olles fievrrideami dahje osiid das.  Dáhkádusáigi galgá boahtit ovdan dáhkádusduođaštusas, gč. 10.čuoggá.  Jos dáhkiduvvon dávvir lea mielde johttičájáhusas mii johtá máŋgga riikkas, de gokčá dáhkádus dábálaččat  vahágiid  dan  rájes  go  čájáhus  guođđá  čájáhusbáikki  olgoriikkas  gitta  dassá go čájáhus guođđá čájáhusbáikki Norggas.    7. Dáhkádusohcamuš a)  Son gii čájáhussii áigu ohcat stáhtalaš dáhkádusa, galgá dieđihit Norgga kulturráđđái unnimusat jagi ovdal go dáhkádus galgá fápmuduvvot. b)  Dáhkádusohcamuš  galgá  leat  Norgga  kulturráđis  maŋimusat  6  mánu  ovdal  go dáhkádus fápmuduvvo. Jos dieđiheapmi bustáva a) mielde čájeha ahte ohcamuš soaitá dárbbašit  guhkit  meannudanáiggi,  de  sáhttá  Norgga  kulturráđđi  mearridit  árat ohcanáigemeari.  c)  Ohcamuš galgá hábmejuvvon Norgga kulturráđi ohcangáibádusaid mielde. d)  Ohcamuš galgá álo sisttisdoallat: 1.  Dievaslaš listu dáhkiduvvon dávviriid badjel, ja meroštallojuvvon dáhkádusárvu, gč. 8. čuoggá.</p>
    <p>2.  Jearahallanskovvi  čájáhusásahusa  sihkkarastindoaibmabijuid birra galgá vástiduvvot ollislaččat. 3.  Lonejeaddji ja luoikkaheaddji sohppojuvvon luoikkahanšiehtadusa  kopiija,  gč. 9.čuoggá. 4.  Dievaslaš dieđut fievrridanplánas. b)Jos lonejeaddji  ja luoikkaheaddji gaskasaš šiehtadus sisttisdoallá erenoamáš gáibádusaid sihkkarastima, dálkkádaga, čuovgga, páhkkema, fievrrideami, lágideami dahje sullasaš áššiid dáfus, de galgá šiehtadusas čilgejuvvot makkár eavttut gustojit ja čielgasit duođaštuvvot movt luoikkaheaddji áigu eavttuid ollašuhttit. c)Luoikkaheaddji galgá ohcamušas čielgasit duođaštit ahte luoikkahanšiehtadus <em type="italic">ii</em> sisttisdoala dakkár gáibádusaid mat eai soaba dáid njuolggadusaide.  </p>
    <p>8. Dáhkádusárvu Dáhkiduvvon dávvira dáhkádusárvu galgá seamma go dávvira márkanárvu. Luoikkaheaddji ja lonejeaddji galgaba čielgasit duođaštit ahte mearriduvvon dáhkádusárvu lea seamma go márkanárvu, ja sáhttá gáibiduvvot čájehit dávviriid nannet duođaštusa (sorjjaskeahtes áššedovdi meroštallojuvvon árvu, ovddeš dáhkádusšiehtadusaid jna.)  Dáhkádusárvu galgá mearriduvvot dan riikka valuhta mielde gosa dávvir gullá, vejolaččat euro dahje dollar. Erenoamáš oktavuođain sáhttá Norgga kulturráđđi mieđihit dasa ahte dáhkádusárvu mearriduvvo eará valuhtain.  9. Luoikkahanšiehtadus Luoikkaheaddji ja lonejeaddji gaskasaš luoikkahanšiehtadus galgá leat čálalaš ja das galget mielde čuovvovaš dieđut:  a)  Čilgehus (dovddiidahttin) juohke dáhkádusdávvirii. b)  Čilget gii lea eaiggát. Jos eaiggát lea eará go son gii dávvira luoiká, de galgá eaiggát čálalaš fápmudusa  bokte addit válddi sutnje gii luoiká dávvira dahkat luoikkahansoahpamuša dáid njuolggadusaid vuođul.  c)  Duođaštus sus gii luoiká dávvira ahte son dohkkeha njuolggadusaid mearridan gáibádusaid. d)  Dáhkádusárvu juohke dáhkádusdávvirii, gč. 8.čuoggá.</p>
    <p>10. Dáhkádusduođaštus Departemeanta čállá dáhkádusduođaštusa sutnje gii luoiká dávvira maŋŋil go stáhtalaš dáhkadus lea mearriduvvon. Njuolggadusaid mielde čuovvu standárda dáhkádusduođaštus maid departemeanta geavaha.</p>
    <p>11. Dáhkádusdávviriid dilleraporta ja hálddašeapmi a)  Ovdal go dávvirat páhkkejuvvojit ja fievrriduvvojit luoikkaheaddjái galgá lonejeaddji gárvvistit dilleraportta juohke dáhkádusdávvirii. Luoikkaheaddji galgá dilleraportta guorahallat ja dohkkehit go dávviriid oažžu. Norgga kulturráđđi galgá maid raportta beassat geahččat.   b)  Norgga kulturráđđi ja/dahje Sihkkarastinlávdegoddi sáhttet gáibidit ahte sihke luoikkaheaddji ja lonejeaddji galgaba leat mielde go dávvirat páhkkejuvvojit fievrrideami várás luoikkaheaddjái ja go dávvirat páhkkejuvvojit bajás luoikkaheaddji luhtte. c)    Norgga kulturráđđi ja/dahje Sihkkarastinlávdegoddi sáhttet gáibidit ahte 11. b čuokkis galgá gustot seamma láhkai go dávvirat fievrriduvvojit ruovttoluotta lonejeaddjái.</p>
    <p>12. Luoikkaheaddji geatnegasvuođat dáhkádusáiggis Dávviriid luoikkaheaddji  galgá  nu  johtilit  go  vejolaš  dieđihit  Norgga  kulturráđđái  jos dáhkádusáiggis dáhpáhuvvet rievdadusat mat dáhkádusa eavttuide dahje gáibádusaide  eai soaba.  13. Eavttuid dahje njuolggadusaid rihkkun dáhkádusáiggis  a)Sihkkarastinlávdegoddi galgá bearráigeahččat  ahte  sihkkarastineavttut  čuvvojuvvojit.  Jos lonejeaddji dahje  luoikkaheaddji  lea sivalaš dáhkádusa eavttuid  dahje njuolggadusaid rihkkumiidda,  de  sáhttá  Norgga  kulturráđđi  ovttas  Kulturdepartemeanttain  gáibidit  giddet čájáhusa dallánaga.  b)Jos  lonejeaddji  lea sivalaš dasa ahte dáhkádusa dahje njuolggadusaid eavttut leat rihkkojuvvon, de sáhttá Kulturdepartemeanta eretcealkit  dáhkádusa golmma beaivvi áigemeriin.</p>
    <p>14. Áššemeannudeapmi jos vahát dáhpáhuvvá a)Jos vahát dáhpáhuvvá dáhkádusáiggis, de galgá dallánaga dieđihuvvot lonejeaddjái, Norgga kulturráđđái ja Kulturdepartementii.  b)Lonejeaddji ja luoikkaheaddji galgaba ovttas ráhkadit čálalaš vahátraportta, mas čilgejuvvo vahátsivva, vahátsturrodat ja lonejeaddji buhtadusgáibádus. Raporta galgá nu johtilit go vejolaš  ja  maŋimusat  guokte  mánu  maŋŋil  go  vahát  fuomášuvvui,  sáddejuvvot  Norgga kulturráđđái.  c)Norgga kulturráđđi sáhttá vahátraportta ja lonejeaddji buhtadusgáibádusa meannudettiin viežžat eanet dieđuid lonejeaddjis, luoikkaheaddjis, fievrrideaddjis ja earáin geain leat dieđut sihke vahátdáhpáhusas ja ekonomalaš vahágiid birra.</p>
    <p>15. Buhtadus jos dáhkiduvvon dávvir oalát massojuvvo    Ollislašvahát lea go: 1.  Dáhkiduvvon dávvir lea fysalaččat áibbas billašuvvan ja vaháguvvon.  2.  Eaiggát lea oalát massán dáhkiduvvon dávvira ja sus ii leat šat vejolašvuohta dan oažžut ruovttoluotta. Jos dáhkiduvvon dávvir lea leamaš jávkosis guhkit go 60 beaivvi, de lea eaiggát njuolggadusaid mielde massán dávvira oalát.  Ollislaš vahátbuhtadus máksojuvvo dávvira dáhkádusárvvu mielde, gč. 8.čuoggá. Dan lassin gokčojuvvojit vel lassiárvodivat-, doallu- ja divatgolut.</p>
    <p>16. Buhtadus jos dáhkiduvvon dávvir vaháguvvo  a) Vahát dohkkehuvvo: 1. Go okta oassi dáhkiduvvon dávviris mas leat máŋga oasi vaháguvvo namuhuvvon 15.čuoggá mielde. 2. Go dáhkiduvvon dávvir vaháguvvo fysalaččat.  b) Norgga kulturráđđi ovttasráđiid Sihkkarastinlávdegottiin sáhttiba gáibidit ahte billašuvvan dávvir divvojuvvo ja buoriduvvo, ja divvungolut buhtaduvvojit.  Dat ii gusto jos divodanbargu mielddisbuktá eahpegovttolaš vahága sutnje gii dávvira lea luoikan earáide. c) Jos dávvira ii sáhte divvut b. čuoggá njuolggadusaid mielde, dahje jos dávvira árvu njiedjá vaikko divvojuvvo, de buhtaduvvo vaháguvvon dávvir dáhkádusárvvu proseantta mielde mii lea seamma go dávvira loahpalaš ollislaš árvu (vahátproseanta).  17. Riekti dáhkiduvvon dávvirii go buhtadus máksojuvvo Sus,  gii luoiká dávvira  earáide  lea oamastanriekti dáhkiduvvon dávvirii, jos vel buhtadus máksojuvvo ge dáhkádusortnega bokte, massima dahje vahága dihte.   Jos dáhkiduvvon dávvir gávdno maŋŋil go vahátbuhtadus lea máksojuvvon, de galgá buhtadus máksojuvvot ruovttoluotta, ja mávssus  sáhttá eretgeassit árvonjiedjama  ja vejolaš divodangoluid, gč. 16. čuoggá bustáva b ja c.  18. Iežasmáksu Luoikkaheaddji  ferte  buot  dáhkádusoktavuođain  máksit  400 000  NOK  sturrosaš  iežasoasi.  <span type="quote">“Dáhkádusoktavuođain”</span> mearkkaša álo go dáhkádus šiehtaduvvo.</p>
    <p>19. Lonejeaddji ovddasvástádusa heaittiheapmi dahje unnideapmi  a) Dáhkádus sáhttá heaittihuvvot dahje unniduvvot, jos lonejeaddji, eaiggát dahje eará gii doaibmá sin ovddas ja gii njunuš virggis mieleavttus dahje vearrás ávvirhisvuođas:  1.  Lea  addán  boasttudieđuid  dahje  váilevaš  dieđuid  luoikkahanšiehtadusa  dahje dáhkádusšiehtadusa šiehtadaladettiin.  2. Lea hilgun luoikkahanšiehtadusa dahje dáhkádusšiehtadusa gustovaš eavttuid, nu go  dáid  njuolggadusaid,  dahje  Norgga  kulturráđi,  Sihkkarastinlávdegotti dahje departemeantta mearridan eavttuid. 3. Lea addán boasttudieđuid dahje váilevaš dieđuid dáhkádusa buhtadusmávssus. b)Jos lonejeaddji sáhttá gáibidit iežas dáhkádusfitnodagas ja/dahje fievrrideaddjis buhtadusa massima dahje vahága ovddas, de galgá buhtadussupmi eretgessojuvvot stáhtalaš dáhkádusmávssus.   20. Regreassagáibádus luoikkaheaddjái  Regreassa  sáhttá  álo  gáibiduvvot  luoikkaheaddji  iežasmávssus,  gč.  18.čuoggá.    Muđui  lea vejolaš gáibidit regreassa luoikkaheaddjis buhtadussan sutnje gii dávviriid lea luoikan, jos luoikkaheaddji dahje eará gii doaibmá su ovddas dahje muhtun njunuš virggis eaktodáhtolaččat dahje vearrás ávvirhisvuođas  lea:    a).  Lea  addán  boasttudieđuid  dahje  váilevaš  dieđuid  luoikkahanšiehtadusa  dahje dáhkádusšiehtadusa šiehtadaladettiin.  4. Lea hilgun luoikkahanšiehtadusa dahje dáhkádusšiehtadusa gustovaš eavttuid, nu go dáid njuolggadusaid,  dahje  Norgga  kulturráđi,  Sihkkarastinlávdegotti dahje departemeantta mearridan eavttuid. b). Lea addán boasttudieđuid dahje váilevaš dieđuid dáhkádusa buhtadusmávssus.</p>
    <p>21. Riiddut a) Dáhkádusáššiin gusto Norgga láhka, jos eará ii leat mearriduvvon dáhkádusšiehtadusas dahje njuolggadusain. b) Riidoáššit dáhkádusortnega ja lonejeaddji ja/dahje luoikkaheaddji gaskka galget čovdojuvvot Oslo diggegottis.  c) Dušše dalle jos lea erenoamáš dárbu sáhttá Kulturdepartemeanta spiehkastit bustáva a) ja/dahje b) mearrádusain.</p>
  </body>
</document>
