<document xml:lang="sme" id="no_id">
  <header>
    <title>NJUOLGGADUS RIEVDAMA BIRRA NJUOLGGADUSAS ČAKČAMÁNU 21. BEAIVVI 1979 NR. 7 MII LEA DAN BIRRA AHTE GEAVAHIT SUODJEBIERGASIID GO VUODJÁ MOHTORFIEVRRUIN </title>
    <genre code="laws"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>251</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <multilingual>
      <language xml:lang="nob"/>
    </multilingual>
    <metadata>
      <uncomplete/>
    </metadata>
    <version>XSLtemplate Revision 1.8; file-specific xsl  $Revision: 1.6 $; common.xsl  $Revision: 154948 $; </version>
  </header>
  <body>
    <p xml:lang="nob">Lignende dokumenter</p>
    <p>Johtalusdepartemeanta 08.10.2004</p>
    <p type="title">NJUOLGGADUS&#13; RIEVDAMA BIRRA NJUOLGGADUSAS ČAKČAMÁNU 21. BEAIVVI 1979 NR. 7 MII LEA DAN BIRRA AHTE GEAVAHIT&#13; SUODJEBIERGASIID GO VUODJÁ MOHTORFIEVRRUIN</p>
    <p>Mearriduvvon Johtalusdepartemeanta golggotmánu 8. beaivvi 2004 geaidnojohtolatlága vuođul mii lea mearriduvvon geassemánu 18. beaivvi 1965 nr. 4 § 23 a. Geahča EØS-šiehtadusa mildosa XIII nr. 17 a (Rdir 91/671/EØF). Rievdaduvvon suoidnemánu 16. beaivvi 1984 nr. 1496, golggotmánu 22. beaivvi 1986 nr. 2151, cuoŋománu 26. beaivvi 1988 nr. 311, suoidnemánu 18. beaivvi 1989 nr. 654, ođđajagimánu 28. beaivvi 1993 nr.51, čakčamánu 17. beaivvi 1993 nr. 857, geassemánu 23. beaivvi 1994 nr. 647, juovlamánu 19. beaivvi 2001 nr. 1506.</p>
    <p>Njuolggadusas čakčamánu 21. beaivvi 1979 nr. 7 mii lea dan birra ahte geavahit suodjebiergasiid go vuodjá mohtorfievrruin, dahkkojit čuvvovaš rievdadusat:</p>
    <p>§ 2 galgá čuodjat:</p>
    <p>Juohkehaš galgá geavahit dohkkehuvvon mohtorfievrruide jurddašuvvon suodjegahpira go vuodjá muohtagielkkain, guovtte- ja golmmajuvllat mohtorfievrruin (dása gullá maid njealljejuvllat mohtorsihkkel), ja go lea guovttejuvllat mohtorsihkkela siidovovnnas dahje go lea muohtagielkka reagas.</p>
    <p>Gohčus aŋkke ii leat dalle go:</p>
    <p>a) fievru lea orrume jaska,</p>
    <p>b) lea vuodjime biilavistái, bisanansadjái, bensinstašuvdnii, divuhanbáikái dahje sullásaš ráddjejuvvon báikái,</p>
    <p>c) lea vuodjime muohtagielkkain boazodoalus, meahccedoalus dahje go lea divodeame ja dárkkisteame fápmoskuittuid/-linjáid,</p>
    <p>d) lea vuodjime njealljejuvllat mopedain mas lea giddejuvvon goavdi,</p>
    <p>e) lea vuodjime muohtagielkkain/njealje-/guđajuvllat mohtorsihkkeliin suodjalusa ossodagain go Suodjalusa suodjegahpir geavahuvvo,</p>
    <p>f) go dohkkehuvvon¹ ja CE-merkejuvvon² alpinsuodjegahpir geavahuvvo vuojidettiin muohtagielkkain dahje čohkkádettiin muohtagielkka reagas.</p>
    <p>¹ Geahča. ICS 13.340.20; 97.220.20, geahča. NS-EN1077.</p>
    <p>² Geahča njuolggadusa borgemánu 19. beaivvi 1994 nr. 819 suodjebiergasiid ráhkadeami, hábmema ja buvttadeami birra (PVU).</p>
    <p xml:lang="nob">
      <em type="bold">II </em>
    </p>
    <p>Rievdadusat bohtet ovttatmano fápmui.</p>
  </body>
</document>
