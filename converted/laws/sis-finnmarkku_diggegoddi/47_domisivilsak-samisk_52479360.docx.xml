<document xml:lang="sme" id="no_id"><header><title>Áššenr: 14-106945TVI-INFI</title><genre code="laws"/><author><unknown/></author><translator><unknown/></translator><translated_from xml:lang="nob"/><year>2015</year><publChannel><publication><publisher>Sis-Finnmárkku diggegoddi/Indre Finnmark tingrett</publisher></publication></publChannel><wordcount>4313</wordcount><conversion_status type="standard"/><availability><free/></availability><submitter name="Finn-Arne Schanche Selfors" email="Finn.Arne.Selfors@domstol.no"/><multilingual/><origFileName>47_Domisivilsak-samisk_52479360.docx</origFileName><parallel_text xml:lang="nob" location="60_domisivilsak-norsk_35229084.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic"> </em> <em type="italic">Duopmu </em> <em type="italic"> </em> <em type="italic"> </em> </p>
<p><em type="bold">Celkojuvvon </em></p>
<p xml:lang="mrj"><em type="bold">: </em></p>
<p>11.02.2015 Sis-Finnmárkku diggegoddi - Indre Finnmark tingrett bokte, Deanus</p>
<p xml:lang="krl"><em type="bold">Ášše </em></p>
<p xml:lang="nno"><em type="bold">nr.: </em></p>
<p xml:lang="vep">14-106945TVI-INFI</p>
<p xml:lang="nob"><em type="bold">D </em></p>
<p xml:lang="smn"><em type="bold">uopmár </em></p>
<p xml:lang="mrj"><em type="bold">: </em></p>
<p xml:lang="isl">Sundi</p>
<p xml:lang="nno">Finn-Arne Schanche Selfors</p>
<p><em type="bold">Ášši guoská </em></p>
<p xml:lang="mrj"><em type="bold">: </em></p>
<p>Boazomearka dohkkeheapmi</p>
<p xml:lang="nob">Mikkel Nils Mikkelsen Sara</p>
<p xml:lang="nno">Advokáhta Per Arve Amundsen,</p>
<p>advokáhtafamohasa Nils Mikkelsen Utsi bokte.</p>
<p xml:lang="nob">Karen Maret Mikkelsdatter Sara</p>
<p xml:lang="nno">Advokáhta Per Arve Amundsen,</p>
<p>advokáhtafamohasa Nils Mikkelsen Utsi bokte.</p>
<p xml:lang="smn"><em type="italic">Vuostá </em></p>
<p>Stáhta, Eanandoallu ja Biebmodepartameantta</p>
<p>Ráđđehusadvokáhta,</p>
<p>advokáhtafámohas Mari Sund Morken bokte</p>
<p xml:lang="hbs"><em type="italic">DUOPMU </em> </p>
<p><em type="italic">Ášši guoskka </em>lea boazomearkaohcama caggan, go váiddalávdegotti áššis 1/2014, mearridii doalahit mearkalávdegotti mearrádusa, áššis 41/2012, dohkehit Mikkel Nils M. Sara ja su nieidda Káren Máret Sara ohcama sisačálihit boazomearkka Káren Máreha bárdnásis, Johan Niillas Eira, nu mo lei ohcan. </p>
<p><em type="italic">Áššečilgehus </em></p>
<p>Ohccojuvvon mearka lea: "olgeš beallji hoaŋka ja guobir, ceahkes ovddal - gurut beallji vatnja ja sárggaldat maŋil, jalgat ovdal."</p>
<p>Mikkel Nils M. Sara boazomearka lea: "olgeš beallji hoaŋka ja guobir, ceahkes ovddal - gurut beallji guokte ceahkká maŋil, sárggaldat ovdal."</p>
<p>Káren Máret Sara boazomearka lea gis: "olgeš beallji hoaŋka ja guobir, ceahkes ovddal - gurut beallji luddestat ja guokte ceahkká maŋil, jalgat ovdal."</p>
<p>Mikkel Nils M. Sara ja Káren Máre Sara leaba boazoeaiggádat, gullevaččat Fiettara geasseorohahkii. Mikkel Nils Sara lea siidaoasi jođiheaddji. Son lea dohkkehan ohcama gos dieđut mearkka ja sátneválljema birra čilgejuvvo ná: "Mearka lea siidaoasi mearkkaid ja ohcci eatni oalis/mearkavuođus."</p>
<p>Go mearkalávdegoddi áššis 41/2012 gieđahalai ohcama, de áššemeannudeaddji árvvoštalai ohcama ná:</p>
<p>"Mearkalávdegotti váldoprinsihppa lea ge ahte mánáide galgá ohcat rievdadusa váhnema mearkkas. Dakko bokte bisuhuvvo mearkaoalli ja čielga erohus bearraša ja joavkkuid mearkkain.</p>
<p>Dás ohcá rievdadusa eatni mearkkas. Rievttimielde lea eatni mearkkas luddestat gurut bealljegeažis. Earáin seamma bearrašis leat ges mearkkat main lea luddestat. Boazodoalloagronoma oainnu mielde sáhttá dattetge dohkkehit mearkaohcama go dás lea sáneheapme ovddal ja dakko dáfus ii seahkan earáid mearkkaide. ...</p>
<p>Mearka ii gáidda eatni mearkkas."</p>
<p>Mearkalávdegotti mearrádus; ii dohkket ohcama, vuođustuvvo ná: "Mearka gáidá eatni mearkkas, mas lea luddestat bealljegeaže gurut bealjis."</p>
<p>Mikkel Nils M. Sara ja Káren Máret Sara váiddiiga mearrádusa ođđajagemánu 28. beaivvi 2013. Váidagis namuhuvvo ahte:</p>
<p>"mearkavuođđu mii lea gullan bearraša ovddit buolvvaide (ádjá/áhku, máttarádjá/máttaráhku), ii leat šat anus geasge ja maŋisboahttit dáhttot dan fas váldit atnui, ja ahte mearkavuođu árbbolaččat ieža soabadit mearkaohcama alde."</p>
<p>Go mearkalávdegoddi meannudii váidaga áššis 2/2013, de árvvoštalai áššemeannudaddji ášši ná:</p>
<p>"Boazodoalloagronoma namuha dás ahte Mearkalávdegoddi doallá das čavga ahte váhnemiid mearkkas galgá ohcat rievdadusa, juste guhkes áiggi vásáhusaid geažil. Áiggiid čađa dáhpahuvva ahte oappážat/vieljažat sohpet gaskaneaset movt sii ohcet rievdadusaid iežaset mánáide. Mánát bajásšaddet ja álget ieža geavahit ja hálddašit mearkkaid. Go sii galget fas iežaset mánáide ohcat mearkkaid/rievdadusaid, de hui dávjá šaddá mearkariidu ja soahpatmeahttunvuohta oambeležiid/vilbeležiid gaskkas, dan sivas go mearkkain ii leat doalahuvvon čielga erohus. Danne ferte mearkalávdegoddi leat dárkil ja várrogas, mearkajuohkimiin."</p>
<p>Áššemeannudeaddji dattetge árvalii váldit vuhtii váidaga, go ohccojuvvon mearkkas lea seamma olgeš beallji go eatni mearkkas ja "ahte jalgat ovddal ja sánit maŋil gurut bealde dahket čielga ja nanu erohusa eará mearkkaid ektui."</p>
<p>Mearkalávdegoddi doalahii iežas mearrádusa go lávdegoddi "ii oainne ođđa dieđuid váidagis, maid vuođul galgá rievdadit ovddit mearrádusa."</p>
<p>Váiddalávdegoddi mearridii váidaga guovvamánu 26. beaivvi 2014, ášši 1/2014. Boazodoallodirektevra árvvoštalai ášši ná:</p>
<p><span type="quote">"Ášši lea vuđolaččat meannuduvvon ja buot bealit leat guorahallojuvvon. Dat mii dagahii ahte boazodoalloagronoma jorgalii oainnus dán áššis lea go gávnnahii ahte dat mearka ii "oalát spiehkas"</span> eatni mearkkas. Dat deattuhuvvo ahte lea jalgat ovddal gurut bealljis ja sánit maŋil dagaha ahte mearkkas lea nanu erohus eará mearkkain.</p>
<p>Boazodoallodirektevra lea ovtta oaivilis ahte lea nanu erohus, muhto ii leat ovtta oaivilis go árvvoštallojuvvo ahte ii spiehkas eatni mearkkas. Sullásaš áššin lea árvvoštallojuvvon ahte lea spiehkasteapmi go sáni bealjegeažis rievdada, juo go lasida dahje váillida..."</p>
<p>Váiddalávdegoddi dasto mearridii ovttajienalaččat doalahit mearkalávdegotti mearrádusa ja seamma ákkain.</p>
<p>Mikkel Nils M. Sara ja Káren Máret Sara vuolggaheigga ášši stáhta vuosttá, go sáddiiga stevdneda Sis-Finnmárkko diggegoddái suoidnemánu 21. beaivvi 2014. Stáhta vástidii čakčamánu 19. beaivvi 2014.</p>
<p>Dollojuvvui plánenčoahkkin golggotmánu 7. beaivvi 2014is, ja váldodiggi lei ođđajagemánu 19. ja 20. beaivvi 2015is. Vuolggaheaddjiguovttus bođiiga diggái ja Nils Mikkel M. Sara čilgii ášši. Maiddái golbma vihtana čilgejedje ášši ja čálalaš duođaštusat buktojuvvojedje ja čilgejuvvojedje.</p>
<p><em type="italic">Vuolggaheddjiid čuoččuhusa vuođđun </em></p>
<p>Mearrádus caggat mearkaohcama lea celkon boasttu láhkageavaheame vuođul.</p>
<p>Boazodoallolága § 38 vuođul galgá mearkalávdegoddi geahčat bearrái ahte joavkku dahje soga árbevirolaš mearkkat galget bisuhuvvot gullevaš jovkui dahje sohkii, eai hábmejuvvot nu ahte šaddet seahkasat.</p>
<p>NÁG 2001:35 Árvalus rievdadit boazodoallolága, čuokkis 9.4.2, čilge sámi boazomearkavuogádaga dán láhkai:</p>
<p xml:lang="nob">"Samisk reinmerking bygger på et system av hovedsnitt og bisnitt i reinens ører. På nordsamisk kalles disse snittene for sátni (ord), og det er kombinasjonen av ord (sátni) i form av hovedsnitt (váldosánit) og andre snitt (smávvasánit) som utgjør reinmerket. Nærmere forklart har familien visse hovedsnitt som skjæres inn i reinens ører, som tegn på hvem som eier reinen. Utformingen av hovedsnittene kalles mearkaoalli. Den enkeltes individuelle reinmerke avledes så igjen fra mearkaoalli ved at hovedsnittene i morens eller farens merke beholdes, samtidig som merket tillegges rievdadus i form av en endring i bisnitt eller i underordnete snitt. Utformingen av merket kan også ha utgangspunkt i hovedsnittene til slekninger i oppadstigende linje som besteforeldre, onkler og tanter."</p>
<p>Oarje-Finnmárkku mearkalávdegoddi lea sulli 2007as hábmen njuolggadusárvalusa, boazodoallolága § 38 vuođul, mii lea sáddejuvvon gulaskuddamii. Daid njuolggadusain definerejuvvo luddestat smávvasátnin. Váikko njuolggadusat eai leat dohkkehuvvon, de eai leat dieđut vuostecealkámušaid birra. Lea dan dihtii jáhkehahtti ahte njuolggadusárvalus čilge mo láhka galgá tulkojuvvot.</p>
<p>Vuolggaheddjiid árbevirolaš mearka, sin mearkaoalli lea olgeš beallji hoaŋka ja guobir - gurut beallji geaigut. Luddestat geiggobealljis lea smávvasátni iige váldosátni. Luddestat ii leat eará go rievdadus soga mearkaoallái, mii dan dihtii ii sáhte dagahit ođđa mearkaoali.</p>
<p>Go ohccojuvvon mearka doalaha eatnis váldosániid ollislaččat, de lea mearka hábmejuvvon nu mo láhka gáibida.</p>
<p>Ii leat ge ballo ahte mearkkat šaddet seahkasat. Mearkaoalis gávdnojit mearkkat sihke luddestagain ja luddestaga haga, ja dákkár smávvasáni válljen ii váikkut ahte mearkkat sehkkejuvvojit.</p>
<p>Soga siskkobealde leat suovvan ohccojuvvon mearkka, mii ieš alddis nanne ohcama ja duođašta ahte mearkkat eai sehkejuvvo eaige geavahuvvo boastut, nu mo láhka gáibida.</p>
<p>Mearka lea hábmejuvvon árbevirolaš vuogi mielde, earret eará go leat sohppojuvvon mearkaoali boazoeaiggádiid gaskkas. Lága ovdabarggus leat árbevierut deattuhuvvon dehálaš riektegáldun, maiddái boazomearkkaid ektui, go mearkalávdegottit ja váiddalávdegoddi galget dohkkehit mearkaohcamiid.</p>
<p>Ii leat ge čielga gáibádus ahte máná mearka galgá oažžut sátnerievdadusaid váhnemiid mearkka vuođul. Lea dáhpi geavahit ovddit buolvvaid mearkkaid ja mearkavuođu, go dat leat sohppojuvvon. Karen Marit Buljo Eira duođaštii dákkár dábiid iežas čilgehusas diggái, ovdamearkkadihtii go sin mearkaoalis lea nuorra gánda ožžon máttarádjá mearkka, luddestaga haga, seammaláhkai go ohccojuvvon mearka min áššis. Nu mo Buljo Eira čilgii, de lea rivttes boazomearka hui dehálaš boazosápmelaččaide, earret eará go ovddit buolvvaid mearkkat čanastit vuohkkasit buolvvaid. Seamma láhkai čilgii boazoeaiggát Johan Nilsen Gaup, no mo čállojuvvon Dieđut nr. 1 2005as (Einar Bergsland: Reindrift, omstilling og identitet).</p>
<p>Mearkalávdegoddi ja váiddalávdegoddi eaba leat árvvoštallan ášši buot beliid, erenoamážit go eai leat árvvoštallan man láhkai bággu geavahit luddestaga sáhttá mielddisbuktit ahte dákkár mearkkatge šaddet seahkasat Mihkkal Ovlla Sara bearráša ektui, go sis lea maiddái luddestatsátni. Go dákkár seahkasat leat lávdegottiid váldoágga vuosttildit ohcama, de gártá sin váilevaš árvvoštallan sivva manne sii leat geavahan lága boastut. Bággu geavahit luddestatsáni mielddisbuktá dasa lassin ahte mearkaoalli lea dievvan, mii ieš alddis lea sivva rievdadit oali.</p>
<p>Mearkalávdegoddi ja váiddalávdegoddi mearrádusat dán áššis eai leat dahkkojuvvon sullasaš áššiin. Čujuhuvvo Oarje-Finnmárkku mearkalávdegotti áššiide, nu. 19/07 (Marie Elisabeth Sara, 19-Sállan), nu. 62/97 (Ante A Sara, 21-Gearretnjárga), nu. 11/08 (Inga Marjá A. Lango, 22-Fiettar), nu. 68/97 (Ann Catharina A. Lango, 22-Fiettar), nu. 12/96 (Mikkel Ante A. Lango, 22-Fiettar), nu. (nummirkeahttá)/96 (Isak Nils Aslaksen Skum, 33-Spalca), nu. 26/96 (Aslak Ole Andersen Skum, 33-Spalca) ja nu. 71/90 (Berit Ellen A. Skum, 33-Spalca) ja dáid áššiid váiddameannudeapmái.</p>
<p>Jos riekti oaivvilda ahte mearkaeiseválddit leat dahkan rivttes mearrádusa láhkateavsta ektui, de čuoččuhuvvo ahte vuolggaheaddjit leat čuovvun árbevirolaš mearkaárbevieru, mii manná lága ovdabeallái.</p>
<p><em type="italic">Vuolggaheddjiid loahppačuoččuhus: </em></p>
<list><p type="listitem">Oarje Finnmárkku mearkalávdegotti mearrádus áššis 41/12 lea fámoheapmi.</p>
<p type="listitem">Stáhta, Eanandoallo – ja biebmodepartemeantta bokte dubmejuvvo máksit Mikkel Nils M. Sara ja Káre Máret Sara áššegoluid.</p>
</list><p><em type="italic">Vástideaddji čuoččuhusa vuođđun </em></p>
<p>Váiddalávdegotti mearrádus lea dahkkon nu mo boazodoallolága § 38 aiddostahttá:</p>
<p>"Mearka galgá leat dakkár ahte ii sáhte seahkánit dahje boastut geavahuvvot. Mearkalávdegoddi galgá, dohkálaš boazodoalu vuhtii válddidettiin, doalahit mearkkaid árbevirolaš hámis ja geavaheamis, earret eará doalahit soga árbevirolaš mearkaoali... Jus sisačálihuvvon mearka lea dakkár ahte sáhttá seahkánit dahje boastut geavahuvvot, de sáhttá mearkalávdegoddi sihkkut mearkka."</p>
<p>NÁG 2001:35 Árvalus rievdadit boazodoallolága, čuokkis 11.7.5, sierramearkkašupmi § 38ii, deattohuvvo ahte berrešii garvit mearkkaid masa leat álkkit rievdadit eará mearkkain. Dat ulbmil guorrasa dábálaččat dasa ahte doalahit mearkkaid árbevirolaš hámis.</p>
<p>Duopmostuolut berrešedje doaladahkes dárkkistit mearkalávdegottiid ja váiddalávdegotti árvvoštallamiid. Láhkateaksta addá lávdegottiide árvvoštallanmuni, nu mo Od.prp. nu. 25 (2006-2007), sierramearkkašupmi § 38ii čilge lagabui. Hálddahusa vejolašvuohta mearridit dievasmahtti njuolggadusaid mearkkaid birra jna., maiddái muitala ahte hálddahusas lea árvvoštallanmunni maid duopmostuolut eai berre dárkkistit menddo sáhka. Árvvoštallan gáibida dasa lassin fágalaš diehtaga maid fágalávdegottit buoremusat hálddašit, erenoamážit Oarje-Finnmárkku boazodoalloguovllus gos lea ollu boazomearkkat.</p>
<p>Ulbmil boazomearkkain, nannet boazosápmelaččaid oami, eaktuda čielga, šearus ja doallevaš mearkkaid. NÁG 2001:35 Árvalus rievdadit boazodoallolága, čuokkis 9.4.2.1 čilge ahte máná mearkkas ferte leat seamma mearkaoalli go juoppá váhnema vuođđomearkkas. Máná mearkka sierraláganvuohta dahkkojuvvo smávva sátneerohusaiguin vánhema vuođđomearkkas. Sátneerohusat dattetge eai berre dahkkojuvvot nu ahte mearkka váldogovva ja erenoamášvuohta rievdaduvvo, nu mo NÁG 2001:35, siidu 147as čilgejuvvo.</p>
<p>Luddestat bealljegeažis lea hui erenoamáš sátni, váikko mearkaregistaris nammaduvvo smávvasátnin. Čujuhuvvo váiddalávdegotti láhttuide, Leif Anders Somby ja Mikkel Persen Bongo čilgejumiide man dehálaš ja šearat luddestatsátni lea.</p>
<p>Johan Niillas Eira ohccojuvvon mearka ii leat doarvái bures doalahan eatni mearkka erenoamášvuođa, go mearkkas váilu luddestat, mii lea dehálaš spiehkasteapmi, nu mo ovdal lea namuhuvvon. Váiddalávdegoddi lea dahkan vuđolaš árvvoštallama, earret eará mo ohccojuvvon mearka boahtte áiggis sáhttá šaddat seahkas Risten Elle M. Sara bearraša mearkkaiguin.</p>
<p>Lea buorre go sohka lea šiehtadan ohccojuvvon mearkka, muhto dákkár šiehtadus ii čana boahtte buolvvaid. Čujuhuvvo Somby ja Bongo čilgejumiide, mo máŋgii lea geavvan soahpatmeahttunvuohta oambeležiid/vilbeležiid gaskkas, dan sivas go mearkkain ii leat doalahuvvon čielga erohus.</p>
<p>Mearkalávdegoddi mearrádus čuovvu sullásaš áššiid gieđahallamiid. Áššit, masa vuolggaheaddjit leat čujuhan, earuhit eanaš áššiin dan dihtii go váhnemiid mearkaoalli lea dievvan. Eará áššiin gis lea eahpečielggas manne ohccojuvvon mearkkat leat dohkkehuvvon. Váldogovva lea dattetge ahte sihke mearka- ja váiddalávdegoddi leat meannudan áššiid seammaláganin go otná ášši.</p>
<p>Dán ášši eai leat ákkastallan ahte mearkaoalli lea dievvan, ovdal go namuhuvvui loahppasáhkavuoru replihkas. Ii leat dattetge duođaštuvvon ahte mearkaoalli lea dievvan, váikko ii mearka- iige váiddalávdegoddi leat čielgasit árvvoštallan dán ákka, váilevaš dieđuid dihtii, ohci beales.</p>
<p>Vuolggaheaddjit eai leat čielgasit čujuhan man láhkai váiddalávdegoddi mearrádus livččii rihkkon árbevirolaš mearkavuogi. Namuhuvvo ahte ohccojuvvon mearka ii leat mearka mii sogas lea geavahuvvon ovdal, baicce leat ođđa hápmi.</p>
<p><em type="italic">Vástideaddji loahppačuoččuhus: </em></p>
<list><p type="listitem">Stáhta, Eanandoallo- ja biebmodepartemeantta bokte, áššehuhtto.</p>
<p type="listitem">Mikkel Nils M. Sara ja Káre Máret Sara dupmejuvvot máksit áššegoluid maid Stáhta, Eanandoallo- ja biebmodepartemeantta bokte, lea golahan.</p>
</list><p><em type="italic">Rievtti árvvoštallan </em></p>
<p>Mearkavuogádat</p>
<p>Bealljemearka lea árbevirolaš vuohki čájehit geasa iešguđet boazo gullá, guhte dihto bohcco oamasta. Mearka dahkkojuvvo go niibbiin čuhppojuvvo bihtá bealljis. Mearka mii dalle báhcá, gohčojuvvo sátnin.</p>
<p>Lea maiddái árbevierru man láhkai hápmet mearkkaid. Dábálaččat leat iešguđetge sogain iežaset mearkahápmi, gohčoduvvon <em type="italic">mearkaoallin. </em>Mearkaoalli hápmejuvvo go geavahuvvo okta dahje eanet sáni. Sánit mat dagahit oali, gohččuduvvojit <em type="italic">váldosátnin. </em>Eará, smávitlágan sánit gohččoduvvojit <em type="italic">smávvasátnin. </em>Go geavaha smávvasáni, de mearkaoalli dábálaččat ii rievdda. </p>
<p>Juo 1888 rájes leamaš láhkaregelat boazomerkemiid birra. 1984 rájes leat nammaduvvon almmolaš mearkalávdegottit main leat bargu registreret mearkkaid, dohkkehit ođđa mearkkaid ja maiddái sihkkut mearkkaid mat eai adnu šat. Ođđa boazodoallolágas (2007) leat regelat man láhkai hálddašit mearkavuogádaga, earret eara mo mearkalávdegottit ja váidalávdegoddi galget meannudit ja mearridit mearkaáššiid.</p>
<p>Gávdnojit čálalaš listtut ja govat mat čilgejit iešguđetgelágan sániid, maid Eanandoallodirektorahta, mearkalávdegottit ja váidalávdegoddi geavahit mearkkaáššiid meannudeames. Dáid listtuin lea luddestat nammaduvvon smávvasátnin, maiddái go lea sierra sátni bealljegeažis.</p>
<p>Vuolggaheaddjit oaivvildedje dan dihtii ahte luddestat ii sáhte dagahit ođđa oali. Somby ja Bongo, váidalávdegotti ovdaolmmoš ja láhtu, fas oaivvildeigga ahte luddestat mii lea bealljegeažis lea dehálaš mearka, váikko namuhuvvon smávvasátnin. Somby dajaige ahte luddestat ovddeš listtuin lea namuhuvvon seamma dásis go váldosánit.</p>
<p>Boazodoallolága § 38</p>
<p>Ášši guoská erenoamažit dasa, man muddui boazodoallolága § 38 ráddje mearkahálddaseddjiid válddi dohkkehit dahje hilgut ohccojuvvon mearkkaid. Boazodoalloláhka lea čállon dárogillii ja maŋŋá jorgaluvvon sámegillii. Riekti ferte dan dihtii geavahit dárogielteavstta go áigu tulkot lága. Dárogillii čállo ná:</p>
<p xml:lang="nob">"Reinmerket skal ha en slik form at forveksling eller misbruk ikke kan finne sted. Merkenemnda skal, under ivaretakelse av hensynet til velordnet reindrift, søke å bevare tradisjonell bruk og utforming av reinmerker, blant annet skal tradisjonelle familiemerker søkes bevart for familien."</p>
<p>Sámegillii lea jorgalus ná (almmuhuvvo regjeringen.no'as):</p>
<p>"Mearka galgá leat dakkár ahte ii sáhte seahkánit dahje boastut geavahuvvot. Mearkalávdegoddi galgá, dohkálaš boazodoalu vuhtii válddidettiin, doalahit mearkkaid árbevirolaš hámis ja geavaheamis, earret eará doalahit soga árbevirolaš mearkaoali."</p>
<p>Riekti oaivvilda ahte sámegieljorgalus, maid boazodoallohálddáhus lea geavahan dán áššis, ii leat seamma go dárogielat láhkateavsstas. Dárogielsánit <em type="italic">søke å </em>addá dábálaččat eanet árvvoštallanmuni go teaksta dáid sáni haga, nu mo sámegielteavsttas leat čállon: <em type="italic">galgá doalahit. </em>Seamma erohus lea maŋimuš cealkkaoasis, go <em type="italic">søkes bevart </em>lea jorgaluvvon árvoštallanmuni haga, <em type="italic">doalahit </em>. Maŋimuš oasis lea dasa lassin <em type="italic">familiemerker </em>jorgaluvvon <em type="italic">mearkaoallin </em>, iige leat sámegielteavsttas mielde ahte mearkaoalli galgá doalahuvvot bearrašis. </p>
<p>Dárogiel láhkateaksta ferte oppalaččat ipmirduvvot nu ahte mearkahálddašeaddjit galget vuostamužžan árvvoštallat ahte sáhttá go ohccojuvvon mearka seahkánit dahje boastut geavahuvvot. Doalahit árbevirolaš hámiid ja soga mearkaoali lea maiddái áigomuš, muhto jos mearka sáhttá seahkánit dahje geavahuvvot boastut, de mearkahálddašeaddjit dattetge sáhttet hilgut ohcama.</p>
<p>Sámegiel jorgalus sáhttá baicce ipmirduvvot nu ahte doalahit árbevieru ráddje mearkahálddašeaddji válddi, dan láhkai ahte soga mearkaoalli berrešii doalahuvvot ja ahte sohka muhtun muddui ieš berrešii beassat hálddašit mearkaoalis.</p>
<p>Váikko riekti galgá tulkot dárogiel láhkasániid, ii sámegiel jorgalusa, de dagaha erohus eahpádusaid, ovdamearkka dihtii man láhkai mearkahálddašeaddjit leat tulkon ja geavahan lága, mii ieš alddis váikkoha mo láhka galgá tulkojuvvot.</p>
<p>Lága áššemeannodeames, ovdabargguin (NÁG 2001:35 ja Od.prp. nu. 25 (2006-2007)) čilgejuvvo earret eará mo mearkaoalli hápmejuvvo, ja man láhkai dahkat rievdadusaid smávvasániiguin. Čilgehus čujuhuvvo dan guvlui ahte lea dáhpi dohkkehit juohkelágan rievdadusa smávvasániiguin. Ja go luddestat lea definerejuvvon smávvasátnin de orru leamen nu ahte luddestatgeavaheapmi lea juoiddá masa mearkahálddašeaddjit eai galgga seaguhit.</p>
<p>Nuppe láhkai de NÁG 35 deattuha ahte lea dárbu dahkat njuolggadusaid, nu mo § 38 maŋimuš lađas suovvá mearkahálddašeddjiid ieža dahkat. Dát čujuhuvvo dan guvlui ahte mearkahálddašeddjiin lea váldi ieža hápmet regeliid, mii maiddái mielddisbuktá ahte sis lea viidis árvvoštallanmunni go hálddašit mearkaáššiid. Go čállojuvvo ahte mearkahalddašeaddjit maiddái sáhttet árvvoštallat mo ohccojuvvon mearka rievdáda mearkka váldogova ( <em type="italic">hovedinntrykk </em>), de riekti oppalohkái ipmirda NÁG 35 ja Od. 25 nu ahte mearkahálddašeddjiin lea viiddis árvvoštallanmunni. </p>
<p>Boazodoallohálddahus ii leat mearridan njuolggadusaid nu mo livččii vejolaš § 38 vuođul, muhto gávdno árvalus mii lea hábmejuvvon juo 2007as.</p>
<p>Dás leat dárkkilis definišuvnnat, man mielde luddestat definerejuvvo smávvasátnin. Dat mielddisbuktá ahte luddestat ii sáhte dahkat mearkaoali. Lea dasa lassin čállojuvvon ná:</p>
<p>"Váldosániid váili, namalassii geaigut, ja smávvasániid váili, namalassii jalgat, dahket mearkaoali."</p>
<p>Nu go leat namuhuvvon, de leat guovttelágan oaivilat luddestaga mearkkašumi hárrái. Njuolggadusárvalus orru nannemin ášševuolggaheddjiid oaivila, man mielde luddestat ja luddestaga váili ii daga mearkaoali. Riekti imášta dattetge veaha go eará smávvasániid váili dattetge dahket oali, namalassii jalgat.</p>
<p>Lea dieđusge ieš alddis jáhkehahtti ahte njuolggadusárvalus oalle bures govve mearkahálddašeaddji dábi, nu mo ášševuolggaheaddjit čuoččuhit. Ii leat dattetge vuođđu garvit čilgehusaid maid Somby ja Bongo buvttiiga, ahte luddestat lea hui dehálaš sátni ja ahte luddestaga váili menddo sakka spiehkasta eatni mearkkas. Bongo oaivvildiige ahte dán láhkai sáhttá spiehkastahttit mánáset eret mearkaoalis. Son oaivvildii ahte dákkár spiehkasteapmi lea dohkkálaš jos mearkaoalli lea dievvan, ja ahte dalle ii heive maŋŋá iežas mearka skeŋket juoppá mánnáige. Riekti lasiha dasa ahte formalalaččat de lea vejolaš árbet mearkka, nu mo § 38 goalmmát lađas eaktuda.</p>
<p>Riekti lea dárkkistan earaid buvttehuvvon áššiid, masa vuolggaheaddji lea čujuhan. Riekti oavvilda ahte ii leat čielga dáhpi dohkkehit mearkaohcama mii sulastahttá vuolggaheddjiid ohcamuša. Riekti fuomášuhttá ahte namahuvvon áššit eai guoskka seammalágan áššiide, nammalassii luddestatsáni mearkkašupmái. Eanaš áššiin leat dasa lassin mearkagáidan dohkkehuvvon dáinna ákkáin ahte mearkaoalli lea dievvan.</p>
<p>Go riekti árvvoštallá duođaštusaid ollislaččat, de leat eambbo jáhkehahtti ahte ii leat dákkár hálddahuslaš dáhpi ahte sii eai beasa árvvoštallat mo luddestatsátni dahje luddestatsáni váili váikkoha mo mearka seahkana.</p>
<p>Ii leat duođaštuvvon man láhkai mearkahálddašedjiid meannodeapmi muđuid rihkku árbevieruid. Gávdnojit vierut man láhkai sáhttá mearkka skeŋket dahje mo sohka sáhttá soabadit geavahit ovddit buolvvaid mearkkaid, jos ohccojuvvon mearka ii seahkan dahje geavahuvvo boastut, no mo Karen Marie Buljo Eira čilgii. Muhto váikko leat geavahan ovddit mearkavuođđu, de lea min ášši ohcci hábmen ođđa mearkka. Ii leat duođaštuvvon árbevierru dákkár dilalašvuođa hárrái.</p>
<p>Nu mo riekti árvvoštallá árbevieruid ja hálddahuslaš dábi, de ii oro vuođđu tulkot § 38 dan láhkai ahte mearkahálddašeaddji dan áššis lea rihkkon lága.</p>
<p>Dievvan mearkaoalli</p>
<p>Vuolggaheaddjit leat loahppasáhkavuorus čuoččuhan ahte sin mearkaoalli lea dievvan, ja ahte mearkahálddašeaddjit livčče galgan dán čuoččuhusa árvvoštallat. Riekti ii leat fuomášan ahte vuolggaheaddjit leat dákkár čuoččuhusa buktán ovdal. Dan dihtii oavvilda riekti ahte ii leamaš vuođđu gážadit vihttaniid ja muđuid árvvoštallat duođaštusaid dan ektui ahte mearkaoalli lea dievvan.</p>
<p>Riekti lasiha ahte čuoččuhus eaktuda ahte luddestat rievdada mearkaoali, mii lea eara go vuolggaheaddjit leat čuoččuhan prinsipálalaččat.</p>
<p>Váiddalávdegotti ovdaolmmoš, Leif Anders Somby, čilgii ahte sii eai leat ipmirdan ohcamuša dan láhkai ahte sin mearkaoalli lea dievvan. Sii eai lean dan dihtii erenoamažit árvvvoštallan ohcama dán ákkástallama ektui.</p>
<p>Jos mearkaoalli dievvá, de lea čielggas ahte láhka addá vejolašvuođa ohcat mearkka mii gáidá váhnema mearkkas. Dalle han lea vejolaš dahkat čielggaseabbu rievdadusa, váldosániiguin ge. Go ii leat ovdal čuoččuhuvvon, de lea vejolaš buktit ođđa ohcamuša dán vuođul. Riekti dattetge ii oaivvil ahte mearkaoalli dán áššis lea nu čalbmosit dievvan ahte mearkahálddšeaddjit leat dahkan váilevaš áššemeannudeami.</p>
<p>Boađus lea ahte ášši vásttideaddji, stáhta, galgá áššehuhttot.</p>
<p>Áššegolut</p>
<p>Riekti lea mearridan ášši eahpádusain, erenoamažit dan dihtii go áššemeannudannjuolggadusárvalusas čállojuvvo ahte luddestat lea smávvasátni. Dáid njuolggadusaid mielde livččii vejolaš dohkkehit mearkaohcama. Easkka váldodikkis čielggai ahte mearkahálddašeaddjit eai leat čuvvon árvaluvvan njuolggadusaid. Go luddestatsáni mearkkašupmi leamaš ášši váldogažaldat, de atno riidolága § 20-2 (3)b, man mielde vuoittahalli oasehas ii dárbbáš buhtadit áššegoluid.</p>
<p>Mearkahálddašeddjiid mearrádusat eai leat ovdal guoddaluvvan diggái ja ášši lea dan dihtii erenoamáš. Boazomearka lea hui dehálaš boazodoalus, nu lea vuoiggalaš ahte boazosápmelaš dán áššis dákkár oktavuođain ii dárbbaš gokčat stáhta áššegoluid, riidolága § 20-2 (3)c vuođul.</p>
<p xml:lang="deu"><em type="italic">DOUPMOBOAĐUS: </em></p>
<list><p type="listitem">Stáhta, Eanandoallo- ja biebmodepartemeantta bokte, áššehuhtto.</p>
</list><p>2.  Juohkehaš oasehasain guoddá iežas áššegoluid.</p>
<p>Diggi loahpahuvvon</p>
<p xml:lang="nno">Finn-Arne Schanche Selfors</p>
<p>Siviila áššiid guoddalannjuolggadusat mielddostuvvojit.</p>
<p><em type="italic">Guoddalanvejolašvuođa bagadus siviila áššiin. </em> </p>
<p>Riidolága njuolggadusat kápihttaliin 29 ja 30, guoddalit lágamánneriektái ja alimusriektái, ráddjejit beliid vejolašvuođa oažžut bajit dási duopmostuolu veardidit mearrádusaid. Riidolágas leat muhtiin sierra njuolggadusat guoddalit duomuid, diggecealkámušaid ja diggemearrádusaid.</p>
<p>Áigemearri guoddalit lea mánu dan beaivvi rájes go mearrádus lea dutnje dieđihuvvon dahje celkon, jos riekti ii leat čielgasit mearridan eará áigemeari. Rievtti luomut gaskkalduhttet guoddalanáigemeari. Rievtti luomut leat ná: Rievtti luomut bistet maŋimuš lávvardaga ovdal pálbmasotnabeaivvi gitta nuppi beassášbeaivái. Suoidnemánus 1.beaivve rájes gitta borgemánu15.beaivve rádjai ja juovlamánu 24.beaivve rájes gitta ođđajagimánu 3.beaivve rádjai, bs. duopmostuollolága § 140.</p>
<p>Son gii guoddala ferte máksit áššemeannudandivvaga. Duopmostuollu gii lea cealkán mearrádusa sáhttá buktit eanet dieđuid divada sturrodaga birra, ja mo dán galgá máksit.</p>
<p><em type="italic">Guoddalit diggerievtti duomu lágamánneriektái </em> </p>
<p>Lágamánneriekti lea diggegoddemearrádusaid guoddalanásahus. Ákkat mainna sáhttá guoddalit diggegotti duomu lea boasttu árvvoštallan, riektegeavaheapmi, dahje áššemeannudeapmi mii leamaš vuođđun mearrádussii.</p>
<p>Riidoláhka bidjá muhttin rájáid guoddalanvejolašvuođaide. Jos lea sáhka áššis mas riiddu vuođus lea árvu vuollil 125 000 kruvnnu, de ferte álggos lágamánneriekti dohkkehit vejolašvuođa guoddalit. Dohkkeheami veardideamis vuhtiiváldo eret eará ášši hápmi, beliid dárbbut ođđa meannudeapmái, ja orrogo headjuvuohta guoddalan mearrádusas dahje ášši meannudeamis.</p>
<p>Dasa lassin,beroškeahttá riidosumi árvvus, sáhttá guoddalus hilgojuvvot go lágamánneriekti gávnnaha čielggasin ahte ii leat ávki guoddalit. Dákkár hilgun sáhttá ráddjejuvvot muhttin gáibádusaide dahje muhttin guoddalansivaide.</p>
<p>Guoddalus ovdanbukto čálalaččat dan diggegoddái gos mearrádusa lea celkon. Bealit geat ieža jođihit ášši sáhttet njálmmálaččat buktit guoddalusa diggegoddái. Riekti sáhttá maiddái dohkkehit ahte proseassajođiheaddjit geat eai leat advokáhtat ovddidit guoddalusa njálmmálaččat.</p>
<p>Guoddalusčállosis galgá čujuhit maid vuostálastá mearrádusas maid guoddala, ja mii lea duogáš dahje rievttálaš čilgehus dahje ođđa duođaštusat.</p>
<p>Guoddalusčállosis galgá boahtit ovdan:</p>
<list><p type="listitem">guoddalanduopmostuollu</p>
<p type="listitem">namma ja čujuhusat buot bealálaččaide, sadjásaččaide ja proseassajođiheddjiide.</p>
<p type="listitem">Makkár mearrádus guoddaluvvo</p>
<p type="listitem">Guoská go guoddalus olles dahje dušše osiide mearrádusas</p>
<p type="listitem">Gáibádusat mat gullet guoddalanáššái, ja čuoččuhus bohtosii maid guoddaleaddji gáibida</p>
<p type="listitem">meattáhusat mearrádusas mii guoddaluvvo</p>
<p type="listitem">bearálaš ja rievttálaš čilgehusat ahte lea meattáhusat</p>
<p type="listitem">duođaštusat mat ovddiduvvojit</p>
<p type="listitem">vuođđu meannudit guoddalusa jos dat lea leamaš eahpečielggas</p>
<p type="listitem">guoddaleaddji oaidnu viidásat guoddalusmeannudeapmái</p>
</list><p>Duomu guoddaleapmi meannuduvvo dábálaččat njálmmálaš šiehtadallamiin lágamánnerievttis. Guoddalusmeannudeapmi lágamánnerievttis galgá váldit ovdan daid osiid diggegotti mearrádusas mas ii leat ovttaoaivilvuohta dahje lea eahpečielgasat.</p>
<p><em type="italic">Diggegotti diggecealkámušaid ja diggemearrádusaid guoddaleapmi lágamánneriektái </em> </p>
<p>Váldonjuolggadussan sáhttá guoddalit <em type="italic">diggecealkámuša </em>jus leat meattáhusat duođaštusárvvoštallamis, riektegeavaheami dahje áššemeannudeami geažil. </p>
<p>Muhto jos diggemearrádus guoská áššemeannudanmearrádussii mii lága bokte galgá árvvoštusa vuođul dahkkot heivvolaš ja dohkálaš meannudemiin, de sáhttá dán mearrádusa dušše guoddalit dainna vuođuin ahte mearrádus ii leat dohkálaš dahje lea eahpevuoiggalaš.</p>
<p>Diggemearrádus sáhttá dušše guoddaluvvot dainna ákkain ahte riekti lea boasttu láhkaáddejumi vuođul meannudan ášši guoski njuolggadusa vuođul, dahje ahte mearrádus lea čielgasit dohkkemeahttun dahje eahpevuoiggalaš.</p>
<p>Gáibádus sisdollui guoddalusčállosii lea seamma go duomuid guoddaleapmái.</p>
<p>Maŋŋágo diggegoddi lea meannudan ášši duomuin, de ii sáhte sierra guoddalit diggegotti áššemeannudan mearrideami. Dákkár dilálašvuođain sáhttá duomu guoddalit áššemeannudeami meattáhusaid geažil.</p>
<p>Diggecealkámušaid ja diggemearrádusaid guoddalus bidjo dan diggegoddái gos mearrádus lea celkon. Diggecealkámušaid ja diggemearrádusaid guoddaleapmi meannuduvvo dábálaččat diggemearrádusa bokte, maŋŋágo lágamánneriekti lea meannudan ášši čálalaččat.</p>
<p><em type="italic">Guoddalit alimusriektái </em> </p>
<p>Alimusriekti lea lágamánnerievtti guoddalanásahus.</p>
<p>Duomuid guoddalit alimusriektái gáibida álo dohkkeheami alimusrievtti guoddalanlávdegottis. Dát dohkkeheapmi addo dušše go leat gažaldagat mat eai guoskka daid ovddit áššiide, dahje eará sivaid geažil hui dehálaš oažžut ášši meannuduvvot alimusrievttis. Duomuid guoddalus meannuduvvo dábálaččat njálmmálaš šiehtadallamiin.</p>
<p>Alimusrievtti guoddalanlávdegoddi sáhttá hilgut meannudit diggecealkámušaid ja mearrádusaid jos eai leat badjánan gažaldagat mat eai leat meannuduvvon ovddit áššis, ja ahte eai leat eará sivat meannudit guoddalusa, dahje ovddiduvvojit čielga duođaštus gažaldagat.</p>
<p>Go diggecealkámuša ja mearrádusa guoddalus lea meannuduvvon lágamánnerievtti diggecealkámuša bokte, de ii sáhte dan váldonjuolggadussan guoddalit alimusriektái.</p>
<p>Lágamánnerievtti cealkámuša ja mearrádusaid guoddaleapmi meannuduvvojit dábálaččat čálalaččat alimusrievtti guoddalanlávdegottis.</p>
<p xml:lang="nob"><em type="italic">Rettledning om ankeadgangen i sivile saker </em> </p>
<p xml:lang="nob">Reglene i tvisteloven kapitler 29 og 30 om anke til lagmannsretten og Høyesterett regulerer den adgangen partene har til å få avgjørelser overprøvd av høyere domstol. Tvisteloven har noe ulike regler for anke over dommer, anke over kjennelser og anke over beslutninger.</p>
<p xml:lang="nob">Ankefristen er én måned fra den dagen avgjørelsen ble forkynt eller meddelt, hvis ikke noe annet er uttrykkelig bestemt av retten. Ankefristen avbrytes av rettsferien. Rettsferie er følgende: Rettsferiene varer fra og med siste lørdag før palmesøndag til og med annen påskedag, fra og med 1. juli til og med 15. august og fra og med 24. desember til og med 3. januar, jf. domstolloven § 140.</p>
<p xml:lang="nob">Den som anker må betale behandlingsgebyr. Den domstolen som har avsagt avgjørelsen kan gi nærmere opplysning om størrelsen på gebyret og hvordan det skal betales.</p>
<p xml:lang="nno"><em type="italic">Anke til lagmannsretten over dom i tingretten </em> </p>
<p xml:lang="nob">Lagmannsretten er ankeinstans for tingrettens avgjørelser. En dom fra tingretten kan ankes på grunn av feil i bedømmelsen av faktiske forhold, rettsanvendelsen, eller den saksbehandlingen som ligger til grunn for avgjørelsen.</p>
<p xml:lang="nob">Tvisteloven oppstiller visse begrensninger i ankeadgangen. Anke over dom i sak om formuesverdi tas ikke under behandling uten samtykke fra lagmannsretten hvis verdien av ankegjenstanden er under 125 000 kroner. Ved vurderingen av om samtykke skal gis skal det blant annet tas hensyn til sakens karakter, partenes behov for overprøving, og om det synes å være svakheter ved den avgjørelsen som er anket eller ved behandlingen av saken.</p>
<p xml:lang="nob">I tillegg kan anke – uavhengig av verdien av ankegjenstanden – nektes fremmet når lagmannsretten finner det klart at anken ikke vil føre fram. Slik nekting kan begrenses til enkelte krav eller enkelte ankegrunner.</p>
<p xml:lang="nob">Anke framsettes ved skriftlig ankeerklæring til den tingretten som har avsagt avgjørelsen. Selvprosederende parter kan inngi anke muntlig ved personlig oppmøte i tingretten. Retten kan tillate at også prosessfullmektiger som ikke er advokater inngir muntlig anke.</p>
<p xml:lang="nob">I ankeerklæringen skal det særlig påpekes hva som bestrides i den avgjørelsen som ankes, og hva som i tilfelle er ny faktisk eller rettslig begrunnelse eller nye bevis.</p>
<p xml:lang="nob">Ankeerklæringen skal angi:</p>
<list><p type="listitem" xml:lang="vep">ankedomstolen</p>
<p type="listitem" xml:lang="nob">navn og adresse på parter, stedfortredere og prosessfullmektiger</p>
<p type="listitem" xml:lang="nob">hvilken avgjørelse som ankes</p>
<p type="listitem" xml:lang="nob">om anken gjelder hele avgjørelsen eller bare deler av den</p>
<p type="listitem" xml:lang="nob">det krav ankesaken gjelder, og en påstand som angir det resultatet den ankende parten krever</p>
<p type="listitem" xml:lang="nob">de feilene som gjøres gjeldende ved den avgjørelsen som ankes</p>
<p type="listitem" xml:lang="dan">den faktiske og rettslige begrunnelse for at det foreligger feil</p>
<p type="listitem" xml:lang="nob">de bevisene som vil bli ført</p>
<p type="listitem" xml:lang="nob">grunnlaget for at retten kan behandle anken dersom det har vært tvil om det</p>
<p type="listitem" xml:lang="nob">den ankende parts syn på den videre behandlingen av anken</p>
</list><p xml:lang="nob">Anke over dom avgjøres normalt ved dom etter muntlig forhandling i lagmannsretten. Ankebehandlingen skal konsentreres om de delene av tingrettens avgjørelse som er omtvistet og tvilsomme når saken står for lagmannsretten.</p>
<p xml:lang="dan"><em type="italic">Anke til lagmannsretten over kjennelser og beslutninger i tingretten </em> </p>
<p xml:lang="nob">Som hovedregel kan en <em type="italic">kjennelse </em>ankes på grunn av feil i bevisbedømmelsen, rettsanvendelsen eller saksbehandlingen. Men dersom kjennelsen gjelder en saksbehandlingsavgjørelse som etter loven skal treffes etter et skjønn over hensiktsmessig og forsvarlig behandling, kan avgjørelsen for den skjønnsmessige avveiningen bare angripes på det grunnlaget at avgjørelsen er uforsvarlig eller klart urimelig. </p>
<p xml:lang="nob">En <em type="italic">beslutning </em>kan bare ankes på det grunnlaget at retten har bygd på en uriktig generell lovforståelse av hvilke avgjørelser retten kan treffe etter den anvendte bestemmelsen, eller på at avgjørelsen er åpenbart uforsvarlig eller urimelig. </p>
<p xml:lang="nob">Kravene til innholdet i ankeerklæringen er som hovedregel som for anke over dommer.</p>
<p xml:lang="nob">Etter at tingretten har avgjort saken ved dom, kan tingrettens avgjørelser over saksbehandlingen ikke ankes særskilt. I et slikt tilfelle kan dommen isteden ankes på grunnlag av feil i saksbehandlingen.</p>
<p xml:lang="nob">Anke over kjennelser og beslutninger settes fram for den tingretten som har avsagt avgjørelsen. Anke over kjennelser og beslutninger avgjøres normalt ved kjennelse etter ren skriftlig behandling i lagmannsretten.</p>
<p xml:lang="nob"><em type="italic">Anke til Høyesterett </em> </p>
<p xml:lang="nob">Høyesterett er ankeinstans for lagmannsrettens avgjørelser.</p>
<p xml:lang="nob">Anke til Høyesterett over <em type="italic">dommer </em>krever alltid samtykke fra Høyesteretts ankeutvalg. Slikt samtykke skal bare gis når anken gjelder spørsmål som har betydning utenfor den foreliggende saken, eller det av andre grunner er særlig viktig å få saken behandlet av Høyesterett. – Anke over dommer avgjøres normalt etter muntlig forhandling. </p>
<p xml:lang="nob">Høyesteretts ankeutvalg kan nekte å ta til behandling anker over <em type="italic">kjennelser og beslutninger </em>dersom de ikke reiser spørsmål av betydning utenfor den foreliggende saken, og heller ikke andre hensyn taler for at anken bør prøves, eller den i det vesentlige reiser omfattende bevisspørsmål. </p>
<p xml:lang="nob">Når en anke over kjennelser og beslutninger i tingretten er avgjort ved kjennelse i lagmannsretten, kan avgjørelsen som hovedregel ikke ankes videre til Høyesterett.</p>
<p xml:lang="nob">Anke over lagmannsrettens kjennelse og beslutninger avgjøres normalt etter skriftlig behandling i Høyesteretts ankeutvalg.</p>
</body></document>
