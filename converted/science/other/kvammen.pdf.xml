<document xml:lang="sme" id="no_id"><header><title>Kodeveksling i nettkommunikasjon. En studie av samisktalende nordmenns lingvistiske praksiser på internett.</title><genre code="science"/><author><person firstname="Vilde" lastname="Kvammen" sex="f" born="" nationality="NO"/></author><translator><unknown/></translator><translated_from xml:lang="nob"/><year>2014</year><wordcount>228</wordcount><conversion_status type="standard"/><availability><license type="standard"/></availability><origFileName>https://brage.bibsys.no/xmlui/bitstream/id/237033/Kvammen.pdf</origFileName><parallel_text xml:lang="eng" location="kvammen.pdf"/><parallel_text xml:lang="nob" location="kvammen.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header>
<body>
<p>10</p>
<p><em type="bold">Čoahkkáigeassu </em></p>
<p>Dán dutkosis guorahallojit guovtti sámegielhálli norgalačča lingvistihkalaš erohusat</p>
<p>Interneahtas. Oktiibuot dagahit 30 stáhtusčállosa ja ságastallanráiddu Facebook-neahttaservodagas empiriija. Mus lea sosiolingvistihkalaš lahkaneapmi teavsttaide, ja mus lea fokus dárogiela ja sámegiela kodalonohallamii mii boahtá ovdan. Materiálaid čohkkemii ja analyseremii lean geavahan kvalitatiivvalaš dutkanmetoda. Teorehtalaš lahkaneapmi fáddái lea máŋggagielatvuođadutkan, identitehta ja giellageavaheapmi dihtorvuđot gulahallamis. Mun háliidan čilget mii dáhpáhuvvá diskurssas, man láhkai ja manne. Vai sáhtán dán dahkat, de mun anán giela identitehtadahkun ja geavaheddjiid sosiála aktevran máŋggagielat servodagas. Čilgen dihtii fenomena vuđolaččat, de guoskkahan maiddái giela hápmin ja ráhkadussan.</p>
<p>Lean gávnnahan ahte giellapáraid sámegiela/dárogiela kodalonohallan lea hirbmat kompleaksa ja molsašuddi. Eai leat dušše oktagaslaš erohusat informánttaid gaskkas, muhto leat maiddái stuorra erohusat das mo soai geavaheaba giela. Čilgen dihtii dáid erohusaid, de analyseren teakstaovdamearkkaid golmma iešguđet dásis:</p>
<p><em type="italic">Indiviidadásis </em>, <em type="italic">ságastallanráidodásis </em>ja <em type="italic">ovdanbuktindásis </em>. Indiviidadásis geahčan mo dat guokte informántta láhtteba kodaid ektui dán konteavsttas. Ságastallanráidodásis leat ságastallamat guovddážis. Bealit nugo oassálastit ja fáttát adnojuvvojit dás juonin mat sáhttet váikkuhit kodii. Ovdanbuktindásis geahčan ovttaskas ovdanbuktimiid čilgen dihtii dihto lingvistihkalaš tendeanssaid dán konteavsttas. Gávnnahin ahte máŋggalágan kodalonohallamiid, mat bohte ovdan, sáhtii rátkit, ja eará kodalonohallamat fas orrot leamen spontána ja smiehtakeahttá, ja nu leat váddáset rátkit. Konkluderejuvvo maiddái ahte informánttaid kodaválljen lea mielde sajáidahttimin sin máŋggagielagin neahttadiskurssas, ja ahte sii aktiivvalaččat geavahit giela olahan dihtii dihto diskursaulbmiliid. Dasa lassin lea sámegiela geavaheapmi dás mielde čájeheamen sámi identitehta ja čearddalaš gullevašvuođa. </p>
</body></document>
