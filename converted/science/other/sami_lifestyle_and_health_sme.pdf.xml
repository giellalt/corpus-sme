<document xml:lang="sme" id="no_id"><header><title>Sami lifestyle and health. epidemiological studies from northern Sweden</title><genre code="science"/><author><unknown/></author><year>2012</year><wordcount>551</wordcount><conversion_status type="standard"/><availability><license type="standard"/></availability><origFileName>http://umu.diva-portal.org/smash/get/diva2:489385/FULLTEXT02.pdf</origFileName><parallel_text xml:lang="sma" location="sami_lifestyle_and_health_sma.pdf"/><parallel_text xml:lang="smj" location="sami_lifestyle_and_health_smj.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>vi</p>
<p><em type="bold">Abstracts in four Sami languages </em></p>
<p><em type="italic">There are several different Sami languages and dialects. According to estimates from the Sami Information Centre, run by the Sami Parliament in Sweden, Northern Sami, the most widespread, is spoken by about 17 000 people, followed by Lule Sami and Southern Sami, each of which is spoken by about 700 people (www.eng.samer.se, accessed 2012-01-23). Ume Sami, the indigenous language of the southern Lapland area, is believed to be spoken by only 20 people (www.ethnologue.com, accessed 2012-01-23). </em></p>
<p><em type="bold">I. Čoahkkáigeassu davvisámegillii </em><em type="italic">(Northern Sami) </em></p>
<p>Guorahallama ulbmil lea muitalit sámi biepmu ja eallinvuogi birra ja iskat got árbevirolaš sámi borranvierut, makrobiebmama juogustus ja gáffegolaheapmi váikkuhit jámolašvuođa ja riskka oažžut borasdávdda dehe váibmo-/ suotnadávdda dábálaš davvi-ruoŧŧelaš ássiid luhtte.</p>
<p>Guoktelogi sámi vuorrasa ledje jearahallon daid vánhemiid eallinvuogi ja borramuša birra 50-70 jagi áigi (Oassedutkan 1). Dasa lassin 397 sámi ja 1842 ruoŧŧelačča biebmandata guorahallojuvvo eahpe-paramehtarlaš iskamiid ja partialalaš unnimus kvadráhta metoda (PLS) mielde. Dát golbma čuovvovaš oassedutkama, gait kohortdutkamat, isket jápminsiva dehe borasdávdabuohccivuođa oaseváldiid luhtte Västerbottenis dearvasvuohŧaiskkademiid hárrái (64 603-77 319 iskama) ja riskkaluoitimat leat rehkenaston Cox regrešuvnna mielde. Oassedutkamis 2 árbevirolaš sámi biebman lea speadjalaston čuokkesskála vuostá 0 rájes gitta 8 čuoggá. Dát bealli oaseváldiin geat leat eanemus rukses bierggu, buoiddes guoli, buoiddi, murjiid ja vuoššangáfe borran, lea ožžon 1 čuoggá juohke áidna biebmanelemeanta ovddas, oktiibuot eanemus 5 čuoggá. Vel 3 čuoggá dát bealli oaseváldiin lea ožžon geat lea unnimus šattuid, láibbi ja fiberiid borran, eanemus oktiibuot 3 čuoggá. Oassedutkamis 3 speadjalastá oktavuođa kolhydráhtaid ja proteiinnaid gaskkas biebmamis LCHP (vuolitkolhydráhta, alit-proteiidna) čuoggáid bokte. Alimus LHCP čuoggát (=20) dát oasseváldit leat ožžon geat leat borran unnimus kolhydráhtaid ja eanemus proteiinnaid ja vuolimus čuoggát (=2) dát oasseváldit leat ožžon geat leat borran eanemus kolhydráhtaid ja unnimus proteiinnaid. Oassedutkamis 4 riska borasdávdabuohccivuođa ektui guorahallojuvvo brygg- ja vuoššangáffejuhkkiid luhtte. Oassedutkan 5 lei goallostuvvon vii dárkkástus-dutkan, gos riska fáhkkatlaš healladávdda oažžut gáffejuhkkiid luhtte rehkenasto logistihkalaš eaktuduvvon regrešuvnna bokte.</p>
<p>Sáhttá leahkit nu ahte buoiddes guolli lea rievtti mielde leamašan deaŧaleabbo sámiide go boazobiergu lulli Lapplánddas 1930-1950-logus ja badjeolbmot ain dávjábut borret dan go iežá sámiid ja ruoŧŧelaččat. Iežá sierra erenomášvuohta sámi biebmamis lei alit oassi buoiddis, mális ja vuoššangáfes ja vuolit oassi láibbis, fiberiin ja šaddaduvvon šattuin (Oassedutkan 1). Stuora seammaláganvuođat árbevirolaš sámi biebmamiin, rievtti mielde alit Sami diet score čuoggát, ledje čatnon veahá aliduvvon jámolašvuhtii dievdduid luhtte muhto ii fal nissoniid luhtte (Oassedutkan 2). Biebman mas vuolit oassi kolhydráhtaid ja alit oassi proteiinnat, rievtti mielde alit LHCP čuoggát, ii váikkuhan riskka jápmit, maŋŋel go lea statistihkalaččat jurddašan ahte buoiddi borrat ja mat dát leat dát sajáiduvvon riskafáktorat (Oassedutkan 3). Gáffejuhkan ii lean čatnon eaneduvvon borasdávdariskii, iige eaneduvvon riskii oažžut prostata- gassačoalleborasdávdda. Nissoniin mat juhke vuoššangáfe ≥ 4 geardde/beaivái lei geahpeduvvon riska oažžut čižžeborasdávdda go nissonat mat juhke &lt;1 geardde/beaivái. Ollesgáffe ja brygg-gáffe ledje čatnon eaneduvvon riskii oažžut čižžeborasdávddá nuorat nissoniid luhtte ja geahpeduvvon riskii vuorrasiin luhtte. Dievdduin mat juhke ollu vuoššangáfe lei eaneduvvon riska oažžut borasdávdda (Oassedutkan 4). Dievdduin mat juhke olu brygg-gáfe lei eaneduvvon riska oažžut healladávdda (Oassedutkan 5).</p>
<p>Vuorrasit sámiid muitalusat man olu guoli sin vánhemat leat borran boazobierggu ektui 1930-1950-logus, čujuhit ahte bealit main alit kultuvrralaš mearkkašupmi eai dárbbaš seamma nanu objektivalš mearkkašumi atnit. Oassedutkamiid 2-5 bohtosat čujuhit ahte guorahallon bealit árbevirolaš sámi biebmamis ja eallinvuogis eai váikkut gárrasit dearvvašvuođa ja buohccivuođa dábálaš davviruoŧŧelaš ássiid luhtte. <em type="italic">(translation: Joseph Fjellgren for Daasta NUF) </em></p>
</body></document>
