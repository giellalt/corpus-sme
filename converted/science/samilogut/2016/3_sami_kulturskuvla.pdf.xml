<document xml:lang="sme" id="no_id"><header><title>Sámi kulturskuvla</title><genre code="science"/><author><person firstname="Dag" lastname="Broch" sex="m" born="" nationality=""/></author><year>2016</year><wordcount>3600</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/kap_3._kulturskuvla_jorgaluvvon.pdf</origFileName><parallel_text xml:lang="nob" location="3_den_samiske_kulturskolen.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">3 Sámi kulturskuvla </em><em type="bold">Dag Broch </em>, adjunkta (1996) Høgskolen Hedemárkkus, musihkka ossodagas, oahpaheddjiid oahpus, Hamaris ja Oslo allaskuvla, ossodagas estehtalaš fágain, drámá ja teáhtergulahallan. Rektor Deanu kulturskuvllas maŋŋil 2000. </p>
<p>Čoahkkáigeassu</p>
<p><em type="italic">Norgga kulturskuvllat leat badjel 400 suohkanlaš kulturskuvlla iešguđetge mahtodagas ja kvalitehtas. Kulturskuvllat leat báikkálašdemokratiija ekonomalaš vuoruhemiid dávvirat. Ollu kulturskuvllat vásihit dávjá unniduvvon juolludeami go suohkanat mearridit bušeahtaid. Ealli kulturskuvllat leat dárbbašlaččat vai mánát ja nuorat besset ovddidit kreativitehtaset ja dáiddalašvuođaset. Kulturskuvllat addet mánáide ja nuoraide iešdovddu, hábmejit bures birgejeddjiid, dat nannejit dearvvašvuođa ja ássanhálu. Sámi guovlluin kulturskuvllat áimmahuššet ahte sámi mánát ja nuorat besset ovdánit kreatiivvalaččat ja dáiddalaččat. Kulturskuvla galgá leat buohkaid várás. </em><em type="bold">3.1 Álggahus </em>Kulturskuvla lea skuvlašládja maid láhka geatnegahttá suohkaniid fállat. Skuvla beste ohppiid eanas vuođđoskuvllas, muhto muhtun suohkaniin lea maiddái fálaldat mánáidgárdemánáide ja rávisolbmuide. Kulturskuvlafálaldat ruhtaduvvo muhtun muddui geavaheaddjemávssu bokte. </p>
<p>Dán artihkkalis geahččat makkár kulturskuvlafálaldagat leat sámi mánáide ja nuoraide. Movt leat sámi mánáid ja nuoraid vejolašvuođat álgit oahppin suohkaniid kulturskuvllaide ja nu beassat nannet ja ovddidit kreatiivvalaš ja dáiddalaš máhtuideaset. Guorahalan maiddái leat go kulturskuvlafálaldagat main lea sámi kultuvra sisdoallun.</p>
<p>Suohkaniid maid guorahallat leat ráddjen hálddašanguvlui: Finnmárkkus suohkanat Guovdageaidnu/Kautokeino, Kárášjohka/Karasjok, Deatnu/Tana, Unjárga/Nesseby ja Porsáŋggu/Porsanger, Romssas suohkanat Gáivuotna/Kåfjord ja Loabák/Lavangen, Nordlánddas Divttasvuona suohkan, Davvi- Trøndelágas suohkanat Snoasa/Snåsa ja Raavrhvijhke. <em type="bold">3.2 Láhka čatnaseapmi </em>Oahpahusláhka, § 13-6. Musihkka- ja kulturskuvlafálaldat, dadjá ahte: <span type="quote">«Buot suohkaniin galgá juogo alddis dahje ovttas eará suohkaniiguin leat musihkka- ja kulturskuvlafálaldat mánáide ja nuoraide, organiserejuvvon lahkalaga skuvllain ja muđui kultureallimiin»</span>. </p>
<p>Oahpahusdepartemeantta ávžžuhusat ledje, dalle go láhkaparagráfa bođii 1997, ahte suohkanat ieža galge mearridit musihkka- ja kulturskuvla fálaldaga mahtodaga ja sisdoalu. Fálaldat galgá fátmmastit sihke musihkkaoahpahusa ja oahpahusa eará kulturovdanbuktimiin. Juohke musihkka- ja kulturskuvllas galggaše gávdnot unnimusat 3 iešguđetlágán fálaldaga musihkkasuorggis ja 3 iešguđetlágán fálaldaga eará kultuvrralaš olggosbuktimiin. Ledje stuora variašuvnnat das movt suohkanat ledje organiseren kulturskuvllaideaset. Jagi 2005 ovdanbuvttii ráđđehus Soria Moria-julggaštusas Kulturlohpádus I. Das lei višuvdna kulturskuvllaide ahte buot mánáide galggai fállot sadji kulturskuvllas govttolaš haddái. Dán čuovvuledje jagi 2009 Kulturlohpádus II 4. čuoggás: <span type="quote">«Galgá čađahuvvot kulturskuvlalokten vai buot mánát geat háliidit ožžot kulturskuvlafálaldaga mas lea buorre dássi ja govttolaš haddái»</span> <em type="bold">3.2.1 Kulturskuvlla rámmaplána </em></p>
<p>Dál leat bargame kulturskuvllaid Rámmaplánain <span type="quote">«Mangfold og fordypning»</span> (bargguin álge 2014, oppalašoassi lea mearriduvvon, fágaplánaoassi lei gulaskuddamis ođđajagimánus– cuoŋománnui 2016). Rámmaplána galgá doaibmat stivrenreaidun kulturskuvllaid ovddideapmái, ja kvalitehtasihkkarastit oahpahusa nu ahte dat šaddá ovttasullasaš miehtá Norgga.</p>
<p>Rámmaplánas lea Kulturskuvlla ulbmil: <span type="quote">«Kulturskuvla galgá fállat alla dási fágalaš ja pedagogalaš oahpahusa mánáide ja nuoraide geat háliidit dan. Ulbmil oahpahusas lea oahppat, vásihit, hábmet ja gaskkustit kultuvrralaš ja dáiddalaš ovdanbuktimiid.»</span></p>
<p>Viidásit lea kulturskuvlla mihttu: <span type="quote">«Kulturskuvla galgá buot ohppiide addit vejolašvuođa ovddidit oahpu ja máhtolašvuođa dáiddafágas, addit buot ohppiide vejolašvuođa fuomášit ja gaskkustit iežaset dáidda- ja kulturovdanbuktimiid, nannet ohppiid estehtalaš, sosiála ja kultuvrralaš gelbbolašvuođa, nannet ohppiid máhtu suokkardallat kritihkalaččat ja válljet iešheanalaččat, addit čiekŋudanvejolašvuođaid mat sáhttet leat vuođđun joatkkaskuvlla ja alit oahpu dáidda- ja kulturfágaide, ja kulturskuvla galgá ovttas skuvladoaimmahagain addit ollislaš dáidda- ja kulturfágalaš fálaldaga buot mánáide ja nuoraide, ja dat galgá báikkálaš resursaguovddážin leat mielde nannet kultuvrralaš gelbbolašvuođa ja leavvama, ja ovttas kultureallimiin fállat dáidda- ja kulturfágalaš doarjaga oahpahussii ja gaskkusteami olles báikkálašservodahkii.»</span></p>
<p>Suohkana ovddasvástádus skuvlaeaiggádin lea ahte kulturskuvlla fálaldagat čuvvot našunála čujuhusaid mat leat rámmaplánas. Kulturskuvla galgá leat mielde suohkana plánadokumeanttain ja sáhttá leat oassin suohkana strategiijabarggus sihke oahpahusa, kultuvrra ja dearvvašvuođa bealis. <em type="bold">3.3 Sámi kulturskuvlalogut muitalit </em>GSI (vuođđoskuvllaid diehtojuohkinvuogádat) lohkomateriálas sáhttá oaidnit makkár vejolašvuođat sámi mánáin ja nuorain leat ovddidit kreativitehtavuođa ja dáiddalaš beliid suohkaniid kulturskuvllain. </p>
<p>Našunála mihttu lea ahte 30% vuođđoskuvlaohppiin galget kulturskuvllaide (Stuoradiggedieđáhus nr.40 (1992-93) <span type="quote">«…vi smaa en alen lange»</span>))</p>
<p><em type="bold">Tabealla 3.4 Oahpahusresurssaid virgeproseanta </em><em type="bold">2011/2012 </em><em type="bold">2012/2013 </em><em type="bold">2013/2014 </em><em type="bold">2014/2015 </em><em type="bold">2015/2016 </em></p>
<p>Guovdageaidnu 80 50 80 20 30</p>
<p>Kárášjohka 266 194 90 220 500</p>
<p>Deatnu 150 228 230 190 154</p>
<p>Unjárga 45 45 30 30 60</p>
<p>Porsáŋgu 270 250 250 230 220</p>
<p>Gáivuotna 208 200 167 167 210</p>
<p>Loabát 98 97 90 161 164</p>
<p>Divttasvuotna 186 205 149 149 85</p>
<p>Snoasa 165 168 161 152 158</p>
<p>Raavrhvijhke 72 80 80 70 75</p>
<p>Mátta-Várjjat 840 630 750 780 636</p>
<p><em type="bold">Tabealla 3.5 Jahkediimmut </em><em type="bold">2011/2012 </em><em type="bold">2012/2013 </em><em type="bold">2013/2014 </em><em type="bold">2014/2015 </em><em type="bold">2015/2016 </em></p>
<p>Guovdageaidnu 348 332 191 191 191</p>
<p>Kárášjohka 1468 1468 963 1250 2444</p>
<p>Deatnu 2686 1079 1116 642 783</p>
<p>Unjárga 220 275 250 250 444</p>
<p>Porsáŋgu 2014 1677 1330 1331 1645</p>
<p>Gáivuotna 1292 4226 3296 1556 1556</p>
<p>Loabát 950 1521 1105 970 1101</p>
<p>Divttasvuotna 1130 3654 1064 1011 630</p>
<p>Snåsa 1214 1263 1385 1134 1184</p>
<p>Raavrhvijhke 615 540 540 540 556</p>
<p>Mátta-Várjjat 4998 15637 4675 5651 2807</p>
<p>Tabealla 3.4 ja 3.5 čájehit oalle stuora variašuvnna jagis jahkái guhtege suohkanis. Dat sáhttá danne go eai leat nu čielga rájit kulturskuvlla ja vuođđoskuvlla resurssaid gaskkas, lea rievddadeaddji doaimmaheapmi ja vuohki mo lohket oahpahusdiimmuid ja go vejolašvuohta oažžut oahpaheddjiid rievddada. GSI loguin vuhtto unnán kvalitehtasihkkarastin dáhtain maid leat čohkken suohkaniin. Muhtun variašuvnnat badjelis sáhttet danne šaddan boasttudeaddileami dihte registreredettiin.</p>
<p>Smávva suohkaniin lea dávjá váttisvuohta virgádit gelbbolaš oahpaheddjiid, go dávjá lea sáhka unna virggážiin. Ávžžuhuvvo ahte ásahit suohkangaskasaš kulturskuvlaoahpaheaddjevirggiid vai háhket gelbbolaš oahpaheaddjebargiid buorrin min mánáid dáiddalaš ovdáneapmái.</p>
<p><em type="bold">Figuvra 3.2 Alimus geavaheaddjemáksu ru. skuvlajagis (eanas skuvllain lea </em><em type="bold">hálbbiduvvon haddi oappá-/vieljažagaide ja jus oassálastá máŋgga kurssas) </em></p>
<p>Figuvra 3.2 čájeha ahte máksá beali eanet leat kulturskuvlaoahppi Porsáŋggus go Unjárggas, Gáivuonas ja Guovdageainnus. Kulturloktema/Kulturløftet 1 ja 2 višuvdna lea <span type="quote">«Kulturskuvla buohkaide»</span>. Sáhttá go dadjat <span type="quote">«Kulturskuvla buohkaide»</span> go kulturskuvllas máksá ruđaid oassálastit? Galggašii go fálaldat nuvttá? <em type="bold">3.4 Sámi kulturskuvla </em>Leat kárten man mađe sámi mánát oassálastet kulturskuvllain ja dál galgat geahččat fállet go kulturskuvllat kurssaid sámi kultuvrra siskkobealde ja geavahit go sámegiela. Hálddašanguovllu kulturskuvllain galggašii leat erenoamáš ovddasvástádus bidjat sámekultuvrra diibmoplánii, ja láhčit dili nu ahte muhtun kurssain lea sámegiella oahpahusgiellan. <em type="bold">3.5 Niehkostipeanda </em></p>
<p>Kulturskuvllat buvttadit boahtteáiggi dáiddáriid. Norgga kulturskuvlaráđđi lea searválaga Norsk Tippingain ásahan Niehkostipeandda. 1 000 000 ruvnno juhkkojuvvo jahkásaččat 100 čeahpes nuorra olbmui. Juohke kulturskuvlasektorii Norggas lea ávžžuhus jahkásaččat evttohit suohkanis nuorra dáiddára niehkostipendii.</p>
<p><em type="bold">Tabealla 3.7 Lohku gallis leat evttohuvvon Niehkostipendii </em></p>
<p>Tabealla čájeha gallis leat evttohuvvon maŋemus 5 jagis, ja galle niehkostipeandavuoiti (n) leat. <em type="bold">2012 </em><em type="bold">2013 </em><em type="bold">2014 </em><em type="bold">2015 </em><em type="bold">2016 </em></p>
<p>Guovdageaidnu 1 1</p>
<p>Kárášjohka 1 1 (n) 1 (n) 1</p>
<p>Deatnu 1 1 (n) 1 1 (n) 2 (1n)</p>
<p>Unjárga</p>
<p>Porsáŋgu 1</p>
<p>Gáivuotna 2</p>
<p>Loabát 1 1</p>
<p>Divttasvuotna 1</p>
<p>Snåsa 1 1 (n)</p>
<p>Raavrhvijhke</p>
<p>Mátta-Várjjat 2 (1n) 1</p>
<p><em type="bold">Figuvra 3.3 Gallis evttohuvvon Niehkostipendii </em></p>
<p>Dás oaidnit ahte Deanus leat eanemus evttohasat, 6 evttohasain, Raavrhvijhkes ja Unjárggas iiges leat leamaš oktage evttohas. Kulturskuvlasektora ovddasvástádus dat lea nammadit nuorra dáiddačehpiid niehkostipendii. Oaidnit čielga oktavuođa das ahte dan 3 kulturskuvllas mas leat eanemus hálddahusresurssat, dain leat maid eanemus evttohasat. Guovtti kulturskuvllas mas leat unnimus hálddahusresurssat ii leat oktage evttohas leamaš maŋemus 5 jagis. Juohke suohkanis lea nuorra dáiddár gii lea čeahpimus suohkanis, suorggistis. Dát nuorra ánssáša evttohuvvot. Buot suohkaniin Norggas galggašii siskkilduvvot mánáid ja nuoraid doaibmaplánaide ahte unnimusat okta galgá jahkásaččat evttohuvvot niehkostipendii. <em type="bold">3.6 Golbma válljejuvvon kulturskuvlla </em>Mii geahččat lagabui golbma válljejuvvon kulturskuvlla. Deanu, Gáivuona ja Mátta-Várjjaga. Deanu ja Gáivuona go dát leat nammaduvvon Jagi kulturskuvlasuohkanin, nubbi 2012 ja nubbi 1998. Mátta-Várjjat danne go sis lea leamaš lihkostuvvan 5-jagi prošeakta sámi kultuvrra siskkobealde. <em type="bold">3.6.1 Deanu kulturskuvla </em></p>
<p>Deanu kulturskuvlla atnet ovdagovván sámi kulturskuvllaid gaskkas, ja medias rámiduvvo ain duos dás. 2012 vuittii Deanu suohkan jagi kulturskuvlasuohkan bálkkašumi Norggas. Vuolemusas dán kapihttalis lea oaidnimis mii čuoččui bálkkašumi vuođušteami dokumeanttas.</p>
<p>Tabealla 3.3 čájeha ahte Deanus leat leamaš stáđis ja nana hálddahusresurssat. Dat lea danne go rektorvirgi lea 100 %. Rievddadeapmi tabeallas gaskal 70 ja 100 % lea danne go lea rievddadan man ollu rektor ieš lea válljen oahpahit guhtege jagi.</p>
<p>Tabeallat 3.4 ja 3.5 čájehit ahte golbma maŋemus jagi njidje oahpahusresurssat ja nu maiddái jahkediimmut. Sivvan dasa leat politihkalaš vuoruheamit áigodagas go suohkan fertii čavget bušeahta dearvvašvuođasektora vuordemeahttun badjelgeavaheami dihte.</p>
<p>Deanu kulturskuvla dieđiha ahte sidjiide lea álo leamaš dehálaš leat oidnosis medias, nu ahte politihkkárat dihtet ahte kulturskuvla buvttada positiiva mediasága suohkanis. Deanu kulturskuvlii lea maid dehálaš doallat ovdanbuktima suohkanstivrra bušeahttačoahkkimis juovlamánu ja bovdet báikkálašpolitihkkáriid buot sin čájálmasaide.</p>
<p><em type="bold">Figuvra 3.4 Deanu kulturskuvlla fágajuohku proseanttaid mielde (jahkediibmolohku ) </em></p>
<p>Figuvra 3.4 čájeha ahte musihkka lea stuorimus fálaldat Deanu kulturskuvllas nugo eanas kulturskuvllain Norggas. Olggos guvlui orru nu ahte Deanu kulturskuvllas lea eanemus teáhter, muhto diagrámmat čájehit ahte teáhterfága lea 20-30% diibmologus. Čilgehussan dasa lea ahte vaikko skuvllas leat máŋga teáhterjoavkku de sii hárve ráhkadit oktanaga teáhterčájálmasaid, muhto čohkkejit teáhteroahpahusa čájálmasáiggi lahkosii. Čilgehussan lea maiddái ahte teáhter lea joavkofálaldat ja nu maiddái ii leat nu gáibideaddji oahpaheaddjeresurssaid dáfus go musihkkaoahpahus mii dávjá lea ovttas-oktii oahpahus. Almmatge eai leat galle kulturskuvlla</p>
<p>Norggas main lea 20-30% teáhter oassin kulturskuvllas. Vuollelis oaidnit buot Norgga kulturskuvllaid fágajuogus ahte musihkka lea čielgasit stuorimus fága dán skuvlašlájas man namma leige 1998 rádjái musihkkaskuvla.</p>
<p><em type="bold">Figuvra 3.5 Fágajuohku proseanttaid mielde Norggas 2015 (jahkediibmolohku) </em>3.6.1.1 Deanu gieldda nammadeapmi jagi kulturskuvlasuohkanin Norggas Deanu gieldda politihkkáriid gaskkas lea leamaš Deanu kulturskuvlla ásaheami rájes 1998, ovttaoaivilvuohta rastá politihkalaščatnašumiid ahte kulturskuvlla eai galgga lihkahallat suohkana ruhtaseastimiid dihte. </p>
<p>Ásahettiin 1998 dahke dehálaš ášši, mii ii leat diehttelassan smávvasuohkaniin Norggas, namalassii ahte bidje rektora 100 % virgái. Vai galgá sáhttit ovddidit kulturskuvlla eanet go dušše leat oahpahusásahussan, de lea dárbu rektorii geas lea áigi bidjat buot návccaid skuvlii.</p>
<p>Suohkanpolitihkkárat leat maiddái oaidnán ja ipmirdan ahte kulturskuvla háhká suohkanii ollu positiiva mediafuomášumi buot stuorit ja unnit čájálmasaid bokte mat buvttaduvvot. Deanu kulturskuvla ásahuvvui áigodagas go medias lei hui negatiiva fokus Deanu suohkanii prostitušuvdnajohtolaga ja sámi oahppoplánariiddu dihte. Kulturskuvlla doaibma lea veahkkin jorgalahttán negatiiva mediafuomášumi positiiva fuomášupmin. Earret eará lei kulturskuvla aktiiva Skiippagurrafestivála ásaheamis, rockafestivála mii jorgalahtii mediafokusa Skiippagura gilis eret prostitušuvdna áššis.</p>
<p>Sámi oahppoplánariidu daguhii maiddái árgabeaivverasisma mánáid gaskii Deanus. Kulturskuvla ovttas vuođđoskuvllaiguin lágidii dasto jahkásaš deaivvadeami buot 6 vuođđoskuvlla gaskadási ohppiide. Dat lea deaivvadeapmi mas oahppit beroškeahttá geografiijas ja kultuvrras besse oahpásnuvvát guhtet guoibmáseaset čájálmasa ráhkadeami bokte. Ođđa ustitvuođat mánáid gaskkas hávkadišgohte balu apmasiin.</p>
<p>Deanu Kulturskuvllas lea leamaš ásaheami rájes dáhttu fállat máŋggabealat fálaldagaid. Álggu rájes lei teáhter ođđa fálaldat mii ii lean leamaš Deanus ovdal. Teáhterfálaldat lea dađistaga ovdánan lassáneaddji beroštumi mielde. Maŋemus jagiid leat leamaš 6 teáhterjoavkku. Deanu kulturskuvla lea njunnošis teáhteriin buot kulturskuvllaid gaskkas Norggas. Jagi 2009 ja 2010 lei skuvla jođus máilmmis ja ovddastii Norgga Davviriikkalaš mánáidteáhterfestiválas ja Máilmmi mánáidteáhterfestiválas. Goappaš festiválain čájehedje ođđačállon sámi dramatihka.</p>
<p>Deanu suohkan gullá sámi hálddašanguvlui. Dat geatnegahttá kulturskuvlii ovddasvástádusa loktet ovdan sámegiela ja kultuvrra ja ahte dát galget leat lunddolaš oassin sin doaimmas. Danne lea bealli kulturskuvlla kurssain sámi kultuvrii čatnasan ja sámegiella lea oahpahusgiellan. Sámediggi veahkeha Deanu gieldda bures ruhtademiin ja sámi doaibmabijuid čađahemiin, maiddái kulturskuvllas. Dán jagi lea suohkan, maŋŋil moadde jagi plánema ja politihkalaš digaštallamiid ožžon ruhtadeami prošektii man namma lea Sámi mánáidteáhter/ Samisk barneteater, mainna</p>
<p>Deanu suohkan sávvá ovddos guvlui doaimmahit gelbbolašvuođaguovddáža sámi mánáidteáhterii mii lea olles sámi váste.</p>
<p>Eará ovdamearka politihkkáriid doaimmalašvuođas, Deanu gieldda kultuvrralaš vuoruhemiid dáfus, lea ahte Deanu gielda lei okta vuosttaš gielddain Finnmárkkus mii ásahii musihkkaluokku buorrin Deanu nuorra musihkkáriidda. Deanu musihkkaluokku/Tana musikkbinge geavahit ollu, sihke kulturskuvlaoahppit ja ovddeš kulturskuvlaoahppit čuojahit fárrolagaid, eanas rockašáŋŋera siskkobealde.</p>
<p>Kulturskuvllas lea leamaš maiddái guovddáš rolla Deanu Dálvemárkaniid ovdánahttimis, mat álggahuvvo 2004:s festiválan dan oktavuođas go Eurohpá guhkimus beanavuodjingilvu manná meaddel Deanu šaldi guovddáža. Dalle lea suohkan erenoamáš dilis ja hui ealas. Muohtalávddis olgun leat máŋggabealat guoimmuhusfálaldagat, ea.ea. nana lávlu, juoigi ja dánsa ovdanbuktimat kulturskuvlaohppiin. Okta gálvomearkkain márkaniin lea muohtabázzepárka mii ihtá jahkásaččat, mas lea beatnatráidu muohttagis ja holvu beana beaivvážis mat leat fásta báccit ollu earáid gaskkas. Dán muohtabarggu jođiha kulturskuvla, ja sis leat sihke kulturskuvlaoahppit ja vuođđoskuvlaoahppit barggus. Muhto Deanu kulturskuvllas lea teáhter stuorimus. Teáhterfága lea hui heivvolaš kulturskuvlii go dat siskkilda buot fágaid: drámá, musihka, dánssa ja hámi/ivnni ja duoji. Teáhteroahppit Deanus háhket govda gelbbolašvuođa ja iige unnimusat ollu iešdovddu. Juohke 6. jagi lea Deanu kulturskuvla válljen ráhkadit stuora oktasaščájálmasa mas buot oahppit leat mielde, oainnusin dahkat ahte buot fágat dán skuvllas leat oassin teáhteris. Jagi 2000 ráhkadedje vuosttaža mii maiddái lei vuosttaš guovttegielat dárogielat/sámegielat čájálmas, <span type="quote">“Ild for Live”</span> maid lea čállán Erling Pedersen. 2006 ráhkadedje bihtá <span type="quote">“En midtsommernattsdrøm”</span> maid lea čállán W. Shakespeare ja jagi 2012 iežaset buvttaduvvon <span type="quote">“Dobbelis Samu/Bortenfor disen”</span> mii maiddái lei loahpaheapmi Norgga kulturráđi ovddidanprošektii <span type="quote">“KOM i Fokus”</span> mas skuvla lei mielde.</p>
<p>Njukčamánu 2011 lágidii Deanu gielda Finnmárkku kulturfestivála, mii lea erenoamáš festivála Norggas. Sátnejođiheaddji Frank M. Ingilæ rabai dan almmolaččat ja dá lea oassi su sártnis, mii máŋgga dáfus čájeha makkár doarjja Deanu kulturskuvlii lea politihkalaš jođiheamis. ” <em type="italic">(…) </em></p>
<p><em type="italic">Kulturskuvlafestiválas lea namma <span type="quote">“BOAĐE”</span> mii mearkkaša sámegillii <span type="quote">”Kom”</span>. Finnmárkku kulturfestivála lea áibbas erenoamáš riikkadásis ja lea juoga maid eará fylkkat riikkas ožžot gáđaštit Finnmárkulaččain. Ii leat oktage eará fylka mii lágida kulturskuvlafestivála nugo mii dahkat. </em><em type="italic"><span type="quote">”Mii leat veaháš dáiddárat buohkat”</span>, fertet dušše gávdnat dan beali sadjagassii. Dan dihte leat kulturskuvllat hui dehálaččat go dat addet vejolašvuođa juste dasa. Dasa lassin movttiidahttet dat kreativitehtii mii lea hui dehálaš servodat ovdánahttimii buot surggiin. </em><em type="italic">(…) </em></p>
<p><em type="italic">Deanus leat mii hui čeavlát kulturskuvllain mii lea šaddan teáhter, musihkka ja dáidda ásahussan. Kulturskuvla oktan bargiiguin, ohppiiguin ja váhnemiiguin leat guovddáš <span type="quote">”ovddosduvdit”</span> das maid mii gohčodit <span type="quote">“buorre eallin Deanus”</span>. Deanus lea mis sámi mánáidteáhter mii lea ovddastan Norgga olgoriikkas máŋga riikkaidgaskasaš teáhterfestiválain. </em><em type="italic">(…) </em></p>
<p><em type="italic">Lean hui čeavlái dainna maid mii leat nákcen ásahit dáppe Deanus. Jáhkán ahte stuora oassi gieldda ássiin ja eaige unnimusat mátkkošteaddjit nai besset illudit das mii dáhpáhuvvá Deanus beivviid ja vahkkuid ovddos guvlui. </em></p>
<p>Dáinna vuođuštemiin ovddida Norgga kulturráđi Finnmárkku ossodat Deanu gieldda evttohussan šaddat jagi kulturskuvlasuohkanin 2012.</p>
<p>Norgga kulturskuvlaráđi stivra, Finnmárkku ossodat Arne Leikvoll bokte, jođiheaddji. 3.6.1.2 Sámi mánáidteáhter </p>
<p>Sámi mánáidteáhter lea Deanu kulturskuvllas prošeakta mii oažžu fásta jahkásaš juolludeami Sámedikkis. Prošeaktačilgehusas daddjo ahte «Sámi mánáidteáhter galgá, profešunealla teáhtera ja buori lávdedáidaga bokte, addit mánáide, nuoraide ja rávisolbmuide Sámis gullevašvuođa sámegillii ja sámi kultuvrii.” Sámi mánáidteáhtera mihttomeriin daddjo: <span type="quote">“....sáhttit buvttadit mánáidteáhtera mas lea alla fágalaš ja dáiddalaš dássi, buot teáhtera fágasurggiin, mii ráhkaduvvo ođđa sámi dramatihka vuođul (.....) sámi teáhter gelbbolašvuođaguovddáš mánáide Sámis.”</span></p>
<p>Prošeakta lea dehálaš dainna lágiin go addá sámegielat mánáide earálágán giellaarena. Ollu mánáin lea sámeskuvla áidna arena sámegillii, go bohtet guovttegielagat ruovttuin gos dárogiella dávjá lea <span type="quote">“vuoitogiella”</span>. Sámi mánáidteáhter lea sidjiide ođđa ja dehálaš giellaarena. Oahpahus lea aivve sámegillii. Mánát besset sámegiela hupmat lávddis. Geahččit spežžot gieđaid ja mánáin buorrána iešdovdu ja rámisvuođadovdu sámegillii. Sii mátkkoštit turnéas Sámis, ja besset earet eará vásihit ollet Anárii. Doppe lea čáppa teáhterlávdi Sajusis – Sámediggevistis. Dohko bohtet bussiiguin sámegielat skuvlamánát geat ásset suomabeale davvin Ohcejogas, lulde Vuohčus ja oarjin Gáregasnjárggas. Eará báikkit gos Sámi mánáidteáhter lea turnéamátkkis leamaš, leat: Kárášjohka, Guovdageaidnu, Áltá, Oslo, Lingen (Duiska) ja Klaksvik (Fearasullot).</p>
<p><em type="bold">Govva 3.1 </em>Deanu kulturskuvlla/Sámi mánáidteáhtera 2010 čájálmasas <span type="quote">«Sunna Šiella»</span> maid Inger Margrethe Olsen lea čállán. Gasku lea váldorollaneavttár Aina Helene Guttorm Einarsen, gii jagi 2015 oaččui Niehkostipeandda. <em type="bold">3.6.2 Gáivuona kulturskuvla </em></p>
<p>Gáivuona kulturskuvlla ásahuvvui 1979:s, álggus</p>
<p>Gáivuona musihkkaskuvlan.</p>
<p>Musihkkaskuvlii lassánedje dađistaga doaimmat, dáiddabádji álggii 1994:s ja govvenbádji 1997:s. Kulturskuvlla ulbmil lea gieldda ássiide addit fálaldagaid main lea juogalágán oaivil. Gáivuonas barget erenoamážit láhčit arenaid olbmuide geat dárbbašit erenoamážit heivehuvvon oahpahusa. Kulturskuvla lea guovddáš kulturásahus ja resursaguovddáš gielddas, ja ovttastahttá buolvvaid, giliid ja iešguđetlágán kultuvrralaš vieruid. Kulturskuvla olaha maiddái gieldda mánáidgárddiid musihkkamánáidgárdin. Gáivuona nammadedje Jagi kulturskuvlagieldan 1998. Skuvllas lea musihkkasuorgi nannoseamos, ja lea vuolggahan ollu kulturbargiid ja dáiddáriid daid jagiid go lea leamaš doaimmas. Tabealla 3.1 čájeha ahte vuođđoskuvlaohppiid ohppiidlohku lea leamaš dásset maŋemus viđajagi áigodagas. Dasa lassin lea Gáivuonas fálaldat mánáidgárdemánáide ja maiddái muhtin rávisolmmošohppiide.</p>
<p>Tabeallat 3.3 ja 3.4 čájehit ahte hálddahusresursa ja oahpahusresursa leat leamaš dássedat maŋemus viđajagis, seammás tabealla 3.5 čájeha ahte dieđihuvvon diibmologugeavaheapmi rievddada hirbmadit. Dan čilgejit prošeavttain man namma lea dáiddavahkku, go kulturskuvllas lea intensiiva oahpahus visot Gáivuona vuođđoskuvllain.</p>
<p><em type="bold">Figuvra 3.6 Gáivuona kulturskuvlla fágajuohku proseanttaid mielde </em><em type="bold">(jahkediibmolohku) </em></p>
<p>Figuvra 3.6 čalmmustahttá ahte Gáivuona kulturskuvla eanemusat bargá musihkain. 3.6.2.1 Dáiddavahkku Gáivuona kulturskuvlla <span type="quote">«dáiddavahkku»</span> prošeavttas lea leamaš ulbmilin: <span type="quote">“hukset eanet kulturipmárdusa máŋggabealat kulturovdanbuktimiid bokte”</span>, mas doaibmi ovttasbargu ohppiid ja ámmátlaš dáiddáriid gaskkas lea guovddážis. Skuvla galgá olahit visot vuođđoskuvlaohppiid ,ja fátmmastit maiddái mánáidgárdemánáid. Ovttasbargu Riddu Riđuin lea leamaš mávssolaš. Vásáhusat prošeavttas leat leamaš hui buorit. Okta prošeavtta váldojurdagiin: <span type="quote">«váldit Rittus, dahkat dan iežamet ládje – ja de máhcahit Riddui.»</span> </p>
<p>Ovdamearkkat:</p>
<p>Jagi 2010 atne doaimmas <span type="quote">“Boazodánsa”</span><span type="quote">”-bihtá, hui gelddolaš čájálmasa mas lea filbma, dánsun ja musihkka. Okta dánsejeddjiin, Simone Grøtte Pedersen, ja musihka komponista Herman Rundberg, doalaiga bargobáji ohppiide geat álge kulturskuvlii. Sii barge dánsumiin ja filbmamusihkain, maŋŋil go oahppit ledje geahččan oasáža “Boazodánsa”</span><span type="quote">“Boazodánsa”</span>-prošeavttas, ulbmiliin addit ohppiide bargomovtta.</p>
<p>Kulturskuvlla dáiddaoahpaheaddji, Eva Jørgensen, lágidii dáiddabájis njuhttenbargobáji man fáddán lei lihkadeapmi, oaiváduvvon bohccuid fámolaš lihkastagain, maid oahppit oidne <span type="quote">“Boazodánsa”</span>-oasážis. Oassi dáin govain ledje čájáhussan Riddu Riđus jagi 2011. Ieš čájálmas vuosihuvvui sihke skuvla- ja veaigečájálmassan. Oallugiid mielas lei čájálmasa oavdu oaidnit, maiddái dan erenoamáš lávddi ja čuvgema dihte.</p>
<p>Jagi 2011 atne <span type="quote">“Indigenous Street”</span><span type="quote">”-konseapta, maid Nina Erdahl jođihii Rittus. Suoidnemánu 22.b. dihte eai čájehan buvttadeami Rittus. Nina Erdahla bivde Dáiddavahkkui golggotmánus 2011. Dáiddavahkkus oaččui bihttá “Retro Street”</span><span type="quote">“Retro Street”</span> nama. Lassin Nina Erdahla goarrun ja designa bargobádjái, de ledje maiddái bargobájit dánsumis, grafittis, pop-artas, musihkas ja collages. Olles gieldda nuoraidskuvlaoahppit besse válljet dáid doaimmaid gaskkas, ja sis lei dasto čájálmas muhtin eahketdoaluin. Dasa lassin lei mánáidskuvlaohppiin ovttasbargu gieldda golmmain duodjeservviin. Maiddái dás barge <span type="quote">“Retro”</span><span type="quote">”-fáttáin ja bohtosiid gal čájehedje. Mánáidgárdemánát besse maiddái vázzit dan stuora Catwalkas, maid lágidedje vahkku loahpaheamis. Sis ledje adnon biktasat ja ledje hui čeavlát go besse oassálastit stuorit ohppiiguin fárrolaga! Joavku main leat erenoamáš dárbbut, “Gledesprederne/Illudahttit”</span><span type="quote">“Gledesprederne/Illudahttit”</span> ráhkadedje retro-biktasiid bargobáikkisteaset ja ledje sii nai fárus Catwalkas. Hávski!</p>
<p>Danin go Gáivuona kulturskuvlii lea váttis háhkat dánsunoahpaheddjiid, de bálkáhedje ovddeš oahppi, gii lea oahpu gazzan Bordaris Oslos, mátkkoštit visot skuvllain Dáiddavahkku. Son olahii ohppiid 1. gitta 7. luohká rádjái nuoraidmállet dánsunlágidemiin ja bovttii stuora beroštumi sihke ohppiin, oahpaheddjiin ja váhnemiin. <span type="quote">«Saddji»</span> čájehuvvui Rittus 2012 geasi. Dáiddárat Asbjørn Forsøget ja Ann Christin Nordberg lágideigga čájálmasa/bargobáji Gáivuona skuvllaid 70 gaskadási ohppiide. Skuvllat ledje ovdagihtii bargan veaháš Áillohačča, Nils A. Valkeapææ, čállosiin, mii lei čájálmasa vuođđun. Divtta ja heivehuvvon musihka ovttastahttin doaimmai bures. Mánáidgárddiide čájehedje maiddái heivehuvvon <span type="quote">«Saddji»</span>-bihtá muhtin vahkkuid maŋŋel.</p>
<p>Jagi 2015 čalmmustahtte dáiddavahkkus <span type="quote">«kvenaid giela ja kultuvrra»</span> - dát lei ovttasbargu earret eará Kvensk kultursenteriin.</p>
<p>Gáivuona kulturskuvla bargá álohii dan ala ahte <span type="quote">“Dáiddavahkkuin”</span> oidnojit mediain.</p>
<p><em type="bold">Govva 3.2 </em>Ovddeš Kulturskuvlarektor Gáivuona kulturskuvllas, Liv Mæsel Rundberg. Lei rektorin 1990 rájes 2012 rádjái, dalle manai ealáhahkii. Dás lea govvejuvvon go vuostáiválddii Gonagasa silba ánsomedállja jagi 2011. <em type="bold">3.6.3 Mátta-Várjjaga kulturskuvla </em></p>
<p>Mátta-Várjjaga Kulturskuvlla álggahedje 1984:s. Mátta-Várjjaga kulturskuvla leage maiddái okta Finnmárkku oiddohiin. Gávpotgielda, gos leat guhkes gaskat guovlluskuvllaide, muhto fállet aŋkke kulturskuvlaoahpahusa buot vuođđoskuvllain, johtti oahpaheddjiid bokte. Mátta-Várjjaga kulturskuvla lea áidna, dán guorahallamis, gos dieđihit ahte sis leat guhkes vuordinlisttut.</p>
<p>Tabeallat 3.1, 3.4 ja 3.5 čájehit ahte Mátta-Várjjaga kulturskuvla vásihii seastindoaibmabijuid jagi 2015.</p>
<p><em type="bold">Figuvra 3.7 Mátta-Várjjaga kulturskuvlla fágajuohku proseanttaid mielde </em>3.6.3.1 Mátta-Várjjaga juoiganprošeakta Prošeavtta álggahedje dáhtuin nannet sámi mánáid ja nuoraid bajáššaddanbirrasa suohkanis. Bajimuš mihttun bidje <span type="quote">«nannet sámi mánáid ja nuoraid identitehta»</span>. Prošeaktaáigodat lei 2011-2016 ja loahpahuvvui miessemánus 2016:s stuora ávvučájálmasain mas ledje 160 máná lávddis. Čájálmasas dajai sátnejođiheaddji, Rune Rafaelsen, ahte dákkár prošeavtta eai livčče máhttán oba jurddašitge Mátta-Várjjagis duššo logi jagi dás ovdal. </p>
<p>Prošeavtta doaimmaha kulturskuvla, lagas ovttasbargguin mánáidgárddiiguin, skuvllaiguin ja báikkálaš kulturbirrasiin. Oahppit vuođđoskuvllas, geain lea sámegieloahpahus, ja sámi ossodat Sandnesa mánáidgárddis leat ožžon ovtta oasi prošeavttas. Eará oassi lea fátmmastan visot mánáidgárdde- ja vuođđoskuvlamánáid Mátta-Várjjagis. Dainna lágiin leat juohkán obbalaš dieđuid sámi gielas ja kultuvrras buohkaide. Buohkat ožžot dieđuid min oktasaš kulturárbbis Finnmárkkus. Dán namuhit prošeavtta lihkostuvvaneaktun; ahte buohkaid fátmmastit, seammás go sámi arena nannejuvvo.</p>
<p>Sámi váhnenfierpmádat Mátta-Várjjagis lea leamaš dehálaš ovttasbargoguoibmin. Dáruiduhttima geažil lea máhttosirdin buolvvaid gaskkas boatkanan. Dát prošeakta lea leamaš okta bálggis máhcahanproseassas.</p>
<p>Prošeavtta namahit iešlágánin daningo dat lea modealla mii fátmmasta eanemusat dárogielat sápmelaččaid ja mii lea ovdánahttán vuogi mii áimmahuššá giela, kultuvrra ja arenahuksema sámi mánáid ja nuoraid gaskkas, ja heiveha skuvllaid ja mánáidgárddiid ja kulturskuvlla fálaldagaid oktii, báikkálaš eavttuid vuođul.</p>
<p>Mánát besse oahppat juoigama birra, geahččaladdat juoiganjienaset, ohppe máŋga luođi ja oahpásmuvve muitalanárbevieruin mii lea juoigamii čadnon. Sámegieloahpahus lei dieđusge lunddolaččat guovddážis. Mánáidgárddiid ja skuvllaid bargiide oahpahedje ovdagihtii sámi sániid, doahpagiid ja luđiid. Kursaoasseváldit geat ieža ledje sápmelaččat, dadje ahte prošeakta lea veahkehan sin dohkkehit ja duostat ohcalit sámi bealiset, daningo sámegiella ja kultuvra beaggá buorrin bargosajiin.</p>
<p>Prošeaktajođiheaddjin lea leamaš kulturskuvlla Annemarie Kjeldsø. Fágalaš jođiheaddjin lea leamaš oahpaheaddji, juoigi ja artista Berit Alette Mienna ja Halvdan Nedrejord lea searvan musihkkaoahpaheaddjin, gii erenoamážit oahpahii ritmmaid, sihke njálmmálaš ritmmaid ja rumbbuid. Vuosttaš jagi čađahedje prošeavtta okte mánus olles skuvlajagi. Prošeavtta doaibmadássi lea joatkkán 3-5 gearddi jagis, sullii vahkku ain hávális juohke gearddi. Ovtta prošeaktavahkkus lea prošeakta olahan sullii badjelaš 250 máná.</p>
<p>Nasjonalt senter for kunst og kultur i opplæringa (KKS) lea dorjon prošeavtta ja juoiganprošeakta lea buvttadan geavatlaš oahpahusdahkosa juoigamis, mii lea sin ruovttusiiddus. Dát oahpahusdagus lei ovtta gaska dat dagus maid eanemus ledje viežžan KKS:a ruovttusiiddus. Prošeavtta jotket bistevaš fálaldahkan, dainna go leat ásahan fásta virggi kulturskuvlii sámi kulturfágas. Ovttasbargomodealla skuvllaid, mánáidgárddiid, báikkálaš kultureallima ja kulturskuvlla gaskkas galget ain ovdánahttit.</p>
<p><em type="bold">Govva 3.3 </em>Juoiganprošeavtta mánát juiget Girkonjárgga skuvllas sámi álbmotbeaivvi jagi 2013 <em type="bold">3.7 Loahpaheapmi </em></p>
<p>Kulturskuvllat lea sihkkarastojuvvon heaittihan-balddonasas oahpahuslága § 13-6 bokte. Suohkanekonomiija ja báikkálašpolitihkkáriid juolludeamit mearridit kulturskuvllaid sturrodaga. Eanas kulturskuvllaide dán guorahallamis lea juolluduvvon ila unnán hálddahusresursa. Jus kulturskuvla galgá šaddat báikkálaš resursaguovddážin, de ferte dain leat jođiheapmi/ kulturskuvlarektor mas lea vejolašvuohta čađahit ovddidanbarggu. Čielga ávžžuhus lea ahte buot min kulturskuvllain norggabeale Sámis galggašii leat 75% kulturskuvlarektor. Báikkálašpolitihkkárat fertejit oaidnit man dehálaš nanu kulturskuvla lea ássanhállui, loaktimii ja dearvvašvuhtii, ja lea nu easttadeaddji gárrenmirko geavaheapmái ja iešsoardimii. Okta vuohki oažžut báikkálašpolitihkkáriid diđolažžan kulturskuvlla rollas báikkálašservodagas lea meannudit ođđa rámmaplána politihkalaččat.</p>
<p>Smávva suohkaniin lea dávjá kulturskuvllain váttisvuohta virgádit fágaoahpaheddjiid danne go dárbbahit áinnas oasseáigevirggiid ja ii oktage fárre Olggut-Ávskár suohkanii bargat 10 % baleahttapedagogan. Ávžžuhus lea ásahit suohkangaskasaš kulturskuvlaoahpaheaddjevirggiid vai lea álkit háhkat gelbbolaš oahpahanbargiid buorrin mánáideamet dáiddalaš ovdáneapmái.</p>
<p>Sáhttágo atnit čuorvvascealkaga <span type="quote">«Kulturskuvla buohkaide»</span> go máksá dasa searvat? Galggašiigo fálaldat leat nuvttá? Eahpideaddjit čuoččuhit skuvlii divvet de oahppit geain ii leat mokta dasa. Geahččalanortnegat nuvttá kulturskuvllain muhtin suohkaniin Norggas čájehit eará. Ávžžuhuvvo heaittihit geavaheaddjemávssu kulturskuvllain, vai dat skuvlašládja rahpasa buohkaide.</p>
<p>Kulturskuvllat oahpahit vuođđooahpahusa, muhto barget maiddái taleantaovdánahttimiin. Ferte leat vejolaš taleanttaid nai áimmahuššat ja veahkehit sin ovdánit. Earret eará galggaše buot Norgga suohkaniid doaibmabidjoplánaide, mat gusket mánáide ja nuoraide, lasihit ahte unnimusat ovtta galget nomineret Niehkostipendii juohke jagi.</p>
<p>Suohkaniin hálddašanguovllus lea erenoamáš ovddasvástádus doalahit sámi kultuvrra diibmoplánas. Ávžžuhuvvo ahte Sámediggi várre hálddašanguovllu kulturskuvllaide ruđa, ja mas oassi lea movttiidahttinruhta.</p>
</body></document>
