<document xml:lang="sme" id="no_id"><header><title>Sápmelaččaid vásihan vealaheapmi Norggas</title><genre code="science"/><author><person firstname="Ketil Lenert" lastname="Hansen" sex="m" born="" nationality=""/></author><year>2016</year><wordcount>5322</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/kap_7.pdf</origFileName><parallel_text xml:lang="eng" location="9_self_reported_discrimination.pdf"/><parallel_text xml:lang="nob" location="7_selvopplevd_diskriminering.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">7 Sápmelaččaid vásihan </em><em type="bold">vealaheapmi Norggas </em></p>
<p><em type="bold">Ketil Lenert Hansen </em>, PhD, Vuosttašamanueansa, Regionalt kompetansesenter for barn og unge Nord (RKBU Nord), UiT Norgga Arktalaš Universitehta, Tromsa. </p>
<p>Čoahkkáigeassu <em type="italic">Ođđa dutkamat čájehit ahte ollu sápmelaččat dieđihit vásihan iešguđetlágan vealaheami. Dán kapihttala mihttu lea ođastit diehtostáhtusa dain vealahanhástalusain mat sápmelaččain leat Norggas. Áigut kártet ieš-dieđihuvvon vealaheami gávdnoštumiid sápmelaččain agis 18-69 jagi, guorahallat gos vealaheapmi dáhpáhuvvá, ja identifiseret vealaheddjiid, ja mo indiviida birgenláhki lea vealahemiin. </em><em type="italic">Lohkomateriálii leat vuođđun čohkkejuvvon kvantitatiiva dáhtat 2012 rájes 11 600 indiviiddas (sihke sápmelaččain ja majoritehtanorgalaččain), 25 suohkanis Norgga viđa davimus fylkkas. Dutkan lea oassin dearvvašvuođa- ja eallindiliiskkadeamis guovlluin gos ásset sápmelaččat ja dáččat, SAMINOR 2 guorahallan, mas lei skovvegažadaniskkus mii sáddejuvvui suohkaniidda Davvi-Norggas ja Trøndelágas. </em><em type="italic">Dutkanjoavkkus lea sullii okta viđas vásihan vealaheami. Sullii okta goalmmádasoassi sis geain leat vealahuvvon dieđihit dan dáhpáhuvvon maŋemus guokte jagi. Sápmelaččat vásihit ollu dávjjibut vealahuvvot go majoritehtanorgalaččat. Sápmelaččat geain lea nanu sápmelaš gullevašvuohta dieđihit eanemus vealaheami deaividemiid, dáhpáhuvvon sihke ovdal ja maŋemus guokte jagi. Dábáleamos vealaheapmi maid sápmelaččat almmuhedje lei čearddalaš vealaheapmi, ja de vealaheapmi sohkabeali ja geográfalaš gullevašvuođa dihte. Sápmelaš nissonolbmot dieđihedje eanemusat vealaheami sohkabeale dihte. Sápmelaččat vásihit vealaheami máŋgga arenas. Dábáleamos arena lea skuvla, bargoeallimis ja báikkálaš servodagas. Viidásit dieđihit ollu sápmelaččat ahte leat vásihan dulbmojuvvot almmolašvuođa deaivvademiin, interneahtas ja go mannet gávppis dahje restauráŋŋas. Sápmelaččat leat vásihan/vásihit majoritehtanorgalaččaid ektui mihá eanet vealaheami mielohppiin/studeanttain, oahpaheddjiin/eará bargiin skuvllas, bargoustibiin, almmolaš virggehasain, eará čearddalaš joavkkohasain go ieža (majoritehtaálbmogis), amas olbmuin ja seamma čearddalaš joavkkus go ieža (eará sápmelaččain). Vaikko ollu sápmelaččat leat vásihan vealahuvvot, de unnán sápmelaččat dieđihit áššiid Dásseárvo- ja vealahanáittardeaddjái (DVÁ). </em><em type="bold">7.1 Álggaheapmi </em>Sámi álbmot lea erenoamáš dilálašvuođas go buohtastahttá eará minoritehtaiguin Norggas. Nuppi dáfus lea sápmelaččain guhkes historjá vealahuvvon minoritehtan, mas norgga stáda dáruiduhttinpolitihka ulbmil lei oktiisuddadit (assimileret) sápmelaččaid norgalaš majoritehtakultuvrii (Minde, 2005). Nuppi dáfus lea sápmelaččain dál stáhtus álgoálbmogin ja nanu riektestáhtus Norggas (Midtbøen, 2015). Sápmelaččaid riektestáhtus ii dattetge suodjal sin vásiheamis vealaheami. Sápmelaččat rávisolbmo agis dieđihit ollu dávjjibut vealahuvvon go majoritehtanorgalaččat (K. L. Hansen, Melhus, Høgmo, &amp; Lund, 2008). Vealaheapmi lea dasa lassin čatnon heajut somáhtalaš- ja mentála dearvvašvuođastáhtusii (K. L. Hansen, 2015; K. L. Hansen, Melhus, &amp; Lund, 2010; K. L. Hansen &amp; Sørlie, 2012). Sámepolitihka vuođđun Norggas 1800-logu rájes ja gitta maŋŋelii nuppi máilmmisoađi lei oktiisuddadeapmi (assimileren), sápmelaččaide mearkkašii dat ahte sin kultuvrralaš dovdomearkkat ja gielalaš iešvuohta galge lonuhuvvot vástideaddji osiiguin majoritehtakultuvrras (Josefsen, 2006; Minde, 2005). Dán politihka ideologiija čanastupmi lei sosiáladarwinismmas, nationalismmas ja sihkarvuođapolitihkas (Jensen, 2005). </p>
<p>Skuvladoaimmahagas ovdamearka dihte bođii dát ovdan das go buot oahpahus galggai leat dárogillii ja norgga kultuvrralaš identitehta galggai leat vuođđun sápmelaččaid ja čearddalašnorgalaččaid ovttasdoaibmamis (Høgmo, 1986). Norgga stáhta nuppástuhttigođii minoritehtapolitihkas sápmelaččaid ektui maŋŋil nuppi máilmmisoađi. Dát rievdadus bođii oidnosii sápmelaččaid juridihkalaš vuoigatvuođaid fievrrideamis 1980-logu loahpas ja álggus 90-logus (ILO-169 ja sátnádeamit vuođđolágaparagrafas 108) ja Sámedikki ásaheamis. Vaikko dáruiduhttinpolitihkka lea vássán áigodat Norgga servodagas ja politihkas, de dan politihka negatiiva čuvvosat vuhttojit guhká ovddosguvlui. Ádjána rievdadit Norgga obbalaš rámmadoaimmahaga politihkas, láhkaásahusaid ja ortnegiid, ja myhtaid ja guottuid, nu ahte sámi kultuvra, giella ja árbevierut ja sámi servodaga dárbbut váldojuvvojit doarvái vuhtii buot ovddasvástádussurggiin mat sisdollet nu go oahpahusa, bargoeallima ja almmolaš bálvalusaid ja addosiid. Dáruiduhttinproseassa ja struktuvrralaš vealaheami guhkesáigge váikkuhusaid leat unnán dutkan. Okta lea vissis, dáruiduhttin lea čuohcan oallugiidda. Koloniseren lea váldán ollu sápmelaččain giela ja kultuvrra, iešdovddu ja daguhan persovnnalaš traumaid (Nergård, 2011). Máŋggat dutkit ja politihkkárat leat dáhtton ásahit duohtavuohta- ja soabadankommišuvnna, daid politihkalaš ja kultuvrralaš veahkaválddálašvuođaid ektui maid sápmelaččat šadde vásihit. Ollu sápmelaš bearrašiidda ja ovttaskas indiviiddaide muhtun ráje báikkálašservodagain Norggas, lea dáruiduhttin ja vealaheapmi čearddalašvuođa dihte váikkuhan ollu sin eallindiliide, eallinkvalitehtii ja dearvvašvuhtii, árvvusge eanet go maid ovdal leat jáhkkán. Mii dárbbašit diehtit eanet mo dat lea čuohcan ja mo ain čuohcá sámi álbmogii. <em type="bold">7.1.1 Kapihttala mihttu </em></p>
<p>Dásseárvvu ovddideamis ja čearddalašvealaheami eastadeamis sápmelaččaid dáfus dárbbašit ođastuvvon máhtu dán čearddalaš álbmoga vealahanstáhtusis, mii fas sáhttá geavahuvvot vuođđun beaktilis vealahaneastadeaddji doaibmabijuid ráhkadeamis. Mihttun dáinna kapihttaliin lea addit ođastuvvon diehtostáhtusa dain vealahanhástalusain maid sápmelaččat vásihit Norggas. Makkár hástalusaiguin deaividit sápmelaččat bargoeallimis, skuvllas- ja oahpahusvuogádagas, báikkálašservodagas – ja almmolaš bálvalusas? Leat go dásseárvo- ja vealahanhástalusat seammát go majoritehtanorgalaččain? Vai leat go erohusat sápmelaččaid ja ii-sápmelaččaid hástalusain? <em type="bold">7.1.2 Vealaheapmi </em><em type="bold">-doaba </em></p>
<p>Dán artihkkala fokus lea sápmelaččaid ieš-vásihuvvon vealaheapmi Norggas. Vealaheapmi (diskriminering) definerejuvvo dán dutkamis čuovvovaččat: <span type="quote">“Vealaheapmi dáhpáhuvvá go ovtta olbmo dahje olmmoš joavkku ektui meannuduvvo unnit ovdamuniiguin go earáide ja go vuođđun dasa lea ovdamearka dihte čearddalaš duogáš, religiovdna, osku, doaimmashehttejupmi, ahki dahje seksuála luondu. “Vealaheapmi”</span> lea dakkár vuohki go muhtumiid vuostá meannuduvvo eará ládje ja masa ii leat áššálaš vuođušteapmi ja mii ii čatnas positiiva sierrameannudeapmái. Vealaheami sáhttá defineret dahkun ja praksisan mat daguhit vuoigatmeahttunvuođaid ja dássetmeahttunvuođa fámu, resurssaid ja vejolašvuođaid ektui servodaga olbmuide ja joavkkuide, dat doarju duolbmanstruktuvrraid ja vuogádagaid mat huksejit ovdamuniid ala (Ferdinand, Paradies, &amp; Kelaher, 2015). Vealaheapmi sáhttá julggaštuvvot sihke unnán oinnolaš vugiiguin nugo olgguštemiin, ja verbála cealkámušaiguin ja maiddái fysalaš veahkaválddálašvuođain. Dáhtat mat leat čájehit ahte vealaheapmi lea lassáneaddji servodatváttisvuohta ollu riikkain (Paradies et al., 2015). Dán dutkamis lea leamaš govda lahkoneapmi ieš-dieđihuvvon vealaheapmái, mii sisdoallá earret eará čearddalaš, sohkabealvuđot, ahkevuđot ja geográfalaš vealaheami, ja maiddái vealaheami buozalmasvuođa dihte, oahppanváttuid, religiovnna dahje oskku, doaimmashehttejumi, nationalitehta, seksuálalaš gullevašvuođa ja eará áššiid dihte. Vealaheapmi sáhttá dáhpáhuvvat skuvllas, bargobáikkis, báikkálašservodagas almmolašvuođa deaivvadeamis, eará almmolašvuođa deaivvademiin nugo go manná gávppis dahje go lea restauráŋŋas dahje juo bearrašis. Iešguđetlágan vealaheamit ja iešguđetge dilálašvuođat gos dát dáhpáhuvvot sáhttet badjálagaid deaividit ja nu čuohcat eanet. Danne soitet sápmelaččat vásihit máŋggalágan vealaheami ja ahte dat dáhpáhuvvet máŋgga dilálašvuođas oktanaga. Vealaheapmi sáhttá dáhpáhuvvat golbma iešguđetlágan dásis: <em type="italic">internaliserejuvvon indiviiddas </em>(ovdamearka dihte go indiviida lea siskálastan rasisttalaš guottuid, oskku, dahje ideologiija); <em type="italic">olbmuid gaskasaš </em>( indiviiddaid gaskkas interakšuvdnan nuppis nubbái) ja <em type="italic">struktuvrralaš </em>dásis, mii mearkkaša ahte dovdomearkkat leat siskkilduvvon servodaga struktuvrraide vealaheaddji čuozahussan (K. L. Hansen, 2015). Dán kapihttalis guorahallat eanas dušše ieš-dieđihuvvon olbmuidgaskasaš (ámadajus ámadadjui interakšuvnnas) vealaheami sápmelaččaid ja iisápmelaččaid gaskkas, geat leat rávis olbmuid agis. <em type="bold">7.1.3 Dutkama birra </em></p>
<p>Lohkomateriála vuođđun leat čohkkejuvvon dáhtat jagis 2012, 11 600 indiviiddas agis 18-69 jagi (sihke sápmelaččat ja majoritehtanorgalaččat), 25 suohkanis Norgga viđa davimus fylkkas. Dutkan lea oassi SAMINOR 2 guorahallamis, mii lei skovvegažadaniskkus mii sáddejuvvui suohkaniidda main leat sámi ja dáčča ássit Davvi-Norggas ja Trøndelágas. Geahča kárttas guorahallanguovllu (kárta 7.1). Guorahallan lea ovdal čilgejuvvon eará almmuhusas (Brustad, Hansen, Broderstad, Hansen, &amp; Melhus, 2014). Datatilsynet ja REK nord leat dohkkehan guorahallama.</p>
<p><em type="bold">Kárta 7.1 Suohkanat mat ledje mielde guorahallamis </em><em type="bold">7.1.4 Dutkanjoavkku dovdomearkkat </em>Dutkanjoavkku demográfalaš dovdomearkkat bohtet ovdan tabeallas 7.1. Nissonolbmot ledje eanetlohkun dutkanjoavkkus. Gaskamearálaš ahki dutkanjoavkkus lei 50 jagi, ja eanetlogus oasálastiin lei gaskadássásaš dienas, oahppu allaskuvllas/vuolit dási universitehtaoahppu ja ásse boaittobeale guovllus Norggas. Nu ahte dát dutkan lea eanemus ovddasteaddji indiviiddaide main leat dat dovdomearkkat. Goalmmádasoasis oasálastiin lei sápmelaš gullevašvuohta. </p>
<p><em type="bold">Tabealla 7.1 Dutkanjoavkku dovdomearkkat (N= 11.600) </em></p>
<p><em type="bold">Lohku </em><em type="bold">% </em></p>
<p>Sohkabealli</p>
<p>Dievdu514944,4</p>
<p>Nisson645155,6</p>
<p>Ahki ( jahki)a49,9 ±13,718-29148412,830-49428937,050-59293325,360-69289424,9</p>
<p>Viessodoalu dienas</p>
<p>Vuollegaš163314,1</p>
<p>Gaskadássásaš424536,6</p>
<p>Alla366731,6</p>
<p>Hui alla161213,9</p>
<p><em type="italic">Ii vástiduvvon </em>443 3,8 </p>
<p>Oahpu guhkkodat (jahki)&lt;73012,67-9145612,610-12309026,613-16394134,0&gt;16259922,4</p>
<p><em type="italic">Ii vástiduvvon </em>2131,8 </p>
<p>Ássanbáiki</p>
<p>Sámi minoritehtaguovlu917979,2</p>
<p>Sámi majoritehtaguovlu241720,8</p>
<p><em type="italic">Ii vástiduvvon </em>40,0 </p>
<p>Čearddalaš gullevašvuohta 1</p>
<p>Sápmelaš392834,1</p>
<p>Ii-sápmelaš757765,8</p>
<p><em type="italic">Ii vástiduvvon </em>950,1 </p>
<p>Čearddalaš gullevašvuohta 2b</p>
<p>Nanu sápmelaš gullevašvuohta137211,9</p>
<p>Iešdieđihuvvon sápmelašvuohta145912,7</p>
<p>Sápmelaš bearašduogáš10979,5</p>
<p>Ii-sápmelaš757765,8</p>
<p><em type="italic">Ii vástiduvvon </em>950,1a </p>
<p>Gaskamearálašárvu ± standárdaspiehkasteapmi.b</p>
<p>Geahča oasi Čearddalašvuođa defineren, das leat čilgehusat kategoriijaide <em type="bold">7.1.5 Čearddalašvuođa defineren </em>Čearddalašvuođain oaivvilduvvo joavku mas lea oktasaš identitehta čatnon dasa go lea oktasaš vuolgga, ja maid earát ipmirdit sierralágan joavkun geain earret eará lea oktasaš giella, kultuvra, historjá ja nu ain. Doahpagis lea sihke subjektiiva ja objektiiva sisdoallu. Sápmelaččat álgoálbmogin, siskkilduvvot čearddalašvuođa doahpagii. Go Norggas ii leat register dasa geat leat sápmelaččat, ja go dát diehtu ii čohkkejuvvo olmmošlohkamiin, de dán guorahallamis jerre olbmuin 11 iešguđetlágan čearddalašvuođa gažaldaga, vai sáhttá defineret geat leat sápmelaččat ja geat eai leat sápmelaččat. Dasa lassin lei áigumuš dán guorahallamis ráhkadit differensierejuvvon čearddalašvuođavariábela mii kategorisere sámevuođa. </p>
<p><em type="bold">Figuvra 7.1 Figuvra lea vižžon gažadanskovis mii geavahuvvui SAMINOR- </em><em type="bold">2 guorahallamis. Figuvra čájeha makkár čearddalašvuođa </em><em type="bold">gažaldagat ledje. </em></p>
<p>Vuosttaš gažaldatčoahkki válddaha makkár ruovttugiella lea/lei dus, du váhnemiin ja áhkuin ja ádjáin. Čuovvovaš gažaldatčoahkki válddaha áhči, eatni ja iežas čearddalaš duogáža. Maŋemus gažaldat: manin anát iežat. Visot dáidda gažaldagaide ledje vástádussan molssaeavttut: <span type="quote">“Norgalaš”</span> <span type="quote">“Sápmelaš”</span>, <span type="quote">“Kvena”</span> dahje <span type="quote">“Eará”</span>, sáhtii bidjat ovtta dahje máŋga ruossa guhtege gažaldahkii. Dan 11 gažaldaga vuođul lea vejolaš ráhkadit iešguđetlágan kategoriseremiid čearddalašvuhtii. Mii válljiimet dán oktavuođas defineret sámi joavkku čuovvovaš vugiin: Jus lei bidjan unnimusat ovtta ruossa ahte lei <span type="quote">“sápmelaš”</span> ovtta 11 gažaldagas de kategoriserejuvvui sámi jovkui. Earát dutkanjoavkkus definerejuvvojedje ii-sápmelažžan (Dát ledje eanas russen <span type="quote">“Norgalaš”</span> čearddalašvuhtii, muhtumat ledje maiddái russen <span type="quote">“Kvena”</span> dahje <span type="quote">“Eará”</span> etnisitehta. Dat biddjojedje dás dáčča jovkui).</p>
<p>Viidásit ráhkadeimmet golbma sámi čearddalašvuođakategoriija: 1. <em type="italic"><span type="quote">”Nanu sápmelaš gullevašvuohta”</span> </em>2. <em type="italic"><span type="quote">”Ieš-dieđihuvvon sápmelašvuohta”</span> </em>3. <em type="italic"><span type="quote">”Sápmelaš bearašduogáš”</span> </em></p>
<p>Kategoriija 1: <span type="quote">”Nanu sápmelaš gullevašvuohta”</span> ledje dat olbmot geat vástidedje JUO <em type="italic">buot </em>čuovvovaš golmma gažaldahkii; <span type="quote">“Mus alddán lea sámegiella ruovttugiellan”</span>, <span type="quote">“Mus lea sápmelaš čearddalaš duogáš”</span> ja <span type="quote">“ Mun anán iežan sápmelažžan”</span>. Figuvrras 7.2 lea dat joavku merkejuvvon kategoriijan 1, ruoná ivnniin. Kategoriija 2: <span type="quote">”Ieš-dieđihuvvon sápmelašvuohta”</span> ledje sii geat vástidedje JUO sápmelašvuhtii okte dahje guktii (muhto eai buot golmma gažaldahkii) nugo namuhuvvon badjelis kategoriijas 1. Dát joavku lea figuvrras 7.2 buohkat geat leat siskkobealde gierdduid earret dan siskkimus gierddu siste, mii lea kategoriija 1. Kategoriija 3: <span type="quote">“Sápmelaš bearašduogáš”</span> lei definerejuvvon olbmuide geat dieđihedje sápmelaš bearašduogáža juogo giela dahje čearddalašvuođa bokte, sin váhnemiin dahje áhkuin ja ádjáin, muhto geat eai ieža defineren iežaset sápmelažžan. Áibbas konkrehtalaččat dát lei definerejuvvon olbmuide geat dieđihedje sámegiela ruovttugiellan juogo váhnemiin dahje áhkuin ja ádjáin ja/dahje ahte sin váhnemiin lei sápmelaš čearddalaš duogáš, muhto sii eai atnán sápmelašvuođa iežaset čearddalaš duogážin, eai dovdan iežaset sápmelažžan eaige ieža hupman sámegiela ruovttus. Dat joavku lea figuvrras merkejuvvon vilges oassin njealječiegaga siskkobealde. Kategoriijat sirrejit eret nubbi nuppi ja čájehit graderejuvvon čearddalašvuođavariábela, mas kategoriija 1 lea dat variábel mii čájeha eanemus sápmelašvuođa mihttomearkkaid ja nanu sápmelaš gullevašvuođa, sápmelaš iešipmárdusa ja sámegiela ruovttugiellan. 1372 olbmo gullet dan kategoriijai. Kategoriija 2 lea stuorimus kategoriija olmmošlogu ektui (N= 1459). Dan kategoriijas leat eatnasat cealkán ahte sis lea sihke sápmelaš duogáš ja atnet iežaset sápmelažžan (55 %), muhto dušše 8 % dán kategoriijas lea sámegiella ruovttugiellan. Kategoriijas 3 dieđihit 1097 olbmo sápmelaš bearašduogáža vaikko iežaset eai ane sápmelažžan, eaige definere duogáža sápmelažžan eaige huma sámegiela. Figuvra 7.2 čájeha gráfalaččat dáid čearddalašvuođakategoriijaid. <em type="bold">2* </em>: 420 olbmo (olggumus ravda (ruoksat) gurut bealde figuvrras) dieđihit alddiineaset sápmelaš duogáža, muhto ahte eai dovdda iežaset sápmelažžan eaige huma sámegiela, iige leat sámegiella ruovttugiellan. <em type="bold">Gierdu 3: </em>(ruoná ravda): Mus lea/lei sámegiella ruovttugiellan. 1488 olbmo <em type="bold">3*: </em>42 olbmos lea sámegiella ruovttugiellan seammás go eai dieđit sápmelaš duogáža dahje ahte dovdet iežaset sápmelažžan. . <em type="bold">Rámma: </em>Rámma siskkobealde leat buohkat geat leat russestan okte muhtun sápmelaš gullevašvuođa. Oktiibuot 3928 olbmo. <em type="bold">Čearddalašvuođa kategoriseren </em><em type="bold">Kategoriija 1:<span type="quote">”Nanu sápmelaš gullevašvuohta”</span> </em>leat olbmot geat vástidedje JUO <em type="italic">buot </em>čuovvovaš golmma gažaldahkii: <span type="quote">“Mus alddán lea sámegiella ruovttugiellan”</span>, Mus lea sápmelaš čearddalaš duogáš” ja <span type="quote">“Mun anán iežan sápmelažžan”</span>. (Nappo buot golmma gierddu siskkobealde 1^2^3). 1372 olbmo. <em type="bold">Kategoriija 2: </em>“ <em type="bold">Ieš-dieđihuvvon sápmelašvuohta </em>” ledje sii geat vástidedje JUO sápmelašvuhtii ovtta dahje guovtti (muhto eai buot golmma) gažaldahkii namuhuvvon badjelis kategoriijas 1. Dat joavku lea figuvrras buohkat siskkobealde gierddu earret siskkimus gierddu siste, mii lea kategoriija 1. 1459 olbmo. <em type="bold">Kategoriija 3: </em>“ <em type="bold">Sápmelaš bearašduogáš </em>almma ieš-definerejuvvon sápmelašvuođa haga” dat ledje definerejuvvon sii geat dieđihedje sápmelaš bearašduogáža giela bokte dahje váhnemiid ja áhkuid ja ádjáid čearddalašvuođa bokte, muhto geat eai iežaset atnán sápmelažžan (ieš-vásihuvvon sápmelašvuohta, alddis sápmelaš duogáš dahje geavaha/lea geavahan sámegiela ruovttugiellan) Gráfalaš čájeheamis dát leat gierdduid ja rámma gaskkas (vilges ivdni). 1097 olbmo. 1^2^3 = Kategoriija 1. 1^2: Sii geat dieđihit alddiineaset sápmelaš čearddalašvuođa ja dovdet iežaset sápmelažžan. 805 olbmo. 2^3: Sii geat dieđihit sápmelaš duogáža ja geain lei sámegiella ruovttugiellan, muhto geat eai dovdda iežaset sápmelažžan. 48 olbmo. 1^3: Sii geat dovdet iežaset sápmelažžan, geain lei sámegiella ruovttugiellan, muhto geat dieđihit ahte sis ii leat sápmelaš duogáš. 26 olbmo. <em type="bold">7.1.6 Sámi ássanguovlu </em></p>
<p>Mii defineriimet suohkaniid Guovdageaidnu, Kárášjohka, Unjárga, Deatnu ja Porsáŋgu, <em type="italic">Sámi majoritehtaguovlun </em>. Diein guovlluin dieđihedje badjel 50 % álbmogis sápmelaš gullevašvuođa. Suohkanat: Plassje, Snoasa, Raavrhvijhke, Namsskogan, Áhkkánjárga, Áltá, Grane, Aarporte, Divttasvuotna, Evenášši, Skánit, Loabát, Ivgu, Omasvuotna, Gáivuotna, Návuotna, Láhpi, Fálesnuorri, Davvesiida ja Mátta-Várjjat, definerejuvvojedje <em type="italic">Sámi minoritehtaguovlun </em>. Čilgehusain ahte dáin suohkaniin ásset sápmelaččat minoritehtasajádagas bálddalaga majoritehtaálbmogiin. <em type="bold">7.2 Dovdomearkkat sis geat vealahuvvojedje </em>Dutkanjoavkkus lea sullii okta vihttasis (21,5 %) vásihan vealaheami. Sullii okta goalmmádasoassi sis geat leat vealahuvvon dadjet vealaheapmi lea dáhpáhuvvan guokte maŋemus jagis. Ahki, etnisitehta, oahppu, dienas ja ássanbáiki ledje visot fáktorat mat čatnasedje vealaheami gávdnoštupmái. Sápmelaččat, olbmot; agis 30-49 jagi, oahppoguhkkodat 13-16 jagi, bearašdienas 301 000 – 600 000 ruvnno gaskkas ja/dahje ássanguovlu sápmelaš minoritehtaguovllus –sii dieđihedje alimus gávdnoštumi vealaheamis (figuvra 7.3). </p>
<p><em type="bold">Figuvra 7.3 Dovdomearkkat sis geat dieđihedje vealaheami </em><em type="bold">7.2.1 Sápmelaččat vásihit eanemus vealaheami </em></p>
<p>Bealli sápmelaččain (50 %) geain lea nanu sápmelaš gullevašvuohta dieđihit ahte leat vealahuvvon, 34,3 % dieđihit ahte duolbman lea dáhpáhuvvon ovdal, ja 16,5 % dieđihit dan dáhpáhuvvan maŋemus guovtti jagis. Maiddái ieš-dieđihuvvon sápmelaččat (32,8 % oktiibuot. 24,5 % ovdal ja 8,4 % maŋemus guokte jagi) dieđihedje ollu vealaheami. Go buohtastahttá dan, de sii geat eai leat sápmelaččat dieđihit oktiibuot 14,3 % vealaheami, 9,9 % ovdal ja 4,4 % maŋemus guovtti jagis (dat mearkkaša áigodagas 2010-2012). Sápmelaččat geain lea sápmelaš bearašduogáš dieđihedje eanemus vealaheami mii lea dáhpáhuvvon ovdal, muhto ledje maŋemus guovtti jahkái seamma logut go ii-sápmelaččain (tabealla 7.2). Dat čájeha ahte sápmelaččat geain lea nanu sápmelaš gullevašvuohta dieđihit sullii njealje geardde nu ollu vealaheami go dáččat (tabealla 7.2).</p>
<p><em type="bold">Tabealla 7.2 Vealaheami gávdnoštumit (oktiibuot, ovdal ja maŋemus </em><em type="bold">guokte jagi) sápmelaččain ja ii-sápmelaččain </em></p>
<p><em type="bold">Ieš-dieđihuvvon vealaheapmi </em></p>
<p>Čearddalaš gullevašvuohta</p>
<p><em type="bold">Oktiibuot </em>*1 </p>
<p><em type="bold">Ovdal </em></p>
<p><em type="bold">Maŋemus guokte </em><em type="bold">jagi </em>% (lohku) % (lohku) % (lohku) </p>
<p>Nanu sápmelaš gullevašvuohta 50,8 (697) 34,3 (470) 16,5 (227) </p>
<p>Ieš-dieđihuvvon sápmelašvuohta 32,8 (479) 24,5 (375) 8,4 (122)</p>
<p>Sápmelaš bearašduogáš 19,8 (217) 14,9 (164) 4,8 (53)</p>
<p>Ii-sápmelaš 14,3 (1085) 9,9 (748) 4,4 (337) *1 Dieđihuvvon vealaheapmi juogo guokte maŋemus jagi, ovdal (ovdal guokte maŋemus jagi) dahje eará gažaldagas vealaheami birra. (ii dihto áigemearri). Lohku vealahuvvon oktiibuot = 2478 (18 mas váilo čearddalašvuođa dieđut). 739 dieđiheami vealaheapmái maŋemus guokte jagi (5 mas ledje váilevaš čearddalašvuođa dieđut). 1739 dieđihedje vealaheami ovdal (maŋemus guokte jagi) (13 mas váilo čearddalašvuođa dieđut)</p>
<p><em type="bold">Tabealla 7.3 Vealaheami gávdnoštumit sápmelaččain ja ii-sápmelaččain </em><em type="bold">sohkabeali ja ássanguovllu ektui </em></p>
<p><em type="bold">Čearddalaš gullevašvuohta/ sohkabealli/guovlu </em></p>
<p><em type="bold">Oktiibuot*1 </em><em type="bold">% (n) </em></p>
<p><em type="bold">Ovdal </em><em type="bold">% (n) </em></p>
<p><em type="bold">Maŋemus guokte </em><em type="bold">jagi </em><em type="bold">% (n) </em></p>
<p><em type="bold">Sámi majoritehtaguovlu </em>Dievddut </p>
<p>Nanu sápmelaš gullevašvuohta 50,5 (220) 36,9 (161) 13,5 (59)</p>
<p>Ieš-dieđihuvvon sápmelašvuohta 35,2 (77) 25,6 (56) 9,6 (21)</p>
<p>Sápmelaš bearašduogáš 24,2 (23) 20,0 (19) 4,2 (4)</p>
<p>Ii-sápmelaš 23,2 (64) 15,9 (44) 7,2 (20)</p>
<p>Nissonat</p>
<p>Nanu sápmelaš gullevašvuohta 47,6 (297) 31,4 (196) 16,2 (101) </p>
<p>Ieš-dieđihuvvon sápmelašvuohta 32,5 (87) 20,5 (55) 11,9 (32)</p>
<p>Sápmelaš bearašduogáš 26,4 (28) 22,6 (24) 3,8 (4)</p>
<p>Ii-sápmelaš 28,0 (104) 18,0 (67) 9,9 (37)</p>
<p><em type="bold">Sámi minoritehtaguovlu </em></p>
<p>Dievddut </p>
<p>Nanu sápmelaš gullevašvuohta 58,3 (84) 37,5 (54) 20,8 (30) </p>
<p>Ies-dieđihuvvon sápmelašvuohta 31,1 (141) 26,2 (119) 4,8 (22)</p>
<p>Sápmelaš bearašduogáš 19,5 (76) 14,6 (57) 4,9 (19)</p>
<p>Ii-sápmelaš 12,9 (399) 9,1 (281) 3,8 (118)</p>
<p>Nissonat </p>
<p>Nanu sápmelaš gullevašvuohta 56,9 (95) 34,7 (58) 22,2 (37) </p>
<p>Ieš-dieđihuvvon sápmelašvuohta 33,6 (174) 24,5 (127) 9,1 (47)</p>
<p>Sápmelaš bearašduogáš 17,8 (90) 12,6 (64) 5,1 (26)</p>
<p>Ii-sápmelaš 13,5 (517) 9,2 (355) 4,2 (162) *1 Dieđihuvvon vealaheapmi juogo guokte maŋemus jagi, ovdal (ovdal guokte maŋemus jagi) dahje eará gažaldahkii vealaheami birra. (ii dihto áigemearri). Go mii jugiimet joavkkuide sohkabealli ja ássanguovlu, de oaččuimet guokte váilevaš árvvu vealaheapmái, nu ahte mis oktiibuot ledje 2476 dutkanoktavuođa; 1737 ovdal ja 739 maŋemus guokte jagi.</p>
<p>Sihke sápmelaš nissonat ja dievddut geain lea nanu sápmelaš gullevašvuohta dieđihedje ollu vealaheami sihke sámi majoritehta- ja minoritehtaguovllus. Dieđiheamit leat veaháš eanet sámi minoritehtaguovlluin, muhto de dušše mearkkašahtti mađe sápmelaš nissoniid dáfus geain lea nanu sápmelaš gullevašvuohta. Majoritehtaálbmot (eai-sápmelaččat) dieđihit eanet vealaheami doppe gos sápmelaččat ásset majoritehtasajádagas go olggobealde dakkár guovlluid (tabealla 7.3). <em type="bold">7.2.2 Vealaheami šlájat </em></p>
<p>Dábáleamos vealaheapmi maid dieđihedje sihke sápmelaš nissonat ja dievddut geain lea nanu sápmelaš gullevašvuohta (dievddut: 33,3 %, nissonat 31,9 %) ja sii geas lea ieš-dieđihuvvon sápmelašvuohta (dievddut: 15,0 %, nissonat: 17,0 %) lei čearddalaš vealaheapmi, ja čuovvovaččat vealaheapmi sohkabeali dihte ja geográfalaš gullevašvuođa dihte. Nissonat dieđihedje ollu dávjjibut vealaheami sohkabeale dihte go dievddut ja sápmelaš dievddut ja nissonat (nanu sápmelaš gullevašvuođain) dieđihedje eanet go sii geat eai leat sápmelaččat (sápmelaš dievddut: 6,7 %; sápmelaš nissonat: 11,9 % buohtastahtton norgalaš dievddut: 1,2 %; norgalaš nissonat: 2,9 %). Sápmelaččat dieđihedje maiddái dávjjibut vealaheami geográfalaš gullevašvuođa dihte go sii geat eai leat sápmelaččat. Sápmelaš nissonat ja dievddut dieđihedje eanet ahkevealaheami go majoritehtanorgalaččat. Sápmelaš dievddut dieđihedje veaháš alit logu vealaheapmái oahppanváttuid dihte go ii-sápmelaččat. Sápmelaš nissonat dieđihedje veaháš alit logu vealaheami buozanvuođa dihte go ii-sápmelaččat (1,6-2,8 % versus 1,2 %) (geahča figuvrraid 7.4 ja 7.5). Vealaheamis religiovnna, doaimmashehttejumi ja seksuálalaš gullevašvuođa dihte ii lean mearkkašahtti erohus sápmelaččaid ja ii-sápmelaččaid dieđiheamis. Sápmelaš álbmogis lei sullii okta proseanta vealaheapmi seksuálalaš gullevašvuođa dihte. Religiovnna ja doaimmashehttejumi dihte lei lohku measta guokte proseantta sápmelaččain. Eará ágga vealaheapmái lei našunalitehta. Dan ektui eai čájehan logut erohusa sápmelaččaid ja ii-sápmelaččaid gaskkas. Sápmelaččat dieđihedje maiddái ollu alit logu go ii-sápmelaččat eará vealahemiin, mat eai lean mielde logi namuhuvvon kategoriijas (figuvra 7.4 ja 7.5). Oassálastiin lei vejolašvuohta dárkilit čilget earálágan vealahemiid. Máŋgasat dieđihedje vealaheami mii čatnasa bargoeallimii, sin sápmelaš čearddalašvuhtii (go eai hupman sámegiela, eai lean doarvái sápmelaččat earáid mielas dahje eará áššit mat čatnasedje sin sápmelaš duogážii) ja muhtumat aiddostahtte ahte dát lei sin homofiila luonddu dihte.</p>
<p><em type="bold">Figuvra 7.5 Makkár vealaheami vásihit sápmelaččat ja ii-sápmelaččat </em><em type="bold">(nissonat) </em></p>
<p>Čilgehusat figuvrii: Samisk 1 = Nanu sápmelaš gullevašvuohta, Samisk 2= Ieš-dieđihuvvon sápmelašvuohta, Samisk 3 = Sápmelaš bearašduogáš. Ii-sápmelaš = dáčča. Tabealla vuođđun lea olles dutkanjoavku (N=11600). </p>
<p>Oktiibuot dieđihit 66 % vealahuvvon muhtun dáid ákkaid dihte, 24 % dieđihedje ahte ledje vásihan guovttelágan vealaheami ja 7 % dieđihedje vásihan golmmalágan vealaheami. Ii lean čearddalaš erohus sápmelaččaid ja daid gaskkas geat eai leat sápmelaččat, das man galle lágan vealaheami ledje vásihan. <em type="italic">7.2.2.1 Kommentárat loguide </em></p>
<p>Norga lea geatnegahtton ON konvenšuvnna ratifiserema bokte heaittihit buotlágán nállevealaheami (borgemánu 6. B. 1970), ja nu gieldit vealaheami náli, liikeivnni, soga dahje našuvnnalaš dahje čearddalaš duogáža dihte. Konvenšuvdna lea siskkilduvvon norgga láhkii vealahanlága bokte (láhka geassemánu 3. b. 2005 nr. 33) (Nystuen, 1991). Vealahanláhka gieldá njuolggo ja eahpenjuolga vealaheami čearddalašvuođa, našunála duogáža, soga, liikeivnni, giela, religiovnna ja eallinoainnu dihte. Lága ulbmil lea ovddidit dásseárvvu, sihkkarastit ovttadássásaš vejolašvuođaid ja vuoigatvuođaid ja eastadit vealaheami. Láhka gusto buot servodatdásiide, earret bearašeallimii ja eará persovnnalaš oktavuođaide (Lovdata, 2013). Ollu sápmelaččat vásihit čearddalaš vealaheami Norggas. Oallugat vásihit dan dábálaš dáččaráđđejeaddji guovlluin (tabealla 7.3). Dát lea nugo lea boahtán ovdan ovdalaš iešdieđihuvvon vealaheami dutkamiin sápmelaččain Norggas (Ketil Lenert Hansen, 2011). Čearddalaš vealaheapmi lea dábáleamos vealaheapmi maid sápmelaččat vásihit. Logut čájehit 0,05,010,015,020,025,030,035,0</p>
<p>Samisk 1</p>
<p>Samisk 2</p>
<p>Samisk 3</p>
<p>Ikke-samiskahte sullii okta viđa sápmelaččas geain lea nanu sápmelaš gullevašvuohta leat vásihan vealahuvvot sápmelaš duogážeaset dihte. Go buohtastahttá dán majoritehtanorgalaččaid loguiguin de lea sin lohku vuollel golbma proseanta. Dát čájeha ahte sápmelaččat vásihit loge gearddi eanet čearddalaš vealaheami go sii geat eai leat sápmelaččat. Min dutkanlogut 2003/2004 rájes bohtet ovttaide dáiguin loguiguin, mat čájehit ahte sápmelaččat ain dál vásihit ollu čearddalaš vealaheami norgga servodagas. Norggas leat sohkabealvealaheami ektui vuoruhan ollu dan rájes go láhkaásahus bođii 1978. Goitge dieđihuvvojit vealaheamit sohkabeali dihte nubbin dábáleamos vealaheapmin, maid erenoamážit sápmelaš nissonat ja dievddut vásihit. Norggas eai leat guorahallamat mat sáhttet addit dieđuid sohkabealvealaheamis olles populašuvnnas (Skjeie, 2012). Mis leat unnán dieđut sohkabealvuđot vealaheamis sámi álbmogis. Sápmelaš nissonat dieđihit alimus gávdnoštumi vealaheami sohkabeali dihte. Mii sáhttit árvalit ahte sámi servodagas dásseárvu lea ferten báhcit go eanet fuomášupmi lea leamaš sápmelaččaid rahčamušas dohkkehuvvot álgoálbmogin, danne lea gažaldat dásseárvvus vuoruhuvvon eret gitta dán jahkečuođi álggu geahčai (Josefsen, 2004). Mii dárbbašit eanet dieđu manne sápmelaččat (erenoamážit sápmelaš nissonat) dieđihit alit logu sohkabealvealaheami go majoritehtaálbmot. Ollu sápmelaččat dadjet maiddái ahte sii dovdet vealahuvvon geográfalaš gullevašvuođa dihte, ja geográfalaš ja institušunála variašuvnnat sáhttet dagahan ahte dilálašvuohta ii leat seamma buot sápmelaččaide. Ovdamearka dihte čujuha Josefsen (2006) ahte eiseválddit leat dássážii ovttaskas sápmelačča vuoigatvuođaid sirren geográfalaččat (Josefsen, 2006). Min logut dorjot dan, ja čujuhit ahte sápmelaččat geat ásset dábálaš sámi minoritehtaguovlluin dieđihit alit logu vealaheami go sápmelaččat geat ásset guovlluin maid defineret sámi guovlun, gos lea nanu suodjalus sámi institušuvnnain, sámegielas, árvvuin ja kultuvrras (K. L. Hansen, 2012). Sápmelaččat dieđihit maiddái eanet ahkevealaheami go majoritehtanorgalaččat (3,4 % buohtastahtton 1,3 %). Erohus ii leat ollu, muhto goitge mearkkašahtti statistihka oktavuođas. Norggas lea ahkevealaheami debáhtta čatnasan bargoeallimii. Suodjalus ahkevealaheapmái gusto dušše bargoeallimis, lea debáhtta galgá go ahkevealaheapmi gustot buot servodatdásiin. Gažaldat vealaheamis seksuála luonddu dihte vástidit 0,7-1,2 % sápmelaš populašuvnnas ahte sii leat vásihan dan, buohtastahtton 0,4 % majoritehtaálbmogis. Sápmelaččaid ja iisápmelaččaid loguid gaskkas ii leat erohus statistihka bealis. Muhto dasa lassin vástidit muhtun ráje sápmelaččat rabas gažaldahkii ahte sii leat vealahuvvon sin homofiila luonddu dihte. Maŋemus áiggiid sámi servodagas lea leamaš fokus tabuin ja homofiilavuohta lea leamaš okta fáttáin. Debáhtas leat muhtumat čuoččuhan váddáseabbon leat homofiila sápmelažžan go homofiila dáččan, danne go stigma duppalasto go lea sihke minoritehtakultuvrii gullevaš ja homofiila (NRK Sápmi, 2016). Homofiila luondu lea leamaš hui tabu- ja heahpatvuođaášši árbevirolaš sámi servodagas (NRK Sápmi, 2013). <em type="bold">7.2.3 Gos dáhpáhuvvá vealaheapmi </em>Sápmelaččat vásihit vealaheami máŋgga arenas. Dábáleamos arenat leat skuvla, bargoeallin ja báikkálašservodagat. Sullii okta viđa sápmelaččas geain lea nanu sápmelaš gullevašvuohta leat vásihan vealahuvvot skuvllas dahje oahppooktavuođain, go dan buohtastahttá iisápmelaččaiguin de lea lohku sidjiide 4 %. Maiddái bargoeallimis ja báikkálašservodagas dieđihit sápmelaččat dávjjibut vealahuvvon go norgalaččat. Viidásit dieđihit ollu sápmelaččat dulbmojuvvon oktavuođas almmolašvuođain, interneahtas, go leat fitnan gávppis dahje restauráŋŋas. Eanet sápmelaš dievddut go nissonat geain lea nanu sápmelaš čatnašupmi dieđihit vásihan duolbmamiid gávppis/restauráŋŋas (9,3 % versus 5,2 %). Digitála vealaheapmi/duolbman dieđihuvvui maiddái ollu dávjjibut sápmelaččain geain lea nanu sápmelaš gullevašvuohta go ii-sápmelaččain. Sápmelaččat vásihedje maiddái dávjjibut vealaheami bearrašis/sogas, eaktodáhtolaš barggus ja medisiinnalaš dálkkodeamis go sii geat eai leat sápmelaččat. Fertet goitge aiddostahttit ahte ledje unnán geat vásihedje vealaheami dien golbma maŋemus namuhuvvon arenas. Ledje unnán geat vásihedje vealaheami bargoohcamis, ássanvisti oastimis/ láigomárkanis dahje loatna ohcamis, (vuollel 3 %) (sihke sápmelaččain ja ii-sápmelaččain). Nu ahte sáhttá dadjat ahte diein áššiin lea vealaheapmi unna váttisvuođaš Norggas. Muhto sápmelaččat vásihedje ollu dávjjibut vealaheami maiddái eará sajiin go dien 12 namuhuvvon arenas. Ii leat stuora erohus nissoniid ja dievdduid gaskkas das gos vealaheapmi dáhpáhuvvá (figuvra 7.6 ja 7.7). <em type="bold">Figuvra 7.6 Gos vealahuvvot sápmelaččat ja ii-sápmelaččat (dievddut) </em></p>
<p>Čilgehusat figuvrii: Samisk 1 = Nanu sápmelaš gullevašvuohta, Samisk 2= Ieš-dieđihuvvon sápmelašvuohta, Samisk 3 = Sápmelaš bearašduogáš. Ii-sápmelaš = dáčča. Tabealla vuođđun lea olles dutkanjoavku (N=11600). 0510152025</p>
<p>Samisk 1</p>
<p>Samisk 2</p>
<p>Samisk 3</p>
<p>Ikke-samisk</p>
<p><em type="bold">Figuvra 7.7 Gos vealahuvvot sápmelaččat ja ii-sápmelaččat (nissonat)? </em></p>
<p>Čilgehusat figuvrii: Samisk 1 = Nanu sápmelaš gullevašvuohta, Samisk 2= Ieš-dieđihuvvon sápmelašvuohta, Samisk 3 = Sápmelaš bearašduogáš. Ii-sápmelaš = dáčča. Tabealla vuođđun lea olles dutkanjoavku (N=11600). 7.2.3.1 Kommentárat loguide NAČ 2015: 2 – <em type="italic">Å høre til – Virkemidler for et trygt psykososialt skolemiljø </em>aiddostahttá ahte logut <em type="italic">Ohppiidguorahallamis </em>2014/2015 ja <em type="italic">Folkehelseinstituttetis </em>čájehit ahte oassi man ollu oahppit dulbmojuvvojit ja givssiduvvojit sámi guovlluin lea stuorit go muđui riikkas (Djupedal, 2015). Go dán guorahallamis čájehit skuvlla leat servodatarenan gos eanemus sápmelaččat leat vásihan vealaheami, de dat doarju daid ođđa dieđuid. Nu čuožžila duođalaš gažaldat ollašuhttojit go Norggas gáibádusat sámi mánáide ja nuoraide Oahpahuslága paragráfa 9a (Lovdata, 2015) bokte ahte galgá leat buorre psykososiála biras mas eai givssiduvvo. Vaikko mii dál bidjat návccaid eastadit givssideami Norgga skuvllain máŋggalágan anti-givssidan prográmmaiguin (Olweus, 2009; Roland, 2014), mat leat leamaš doaimmas maŋemus golbma logijagi, de ii leat dain ovttasge leamaš erenoamáš fokus eastadit ovdagáttuid majoritehta álbmogis álgoálbmogiid ja minoritehtaid ektui (Minton, 2014). Dát givssideami prográmmat eaige leat leamaš heivehuvvon sámi kultuvrra ja identitehta ektui. Kultursensitivitehta lea dehálaš elemeanta maid galggašii vuoruhit nannosit boahtteáiggi anti-givssideami prográmmain ja intervenšuvnnain givssideami/vealaheami ektui skuvllas sámi mánáid ja nuoraid várás. Bargobáiki lei dábáleamos arena gos ii-sápmelaččat vásihedje vealaheami, ja nubbin dábáleamos arenan sápmelaččaide, maŋŋel skuvlla/oahpposektora. Oktiibuot vásihit 7,5 % dutkanjoavkkus vealahuvvot dahje dulbmojuvvot barggus. 11,5 % sámi álbmogis (buot golbma sámi joavkku gehččon ovttas) ja 5,6 % ii-sápmelaš álbmogis (beroškeahttá sohkabeali). Ovdalaš guorahallamat Norggas leat čájehan givssideami bargobáikkis leamaš 2 ja 14 % gaskkas (Nielsen et al., 2009). Min logut leat dáid loguid siskkobealde, ja čájehit ahte vealaheapmi bargobáikkis lea vel stuorit váttisvuohta sápmelaččaide go ii-sápmelaččaide. Bargoaddit galget aktiivvalaččat, mihttomearálaččat ja plánaid mielde ovddidit dásseárvvu ja eastadit vealaheami iežaset bargobáikkis. Dasa lassin galget dat čielggadit makkár dásseárvodoaibmabijut leat 0510152025 </p>
<p>Samisk 1</p>
<p>Samisk 2</p>
<p>Samisk 3</p>
<p>Ikke-samiskbiddjon johtui ja makkáriid leat plánen (aktivitehta- ja raporterengeatnegasvuohta). Almmolaš eiseválddiin lea maiddái aktivitehtageatnegasvuohta iežaset surggiin. Dásseárvo- ja vealahanáittardeaddji galgá geahččat bearrái ja mieldeváikkuhit dasa ahte láhka čuvvojuvvo. Viidásit vásihit sápmelaččat vealaheami báikkálašservodagas, almmolašvuođa deaivvademiin, go mannet gávppis dahje restauráŋŋas, ollu dávjjibut go sii geat eai leat sápmelaččat. Dat gávdnoštumit čájehit ahte sápmelaččat deaividit eanet ovdagáttuiguin, vealaheaddji cealkámušaiguin ja duolbmamiiguin almmolaš lanjas go majoritehtanorgalaččat, mii fas sáhttá ráddjet vejolašvuođa demokráhtalaš oasálastimis čálgoservodagas, dainna jurdagiin ahte galgá leat ovttadássásaš vejolašvuohta olahit sosiála ja almmolaš bálvalusaid ja buriid. <em type="bold">7.2.4 Vealaheapmi sosiála mediain </em></p>
<p>Digitála givssideami gávdnoštupmi Norggas lassánii 2000 ja 2010 gaskkas (Roland, 2014). Muhtun guorahallamis maid Læringsmiljøsenteret Stavangeris čađahii jagi 2008, konkluderejedje ahte árbevirolaš givssideapmi dáhpáhuvvá sullii duppalit nu ollu olbmuide go digitála givssideapmi (Auestad, 2011). Riikkaidgaskasaš guorahallamat leat gávnnahan ahte veaháš eanet nieiddat go bártnit orrot vásiheame digitála givssideami (Parker-Jenkins, 2011). Dán guorahallamis, adnui doaba vealaheapmi <span type="quote">“interneahtas”</span> doahpaga digitála givssideami sajis. Sápmelaččat dieđihedje mearkkašahtti eanet ieš-vásihuvvon digitála vealaheami go sii geat eai leat sápmelaččat. Digitála vealaheapmi dieđihuvvui dávjjimusat nuoramus sápmelaš vástideddjiid gaskkas (18-29 jagi). Eanet go okta viđa sápmelaš nuoras geas lea nanu sápmelaš gullevašvuohta guorahallamis ahkejoavkkus 18-29 jagi, dieđihedje vásihan vealaheami interneahtas. Sin gaskkas geat eai leat sápmelaččat eai lean sohkabeliid gaskkas erohusat, muhto sápmelaččaid gaskkas dieđihuvvui vealaheapmi dávjjibut nissoniin go dievdduin, beroškeahttá agis (dáhta ii čájehuvvon tabeallas). Diehtit unnán digitála duolbmamiin dahje vaššicealkámušain maid sápmelaččat Norggas leat vásihan. Go dát ii leat vel dutkojuvvon dahje guorahallojuvvon eallindiliguorahallamiin dahje kvalitatiiva lahkonemiin. Dan maid diehtit medias (TV, rádio, aviisa ja interneahtta), lea ahte ollu sápmelaččat vásihit duolbmu kommentáraid, vašši cealkámušaid ja ovdagáttuid, ja maiddái stereotyhpalaš govvidemiid sámi kultuvrras ja identitehtas iešguđetlágan hámis neahtta kommenterensajiin ja iešguđetlágan interneahttasiidduin (Ketil Lenert Hansen, 2012). <em type="bold">7.2.5 Gii vealaha </em>Sápmelaččat geain lea nanu sápmelaš gullevašvuohta ja ieš-dieđihuvvon sápmelašvuohta, leat vásihan/vásihit mihá eanet vealaheami go majoritehtanorgalaččat mielohppiin/studeanttain, oahpaheddjiin/eará skuvlabargiin geain lea eará čearddalaš duogáš go sis (majoritehtaálbmot), amas olbmuin ja seamma čearddalaš joavkkus go ieža (eará sápmelaččat). Dasa lassin dieđihit ollu sápmelaččat duolbmamiid almmolaš bargiin ja bargoustibiin. Ii-sápmelaččat dieđihit eanemus ahte bargoustibat, mieloahppit ja almmolaš bargit vealahit sin (geahča figuvra 7.8 ja 7.9). 7.2.5.1 Kommentárat loguide </p>
<p>Go oallugat guorahallamis dieđihedje vealaheami dáhpáhuvvan skuvllas, de ii lean vuordemeahttun ahte mieloahppit/studeanttat ledje dábáleamos vealaheaddjit, eanet vuordemeahttun lei ahte ollu sápmelaččat dieđihedje dulbmojuvvon oahpaheddjiin/eará bargiin skuvllas. Dat ahte leat earálágan lea vuolggahus vealaheapmái ja givssideapmái, ja minoritehtan leat sápmelaččat rašes dilis (Høgmo, 1998). Ollu sápmelaččat vásihit vealahuvvot majoritehtanorgalaččain ja amas olbmuin. Dát duolbmamat dáhpáhuvvet iešguđet arenain servodagas. Maŋŋil mielohppiid/studeanttaid, de leat sápmelaččaid dábáleamos givssideaddjit almmolaš bargit ja bargoustibat. Ollu sápmelaččat vásihit maiddái vealahuvvot eará sápmelaččain. Dan ferte geahččat dáruiduhttima oktavuođas ja heahpatvuođain mii čatnasa sápmelašvuhtii mii lei buvttan dan proseassas. Heahpaneapmi sámi kultuvrrain soaitá leat okta váddáseamos ja deháleamos hehttehusain revitaliserema ja dekoloniserema ektui sihke ovttaskas olbmuin, bearrašiin ja báikkálaš servodagain (Nergård, 2011). Ollu sápmelaččat leat vásihan assimilerema iežaset identitehtas ja gielas maŋemus golbma buolvvas (Høgmo, 1986), ja dát lea daguhan ahte leat šiitán ja čiegadan sámi identitehta ja kultuvrra ságastallama (Høgmo, 2011). Høgmo lea čujuhan ahte garraseamos sámi vealaheapmi lea dáruiduhtton sámi-dáčča báikkálašservodagain, ja ahte dávjá leat olbmot geain lea sápmelaš duogáš geat vealahit. Son čujuha ahte dát lea reakšuvdna majoritehtaservodaga guottuide: ságastallamat mat vuolidit sápmelaččaid dolvot eret fuomášumi iežaset sápmelaš duogážis (Høgmo, 2005). Dakkár kompleaksa sosiála ja psykososiála fáktorat soitet sáhttit veahkkin čilget manne ollu sápmelaččat dán guorahallamis leat vásihan duolbmamiid iežaset sápmelaš joavkkus. <em type="bold">7.2.5 Birgehallan vealahemiin </em>Dutkamat čájehit ahte ieš-vásihuvvon vealaheapmi čatnasa mentála ja fysalaš dearvvašvuođa váttuide (K. L. Hansen, 2015; K. L. Hansen &amp; Sørlie, 2012). Viđadas oassi dutkojuvvon joavkkus dieđihedje ahte vealaheapmi lei čuohcan sidjiide garrasit (tabealla 7.10), ja diehtit ovdalaš guorahallamiin ahte dákkár jovkui lea várra oažžut negatiiva dearvvašvuođa givssiid (Paradies et al., 2015). </p>
<p><em type="bold">Figuvra 7.10 Man ollu čuozai vealaheapmi dutnje? </em></p>
<p><em type="bold">Figuvra 7.11 Geahččalit go bissehit vealaheami aktiivvalaččat </em></p>
<p>Mii diehtit maiddái ahte sii geat leat ieža aktiivvalaččat geahččalan bissehit vealaheami birgejit buorebut dearvvašvuođa ektui go sii geat eai bargga maidege heaittihit vealaheami. Dutkanjoavkkus dadjet 38 % ahte sii leat dahkan juoidá vealaheami bisseheami ovdii, sáhttá árvalit ahte dát joavku lea eanet suodjaluvvon (resiliense) negatiiva váikkuhusaide maid vealaheapmi sáhttá daguhit dearvvašvuhtii (figuvra 7.11). <em type="bold">7.2.6 Unnán sápmelaččat váidet vealaheami DVÁ:i </em></p>
<p>Vaikko ollu sápmelaččat leat vásihan vealahuvvot, de leat unnán sápmelaččat geat leat leamaš oktavuođas Dásseárvo- ja vealahanáittardeddjiin (DVÁ). Dán guorahallama dutkanjoavkkus leat dušše 1,8 % (45 olbmo) dain geat leat dieđihan vealahuvvon leamaš oktavuođas DVÁ:n Ágga manne ollu sápmelaččat geat leat vealahuvvon eai váldde oktavuođa DVÁ:n oažžun dihte veahki, sáhttá čatnasit máŋgga áššái. Okta dain sáhttá leat sámi dábit ja vierut, ahte galgá leat nanus iige bivdit veahki bearraša olggobealde go vásiha vuostálasvuođaid (Bongo, 2012; Kuokkanen, 2015). Eará ágga manne sápmelaččat eai bivdde veahki ieš-vásihuvvon vealaheami dihte sáhttá čatnasit kultuvrralaš ja gielalaš hehttehusaide. <em type="bold">7.2.7 Máŋggageardán vealaheapmi </em>Sápmelaččat vásihit vealaheami máŋgga konkrehta arenas dahje dilálašvuođas oktanaga ollu dávjjibut go majoritehtanorgalaččat. Dat mearkkaša ahte sápmelaččat dávjjibut go sii geat eai leat sápmelaččat dieđihit ahte vealaheapmi dáhpáhuvvá máŋgga servodatsuorggis oktanaga; ovdamearka dihte sihke oahpahusoktavuođas ja/dahje; bargoeallimis, báikkálašservodagas, almmolašvuođa deaivvadeamis, gávppis/restauráŋŋas ja/dahje neahtas. Dan ahte sápmelaččat vásihit vealaheami (dávjjimusat sin čearddalaš duogáža dihte) máŋgga servodatsuorggis oktanaga ja sihke oahpes ja amas olbmuin sáhttá ipmirdit doahpagiin kumulatiiva-vealaheapmi. Dát doaba čujuha dasa ahte vealaheapmi sáhttá gártat/lassánit rastá sfearaid ja arenaid. Kumulatiiva vealaheapmi ovtta servodatsuorggis sáhttá unnidit eallinvejolašvuođaid eará surggiin (Arnfinn &amp; Hilde, 2016). Ovdamearka dihte go sápmelaččat vealahuvvojit skuvllas, de sáhttá dat váikkuhit skuvlabohtosiidda ja guhkit áigái vejolašvuođaide bargomárkanis. Dát leat proseassat maid dutkan hárve váldá fárrui go dat dávjá geahččá dušše ovttaskas arenaid, nugo ovdamearka dihte; skuvlla dahje bargoeallima ja danne ii čájet arenaid gaskasaš oktavuođaid. <em type="bold">7.3 Hástalusat ja ávžžuhusat </em>Ollu sápmelaččat vásihit iešguđetlágan vealaheami norgga servodagas. Mii diehtit ahte dábálaš vealaheapmi maid sápmelaččat vásihit lea čearddalaš vealaheapmi ja ahte sii deaividit daid duolbmamiid iešguđetlágan arenain servodagas; oahpahusoktavuođain, bargoeallimis, almmolašvuođa deaivvademiin, gávppis, restauráŋŋas ja eanet ja eanet maiddái sosiála mediain, mii maŋemus jagiid lea šaddan ođđa arenan sápmelaččaid vealaheapmái. Sápmelaččaid vealaheapmi lea servodatváttisvuohta. Dat lea dokumenterejuvvon dutkamiid bokte maŋemus logi jagi (Ketil Lenert Hansen, 2011). Goitge lea unnán systemáhtalaččat dutkojuvvon sápmelaččaid vásihuvvon dásseárvo- ja vealahanhástalusain Norggas, ovdamearka dihte skuvllas, bargoeallimis, báikkálašservodagas ja sosiála mediain. Sisfárrejeddjiid hárrái leat ollu eanet dutkamat ja raporttat (Midtbøen, 2015). Norgga eiseválddit galggaše oažžut sadjái vuogádagaid mat čohkkejit dieđuid das man mađe vealaheami norgga álgoálbmot vásiha servodaga iešguđetge arenain, erenoamážit skuvllas, bargoeallimis ja lagasbirrasis. </p>
<p>Dán kapihttalis leat geahččan muhtun dásseárvo- ja vealahanhástalusain maid sápmelaččat norgga servodagas vásihit. Leat ain stuora váilevašvuođat dieđuin ja dárbu eanet dieđuide sápmelaččaid vealaheami ja givssideami birra maid boahttevaš dutkamat galggaše čuvgehit, erenoamážit surggiin mat fátmmastit sámi mánáid ja nuoraid.</p>
<p><em type="bold">Referánssat </em>Midtbøen, A. H., &amp; Lidén, H. (2016). Kumulativ diskriminering. Sosiologisk tidsskrift(01), 3–26. </p>
<p>Auestad, G. (2011). <em type="italic">Ny teknologi : en utvidelse av mobbingen? </em>Oslo: Universitetsforlaget, cop. 2011. </p>
<p>Bongo, B. A. (2012). <span type="quote">«Samer snakker ikke om helse og sykdom»</span>. Samisk forståelseshorisont og kommunikasjon om helse og sykdom. En kvalitativ undersøkelse i samisk kultur.</p>
<p>Brustad, M., Hansen, K. L., Broderstad, A. R., Hansen, S., &amp; Melhus, M. (2014). A population-based study on health and living conditions in areas with mixed Sami and Norwegian settlements – the SAMINOR 2 questionnaire study. [Research Support, Non-U.S. Gov't]. <em type="italic">Int J Circumpolar Health, 73 </em>, 23147. doi: 10.3402/ijch.v73.23147 </p>
<p>Djupedal, Ø. (2015). <em type="italic">Å høre til : virkemidler for et trygt psykososialt skolemiljø : utredning fra </em><em type="italic">utvalg oppnevnt ved kongelig resolusjon 9. august 2013 : avgitt til Kunnskapsdepartementet 18. mars 2015 </em>(Vol. NOU 2015: 2). Oslo: Departementenes sikkerhets- og serviceorganisasjon, Informasjonsforvaltning. </p>
<p>Ferdinand, A. S., Paradies, Y., &amp; Kelaher, M. (2015). Mental health impacts of racial discrimination in Australian culturally and linguistically diverse communities: a crosssectional survey. [Research Support, Non-U.S. Gov't]. <em type="italic">BMC Public Health, 15 </em>, 401. doi: 10.1186/s12889-015-1661-1 </p>
<p>Hansen, K. L. (2011). <em type="italic">Ethnic discrimination and bullying in relation to self-reported physical and </em><em type="italic">mental health in Sami settlement areas in Norway: the Saminor study </em>(Vol. nr. 115). Tromsø: UiT Norges arktiske universtitet, Det helsevitenskapelige fakultet, Institutt for samfunnsmedisin. </p>
<p>Hansen, K. L. (2012). Likestillingstatus blant samer – En kunnskapsstatus (Vol. vedlegg til NOU 2012: 15 Politikk for likestilling, s. 50). Oslo: Barne- og likestillingsdepartementet.</p>
<p>Hansen, K. L. (2012). Samehets, fordommer og helse (s. 71–79.). i Hvor går Nord-Norge, Et institusjonelt perspektiv på folk og landsdel / Svein Jentoft, Jens-Ivar Nergård, Kjell Arne Røvik (red.) Stamsund : Orkana akademisk.</p>
<p>Hansen, K. L. (2015). Ethnic discrimination and health: the relationship between experienced ethnic discrimination and multiple health domains in Norway's rural Sami population. [Research Support, Non-U.S. Gov't]. <em type="italic">Int J Circumpolar Health, 74 </em>, 25125. doi: 10.3402/ijch.v74.25125 </p>
</body></document>
