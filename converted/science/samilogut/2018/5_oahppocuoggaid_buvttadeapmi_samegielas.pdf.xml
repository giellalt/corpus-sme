<document xml:lang="sme" id="no_id"><header><title>Oahppočuoggáid buvttadeapmi sámegielas</title><genre code="science"/><author><person firstname="Kevin" lastname="Johansen" sex="m" born="" nationality=""/></author><year>2018</year><wordcount>4263</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/5._samegillii_5_studiepoengproduksjon_i_samiske_sprak.pdf</origFileName><parallel_text xml:lang="nob" location="5_studiepoengproduksjon_i_samiske_sprak.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">5 Oahppočuoggáid buvttadeapmi </em><em type="bold">sámegielas </em></p>
<p><em type="bold">Kevin Johansen, </em>cand.polit. UiT / Universidad de Granada. Seniorráđđeaddi Nordlándda Fylkkamánnis </p>
<p>Čoahkkáigeassu:</p>
<p><em type="italic">Máilmmis, gos dađistaga eambbo spesialiserejuvvo, de lea servvodatdárbbu mielde eambbo dárbu ahte sámegielas lea alla gelbbolašvuođa. Lea hui dárbu fágaolbmuide, geain lea gelbbolašvuohta sámegielas alit dásis, go galgat sihkkarastit gokčat sámegiela gelbbolašvuođa servodaga dárbbu mielde, muhto das lea maid mearkkašupmi giella ovdáneapmái. </em></p>
<p><em type="italic">Sámegiela oahppoprográmmat alit dásis leat mielde nanneme sámegiela árvodási sihke sámi servodagas ja maiddái stuora servodagas. Artihkkalis guorahalan movt sámegiella lea ovdánan alit oahpahusas dan logi maŋemus jagis, sihke lullisámegielas, julevsámegielas ja davvisámegielas. Sámegiela eksámenat leat čađahuvvon Sámi allaskuvllas, Romssa universitehtas ja Davvi universitehtas, ja maiddái dat ovddeš ásahusat mat leat ovttastuhtton dáidda ásahusaide. </em></p>
<p><em type="italic">Dán artihkkala bokte gehččo movt oahppočuoggáid buvttadeapmi lea ovdánan ja galgá leat veahkkin sidjiide geat galget mearridit doaibmabijuid suorgái, vai sis lea máhttu sámegiela alit oahpahusa hárrái. </em><em type="bold">5.1 Álggahus </em></p>
<p>Lea jahkeviissaid mielde leamaš olu beroštupmi sámegiela ohppiidlohkui skuvllas ja movt dat lassánit dahje njidjet. Sámegiela alit giellaoahpahussii lea leamaš unnit fuomášupmi.</p>
<p>Jus sámegiella galgá leat ealli servodatgiella iige dušše fierpmádatgiella, de ferte dat gullot eanas servodat arenain ja sámegielagat fertejit atnit giela dain arenain.</p>
<p>Terminologiijaovdáneapmi ja sámegiela atnu alit oahpahusas ja dutkamis leat guovddáš momeanttat go galgá sihkkarastit ahte sámegiella adno juohke sajis ja alit dásis.</p>
<p>Danne lea mávssolaš go lea ipmárdus sámegiela oahppočuoggáid buvttadeamis ja beassá oaidnit movt dat guhkit áiggi badjel ovdána. Dat sáhttá leat veahkkin go galgá mearridit ulbmillaš doaibmabijuid vai nannet sámegiela anu alit dásis ja go galgá árvvoštallat gosa lea dárbu earuheaddji váikkuhangaskaomiid.</p>
<p>Artihkal válddahallá oahppočuoggáid buvttadeami alit oahpahusásahusain Norggas, gos fállet sámegiela oahpahusa alit dásis. Áigeperspektiiva lea dan logi maŋemus oahppojagi. Sámi logut muitalit 6 geahčaimet oahppočuoggáid buvttadeamis 2008 gitta 2012. Dán artihkkalis guorahallo áigeráiddu ektui, mas geahččalit guorahallat movt ovdáneapmi lea dáhpáhuvvan guhkit áiggi ektui. Geahččat sámegiela giellakurssaid main <em type="italic">oažžu </em><em type="italic">oahppočuoggáid. </em>Dat mearkkaša ahte čađaha eksámena alit oahppoásahusas ja oažžu oahppočuoggáid bargomeari ovddas mii lea kurssas. Dát artihkal geahččá čađahuvvon kurssaid sámegielas. <em type="bold">5.2 Sámegiela alit oahpahus historjjálaš geahčastagas </em></p>
<p>Oslo universitehta lei vuosttaš ásahus mii fálai sámegiel alit oahpahusa Norggas. Sis lea leamaš professor sámegielas juo 1870-logus. Dađistaga ovddiduvvojedje sámegiel kurssat Romssa universitehtas maid. Ovtta gaskka lei sámegiel oahpahus earret eará oahpaheaddjeoahpus Álttás maiddái.</p>
<p>Sámi allaskuvla ásahuvvui 1989. Ulbmil lei gokčat sámegiela servodatdárbbu ja nannet sámegiela gelbbolašvuođa, ja sámegiel kurssat ledje lunddolaš oassin oahppofálaldagain.</p>
<p>Go Romssa universitehta ásahedje 1972, de čujuhuvvui ahte ásahusas ledje ollu fuolahan barggut Davvi-Norggas, mii guoskkai viidát riikkaoasi servodatdárbbuide. Earenoamážiid deattuhedje sámi álbmoga dárbbuide1. Go Stuoradiggi meannudii St.dieđ. nr. 34 (2001-2001)</p>
<p><em type="italic">Kvaliteahttaođastus Alit sámi oahpu ja dutkama birra, </em>de biddjui universitehtii našuvnnalaš ovddasvástádus sámi ja eamiálbmot guoski dutkamiidda, oahpahussii ja gaskkusteapmái. Sámegiela nannen šattai okta dain mávssoleamos doaibmabijuin go galge duohtandahkat universitehta iežas sámi strategiijaplána. Romssa universitehta ovttastahttui Finnmárkku allaskuvllain 2013 ja šattai UiT Norgga árktalaš universitehtan, mii fas ovttastahttui Narviikka allaskuvllain ja Hárštá allaskuvllain 2016. </p>
<p>Sámi allaskuvla ja Romssa universitehta váldofálaldat lei davvisámegiela kurssa2. Studeanttat geat áigo alit oahpahusa julevsámegielas ja lullisámegielas manne dávjá Ruoŧa universitehtaide čađahit giellaoahpahusaid doppe. 1980 válddii Lærerutdanningsrådet (oahpaheddjiid oahpahusráđđi) oktavuođa Levanger oahpaheaddjeallaskuvllain (mii šattai oassin Davvi-Trøndelága allaskuvllain maŋŋil allaskuvlaođastusa 1994 ja mii maŋŋil ovttastahttui Davvi universitehtain) dainna sávaldagain ahte oahpaheaddjeallaskuvla galggaše váldit ovddasvástádusa álggahit jahkebeale oahpahusa lullisámegielas. Oahpahus álggahuvvui čakčat 1981 ja 1988 virgáduvvui stipendiáhtta lullisámegielas.</p>
<p>Bådåddjo oahpaheaddjeallaskuvla (mii maŋŋil šattai Bådåddjo allaskuvlan ja de Nordlándda universitehtan, mii maŋŋil fas ovttastahttui Davvi universitehtain) álggahii artiumkurssa julevsámegielas álggu geahčen 1980-logu. 1985 álggahuvvui julevsámegiella 1 mas ledje 30 1 NAČ 2000:3 2</p>
<p>Goappaš ásahusat leat dahje ain fátmmastit lullisámegiela alit oahpahusas, mii boahtá ovdán maŋŋelis artihkkalis. Kurssain dás oaivvilduvvo oahppofáddán dahje oahppu alit oahpahusásahusain main oažžu oahppočuoggáid, iige dan obbalaš doahpaga <em type="italic">kursa </em>, mii mearkkaša buot lágan gelbbolašvuođaloktema. oahppočuoggá.3 Allaskuvlalektor lei konkrehtalaš boađus stipendiáhttavirggis danne go son lei vuosttaš gii čađahii váldofágaeksámena julevsámegielas 1999. 2000 virgáduvvui julevsámegiela professor II. 2012 gerge vuosttáš julevsámegiela bachelor studeanttat Nordlándda universitehtas. </p>
<p>Ođđajagimánu 1.beaivvi 2016 ovttastahttojedje Nordlándda Universitehta, Nesna allaskuvla ja Davvi-Trøndelága allaskuvla. Dat mielddisbuktá ahte seamma ásahusas – Davvi universitehtas lea dál našuvnnalaš ovddasvástádus sihke julevsámegielas ja lullisámegielas oahpaheaddjeoahpuin, ja sáhttá bidjat doaibmabijuid johtui goappaš suopmaniidda, main leat olu dain seamma hástalusain. <em type="bold">5.3 Sámegiela mearkkašupmi universitehtain ja </em><em type="bold">allaskuvllain </em></p>
<p>Jus sámegiella galgá leat ealli servodatgiella, de lea dárbbašlaš ahte dat sáhttet adnot eanas arenain servodagas. Danne lea mávssolaš ahte soapmasiin lea alit formálagelbbolašvuohta sámegielas. Alit oahpahusfálaldat sámegielas lea mielde lokteme sámegiela árvvu sihke sápmelaččain, ja maiddái stuoraservodagas. Máŋggat dutkamušat leat čájehan ahte <em type="italic">váldit ruovttoluotta giela </em>lea mávssolaš oassi eamiálbmot ja unnitlogučearddaid iešmearrideapmái. </p>
<p>Servodagas lea dađistaga lassánan jearru kandidáhtaide geain lea alit sámegiela gelbbolašvuohta, sihke oahpahusas, byråkratiijas, giellabargiin ja medias, namuhan dihte muhtin ásahusaid. Alit oahppofálaldat sámegielas lea maiddái mearrideaddjin dasa ahte sámegiela galgá sáhttit atnit <em type="italic">dutkangiellan </em>. <em type="bold">5.4 Ohppiidlogu ja studeantalogu fuomášupmi ja áŋgiruššan </em>Máŋggas sis geat barget nannemiin ja ovdánahttimiin sámegiela giellakurssaid alit dásis – fuolastuvvet go politihkkárat unnán beroštit ja ruhtadit giellaáŋgiruššama giellakurssaid hárrái, main lea vejolaš oažžut oahppočuoggáid. Dat lea vuostálasvuohta sámegiela ohppiidlogu ektui vuođđooahpahusas ja earenoamážiid vuođđoskuvllas. Tabealla vuollelis čájeha artihkalčálli iežas árvvoštallamiid skoválaš erohusas gaskal sámegiela ohppiidlogu ja studeantalogu universitehtain ja allaskuvladásis: 3 </p>
<p>Dalle gohčoduvvui čuokkisin. Okta čuokkis lea seamma go golbma oahppočuoggá.</p>
<p><em type="bold">Tabealla 5.1 Buohtasteaddji oktavuohta eavttuin sámegielas skuvllas ja alit </em><em type="bold">oahpahusas. </em></p>
<p><em type="bold">Dássi </em></p>
<p><em type="bold">Mediafokus </em></p>
<p><em type="bold">Politihkalaš </em><em type="bold">beroštupmi </em></p>
<p><em type="bold">Ekonomiija </em></p>
<p>Vuođđoskuvla</p>
<p>Ollu beroštupmi</p>
<p>Ollu</p>
<p>Stáhta refušuvdnaortnet</p>
<p>Alit oahpahus</p>
<p>Unnán beroštupmi</p>
<p>Unnán/ gaskamearálaš</p>
<p>Oahppočuoggáid indikáhtor</p>
<p>Tabealla čájeha ahte lea stuora erohus eavttuin sámegiela áŋgiruššamis skuvllas ja alit oahpahusas. Media berošta hui ollu sámegiela ohppiidlogu ovdáneamis, muhto ii báljo obanassiige beroš man ollu kandidáhta čađahit sámegiela kurssaid alit oahpahusas. Politihkalaš beroštumi lea veahá váddásit meroštallat, ja váikkuha hui olu dan ektui movt media berošta áššis. Politihkkárat kommenterejit áinnas dan maid media jearrá.</p>
<p>Goitge sáhttá rievtti mielde čuoččuhit ahte politihkkárat beroštit ohppiidlogus, ja unnit beroštit oahppočuoggáid buvttadeamis ja kandidáhttabuvttadeamis sámegielas. Sámedikki rávisolbmuid oahpahusprográmma mas olaha oahppočuoggáid, namalassii dušše kurssain alit oahpahusas, čájeha vaikko lea unnit fuomášupmi dán dásis, de sáhttet politihkkárat mearridit dárbbašlaš doaibmabijuid vai lassánit oahppočuoggáidbuvttadeapmi. Dan bokte de sihkkarastit ahte eambbo kandidáhtat ožžot sámegiela gelbbolašvuođa alit dásis4.</p>
<p>Ekonomalaš dilli lea maid iešguđetlágan. Vuođđooahpahusas (vuođđoskuvllas ja joatkkaskuvllas) lea sierra stáhtadoarjja suohkaniidda gos leat oahppit geat ožžot oahpahusa sámegielas. Dát lea sierradoarjja dan mielde man ollu čađahuvvojit joavkodiimmu suohkanis, ja dál lea dat badjelaš 500 ruvnno juohke joavkodiimmu ovddas. Universitehtaide ja allaskuvllaide eai leat dakkár sierradoarjagat. Dáppe ožžot buot UA-ásahusat doarjagiid juohke oahppočuoggáid ovddas mat buvttaduvvojit oahppočuoggáid indikáhtora mielde ja kandidáhttaindikáhtora mielde. Dát leat guokte máŋgga elemeanttas boađusindikáhtoris mas goappašagat leaba rabas rámmaid siskkobealde, mii mearkkaša ahte ruhtasupmi mearriduvvo dan mielde man ollu oahppočuoggát ja man galle kandidáhta ásahus buvttada jahkásaččat.</p>
<p>Mađi eambbo oahppočuoggáid ja kandidáhta okta UA-ásahus buvttada, dađi eambbo ruhtada departemeanta ásahusa. Kandidáhttaindikáhtor ásahuvvui maid dan dihte vai galggai bálkkašit daid geat fállet guhkit grádaoahpahusaid iige dušše ovttaskas kurssa5. Ain dál lea dušše bealli studeanttain geat eai čađat oahpuideaset normerejuvvon áigái našuvnnalaš plánaid mielde.</p>
<p>Boađusindikáhtorat rabas rámmain leat movttiideaddjin dasa vai sihkkarastá UA-ásahusaid áŋgiruššat oažžut eanemus lági mielde studeanttaid čađahit eksámeniid ja ahte nu eatnagat go vejolaš gergehit oahpuid. Goitge lea hástalus sámegielas, ja dat guoská buot sámegielaide, go dávjá leat nu unnán kandidáhtat ahte oahppočuoggáid buvttadeapmi ja kandidáhtta buvttadeapmi leat áibbas unnán. Praktihkalaččat mearkkaša dan ahte ásahusat gillájit ruđalaččat 4 http://www.giella.no/artikkel.aspx?MId1=996&amp;AId=2898 5 <span type="quote">«Framtidig rammefordelingsmodell RFM»</span>. Høringsnotat 2, NTNU 24.10.2016 go fállet sámegiel giellakurssaid ja oahppofálaldagaid.</p>
<p>Danne leat unnán movttiidahttindoaimma áŋgiruššat garrasit oažžut sámegiel giellakurssaid UA-ásahusaide. Gáibiduvvo ahte oidnet ávkki fállat sámegiel giellakurssaid beroškeahttá ekonomiija.</p>
<p>Boađusindikáhtoriin ii leat sámegiela sierradoarjja, muhto fállo buot kurssaide main oažžu oahppočuoggáid. Dat ii sihkkarastá sámegiela giellaáŋgiruššama alit oahpahusas guhkitáiggi ja oadjebasvuođa ektui. Dan birra čállo eambbo rávvagiid vuolde. <em type="bold">5.5 Sámegiela alit oahpahusa ovddasvástádus juohku: </em></p>
<p>Sámi allaskuvla lea earenoamáš dilis dan ektui go sis lea sámegiella sihke oahpahus-, dutkan- ja hálddahusgiellan. Sis lea maid bajimuš ovddasvástádus buot sámi alit oahpahusas Norggas. Searválaga UiT Norgga árktalaš universitehtain lea sis eanemus oahppočuoggáid buvttadeapmi sámegielas, ja dat lea eanas davvisámegielas.</p>
<p>Levanger Oahpaheaddjeallaskuvla oaččui formálalaš ovddasvástádusa lullisámegiela alit oahpahusas 1986. Oahpahus- ja dutkandepartemeanta attii Bådåddjo allaskuvlii ovddasvástádusa julevsámegiela alit oahpahusas 1989. Nugo lean čájehan ovdalis, de ledje alit giellaoahpahusat Nordlánddas ja Davvi-Trøndelágas maiddái ovdal go ásahusat ožžo dan formálalaš ovddasvástádusa Departemeanttas. Ovttastupmi 2016 mielddisbuvttii, nugo namuhuvvon, ahte lullisámegiela ja julevsámegiela ovddasvástádus lea dál seamma ásahusas, namalassii Davvi universitehtas.</p>
<p>Muhtomin leat kurssat ovdánan go máŋga alit oahpahusásahusa lea ovttasbargan. Ovdamearkka dihte álggahuvvui lullisámegiella 3 go Davvi-Trøndelága allaskuvla ja Romssa universitehta ovttasbarge6. Sámedikki rávisolbmuid sámegiela oahpahusprográmma mielddisbuvttii ahte ovtta áigodaga fálai Sámi allaskuvla kurssaid rávisolbmuid oahpahusprográmmaid bokte máŋgga sámegiel suopmanis. Lullisámegielas lea leamaš oahppafálaldat searválaga Aajegein- lullisámi giella- ja gelbbolašvuođaguovddážiin Plassjes. <em type="bold">5.5.1 Oahppočuoggáid buvttadeapmi lullisámegielas </em>Nugo namuhuvvon ovdalis de lea Davvi universitehtas ovddasvástádus lullisámegiela alit oahpahusas, muhto leat maiddái fállon kurssat searválaga UiT Norgga árktalaš universitehtain ja Sámi allaskuvllain. 6 Lullisámegiela 3 lea kursa 2000-dásis mii gealbuda beassat materii sisa. Oahppočuoggát dán kursii gullet Romssa universitehtii. </p>
<p><em type="bold">Tabealla 5.27 Oahppočuoggáid buvttadeapmi lullisámegielas: </em></p>
<p>Jahki <em type="bold">2008 2009 </em><em type="bold">2010 2011 </em><em type="bold">2012 </em><em type="bold">2013 </em><em type="bold">2014 </em><em type="bold">2015 2016 2017 </em></p>
<p>Lullisámegiella 1 102</p>
<p>Lullisámegiella álgooahpahus 90 165 165</p>
<p>Lullisámegiela álgooahpahus 2 75 105</p>
<p>Lullisámegiella 2 180 60 150 210</p>
<p>Lullisámegiela girjjálašvuohta ja kultuvra 42 6 15</p>
<p>Lullisámegiela giellamáhttu 102 60 220 60</p>
<p>Luohti vuolggasadjin 138 120</p>
<p>Lullisámegiela fágadidaktihkka 55 10</p>
<p>Lullisámegiella praktihkalaš diliin (Sámi allaskuvla) 180 50 90 185 45 240</p>
<p>Lullisámegiela gaskafágalasáhus (UiT) 135</p>
<p>Oktiibuot 102 180 378 144 426 535 465 455 130 240</p>
<p><em type="bold">Govus 5.1 Lullisámegiela oahppočuoggáid buvttadeapmi maŋemus 10 jagi </em></p>
<p>Lullisámegiela oahppočuoggáid buvttadeapmi čájehii čielga ovdáneami proseanttaid mielde, 418 proseanta viđa vuosttaš jagis. Seammás lei álgu sonas, go de ledje dušše 102 oahppočuoggá 2008. 2009 lassánit čađahuvvon oahppočuoggát ollu ja 2010 lassánit vel veahá. 2011 fas unnot, 7 Ollesáiggi oahppu ovtta jagis lea seamma go 60 oahppočuoggá. 01002003004005006002008200920102011201220132014201520162017dassá go 2012 šaddá olahusjahki olles 426 oahppočuoggáin. 2013 lea dán rádjái leamaš olahusjahkin ja dan rájes leat logut njiedjan fas. Goitge lea lohku maŋemus viđa jagis arvat eambbo go dan viđa ovddit jagis, namalassii 1825 oahppočuoggá 1050 oahppočuoggá ektui dan guovtti ovddit viđa jagi áigodagas. Leat buvttaduvvon 74 proseanta eambbo oahppočuoggá dan viđa maŋemus jagis go dan viđa ovddit jagis, vaikko vel lea ge njiedjan ollu dan guovtti maŋemus jagis. 2016 čađahuvvui eksámen njealji iešguđet lágan kurssas, 2012 čađahuvvo eksámenat viđa iešguđetlágan lullisámegielat fágas, ja 2008 čađahuvvui dušše ovtta kurssas eksámen. Dat čájeha ahte go lea stuorit máŋggabealatvuohta oahppofálaldagain, de maid beroštit eambbogat lohkat sámegiela. Tabealla čájeha maid dan ahte lea rievddadeaddji jotkkolašvuohta kursafálaldagain. Seammás go leat buvttaduvvon oahppočuoggát lullisámegiela 2 njealji jagis logi jagi ektui, de lea dušše okta eksámen čađahuvvon lullisámegiela 1. 2012 čujuheimmet ahte lei hirpmahuhtti go oktiibuot buvttaduvvo dušše 90 oahppočuoggá lullisámegiela álgooahpahusas. Dát kursa ii gáibit ovdagihtii máhttit sámegielas seamma ládje go lullisámegiella 1 ja lullisámegiella 2 dahká. Eará sajiin leat oaidnán arvat eambbo beroštumi sámegielkurssaide álggahalliide, sihke UiT Norgga árktalaš universitehta amasgielat sámegielkurssas, Sámi allaskuvlla davvisámegiela álgokurssas ja vel Davvi universitehta julevsámegiela álgokurssas. 2014 ja 2015 lassánii lullisámegiela oahppočuoggáid buvttadeapmi 165 oahppočuoggái goappaš jagiid. Goitge lea potensiála fállat eambbo álgokurssaid lullisámegielas.</p>
<p>Jáhkkimis eambbo jotkkolašvuohta sáhtáše sihkkarastit stuorit studeantajoavkkuid lullisámegielas. Seammás čájehit unnán oahpahannávccat ja ráddjejuvvon rekrutterenvuođđu ahte ii dáiddáše ávki fállat buot kurssaid jahkásaččat, jus vel livčče ge praktihkalaččat vejolaš. 535 oahppočuoggá olahusjagi 2012 lea seamma go ovcci ekvivaleanta dahje studeantaovttadaga, nu ahte lea ain oba unnán studeanttaid birra sáhka. Mearkkaša hui ollu lullisámegiela gielalaš gelbbolašvuođahuksemii go buvttaduvvojit eambbo oahppočuoggát gielas. <em type="bold">5.5.2 Oahppočuoggáid buvttadeapmi julevsámegielas </em>Davvi universitehtas lea ovddasvástádus julevsámegielas seamma ládje go lullisámegielas alit oahpahusas Norggas. Kurssat fállojuvvojit čoagganemiid bokte Árran julevsámi guovddážis Ájluovttas ja campusis Bådåddjos. </p>
<p><em type="bold">Tabealla 5.3 Oahppočuoggáid buvttadeapmi julevsámegielas </em></p>
<p>Jahki <em type="bold">2008 </em><em type="bold">2009 </em><em type="bold">2010 </em><em type="bold">2011 </em><em type="bold">2012 2013 2014 2015 2016 2017 </em></p>
<p>Julevsámegiella 1 138 288 18 40 330</p>
<p>Julevsámegiella 2 150 258 30</p>
<p>Julevsámegiella 3 80 70</p>
<p>Vuđolaš fáttat julevsámegielas 630</p>
<p>Sámi girjjálašvuohta 10 10</p>
<p>Sámi girjjálašvuohta ja giella 45</p>
<p>Sámi giellaerohusat 20</p>
<p>Bachelorgráda julevsámegielas 306</p>
<p>Oktiibuot 138 438 276 306 1858 110 40 3259 960</p>
<p><em type="bold">Govus 5.2 Julevsámegiela oahppočuoggáid buvttadeapmi maŋemus logi jagi </em></p>
<p>Julevsámegielas oaidnit positiiva ovdáneami oahppočuoggáid buvttadeamis. 2008 ii buvttaduvvon oktage oahppočuokkis julevsámegielas. 2009 bohte johtui 138 oahppočuoggáin. Dan njealji jagis 2009 rájes gitta 2012 rádjái leat oahppočuoggát lassánan 222 proseanttain. 2010 lei julevsámegiella 1 mas eanemus buvttaduvvui, 288 oahppočuoggá, ja julevsámegiella 2 buvttaduvvo measta seamma ollu oahppočuoggá jagi maŋŋil. Dat sáhttá čájehit ahte lei stuora studeantajoavku geat čuvvo dan guokte kurssa ja geat de álge julevsámegiela bachelor ohppui 8 Sámi allaskuvla lea fállan ovtta kurssa julev- ja lullisámegielas. 100 oahppočuoggá leat čađahuvvon 2013 ja 2015 dán kurssas. Dat leat mielde dán obbalašstatistihkas julevsámegielas ja lullisámegielas main 50 oahppočuoggá leat goappašagain. 9 Seamma go badjelis. 0200400600800100012002008200920102011201220132014201520162017go dat oahppofálaldat álggahuvvui. 2017 šattai ođđa olahus go de buvttaduvvo 990 oahppočuoggá julevsámegielas.</p>
<p>Nuppe dáfus sáhttá ballat ahte julevsámegiella lea juo golahan dan potensiála mii lea go dát joavku gearggai bachelor oahpuin, go de ledje unnán ođđa studeanttat rekrutteret. Goitge ii mearkkaš dan ahte 2012 eai leat studeanttat beroštan julevsámegiella 1 ja julevsámegiella 2, go eai leat buvttaduvvon oahppočuoggát dalle, muhto dat lea dan dihte go kursa ii fállon dan jagi. Go kurssat eai fállojuvvo jahkásaččat, de ii sáhte sihkkarit dadjat jus jearru lassána dahje njiedjá.</p>
<p>Oahppofálaldat lea muhtin jagiid leamaš eambbo ráddjejuvvon go lullisámegielas, eanemus leat fállon golbma iešguđetlágan julevsámi giellakurssa seamma jagis. Seamma ládje go lullisámegielas de leat maiddái julevsámegielas áibbas unnán kandidáhtat kurssaide, maidda gáibiduvvo julevsámegiella dahje lullisámegiella vuosttaš dahje nubbingiellan joatkkaskuvllas. Danne lea buorre ja dárbbašlaš ahte fállo álgokursa. Dat sihkkarastá lasi válljenvári sámi giellaoahpuide ja sáhttá leat veahkkin oahpahit eambbo sámegielat oahpaheddjiid ja kandidáhtaid geat válljejit eará bargguid maidda lea dárbu alit sámegiel gelbbolašvuođa. <em type="bold">5.5.3 Oahppočuoggáid buvttadeapmi davvisámegielas </em>Sámi allaskuvllas leat buot kurssat sámegillii. Dán tabellii leat válljejuvvon dušše kurssat sámegielas eai ge kurssat sámegillii dahje kurssat main lea sámi sisdoallu10. Go guoská kursafálaldagaide sámegielas, de lea Sámi allaskuvla earenoamáš dan dáfus go sii fállet birrasiid 100 kurssa sámegillii11. Dat lea birrasiid golbma njealjádasoasi buot kurssain mat fállojuvvojit sámegillii alit oahpposajiin Norggas. 10 Sámi allaskuvllas čađahuvvojit nugo namuhuvvon eanas oahput sámegillii. Oahpaheaddjeoahpuin leat maid sierra fáttat sámegielas. Dat eai leat lohkkon mielde dása. 11 Langs lange spor –om samisk forskning og høyere utdanning (Butenschøn-lávdegotti raporta 2012). </p>
<p><em type="bold">Tabealla 5.4 Oahppočuoggáid buvttadeapmi Sámi allaskuvllas </em></p>
<p>Jahki <em type="bold">2008 </em><em type="bold">2009 </em><em type="bold">2010 </em><em type="bold">2011 </em><em type="bold">2012 </em><em type="bold">2013 2014 2015 2016 2017 </em></p>
<p>Davvisámegiela lohkanbadjeoahppu ja álgokursa 342 252 300 300 30 120 300 300 270 360</p>
<p>Davvisámegiela morfologiija ja cealkkaoahppa 78 80 260 100 140</p>
<p>Davvisámegiela fonetihkka, fonologiija ja čállinvuogit 90 90 80 70</p>
<p>Davvisámegiela cealkkaoahppa 10 100</p>
<p>Sámegiella ja sámi girjjálašvuohta 1, 2 ja 3 330 522 378 30 120 15</p>
<p>Sámegiella ja giellaealáskahttin 160 20 80</p>
<p>Sámegiela ja sámi girjjálašvuođa bachelorprográmma 18 372 402 910</p>
<p>Sámegiela ja sámi girjjálašvuođa masterprográmma 380</p>
<p>Sámegiela ja sámi girjjálašvuođa doavttirgrádaoahppu 112</p>
<p>Davvisámegiella njálmmálaš ja čálalašgiellan 10 70 90</p>
<p>Sámegiella praktihkalašdilis, álgokursa 1. Ja 2. Oassi 408 180 390 420 735 795 795 795 915</p>
<p>Sámegiella amasgiellan, journalistaoahppu 10</p>
<p>Duodji ja sámegiella 105</p>
<p>Oktiibuot 672 1200 858 1170 852 1045 1835 1640 1365 2862</p>
<p>Tabealla 5.4 čájeha ahte Sámi allaskuvla lea dat ásahus mii buvttada dán áigodagas eanemus oahppočuoggáid sámegielas, oktiibuot 14 499 oahppočuoggá. Sámi allaskuvlii mearkkaša earenoamáš ollu sihkkarastit kandidáhtaid geain lea alla sámegielgelbbolašvuohta. Go Sámi allaskuvllas leat maiddái eanemus oahppofálaldagat, de oaidnit čielga oktavuođa gaskal oahppofálaldagaid ja oahppočuoggáid buvttadeami. Mađi eambbo oahppofálaldagaid oahppoásahus fállá sámegielas, dađi eambbo buvttaduvvojit oahppočuoggát. Sámegiela álgokursa buvttada unnit oahppočuoggáid Sámi allaskuvllas go eará oahppoásahusain, juoga mii čájeha ahte eanas oassi studeanttain dáppe lea sámegiella eatnigiellan. Sámi allaskuvllas lea maid buorre jotkkolašvuohta sámegiela giellakurssain, mii sáhttá mearkkašit ahte sis leat eambbo fágaolbmot geat sáhttet fállat kurssaid.</p>
<p>Tabealla čájeha maid ahte 2017 lei Sámi allaskuvllas olahusjahki buvttadeames oahppočuoggáid áigodagas, go olahedje oktiibuot 2862 oahppočuoggá. Dat čájeha maid ahte logut leat lassánan ja njiedjan áigodagas. Dan viđa maŋemus jagis leat Sámi allaskuvllas buvttaduvvon oktiibuot 8747 oahppočuoggá, seammás go dan vihtta ovddit jagi ledje 4752 oahppočuoggá. Dat lea 74 proseanta lassáneapmi ja dat čájeha ahte vaikko logut mannet vulos bajás, de guhkit áiggi ektui lea čielga lassáneapmi oahppočuoggáid buvttadeamis.</p>
<p><em type="bold">Tabealla 4.2 Oahppočuoggáid buvttadeapmi UiT Norgga árktalaš </em><em type="bold">universitehtas </em></p>
<p>Jahki <em type="bold">2009 </em><em type="bold">2010 </em><em type="bold">2011 </em><em type="bold">2012 </em><em type="bold">2013 </em><em type="bold">2014 </em><em type="bold">2015 </em><em type="bold">2016 </em><em type="bold">2017 </em></p>
<p>Davvisámegiella amasgiellan12 170 535 620 785 830 650 440 50 1100</p>
<p>Sámi gielladieđa 90 140 100 160 100 50 100 110</p>
<p>Sámi girjjálašvuođadieđa 60 80 40 100 60 100 130 110</p>
<p>Sámi giellageavahus 10 40 30</p>
<p>Sámi dialektologiija 20 30</p>
<p>Sámegiela masteroahppu 120 60</p>
<p>Sámi girjjálašvuođa masteroahppu 60 120 120</p>
<p>Oktiibuot 320 765 880 1085 1070 920 790 50 1440</p>
<p>UiT Norgga árktalaš universitehta nagodii maid olahusa go buvttadii oahppočuoggáid sámegielas 2017, ja sis maid lassánit oahppočuoggáidbuvttadeames jahkásaččat. 2009 rájes gitta 2010 rádjái buvttadedje doppe badjel beali eambbo oahppočuoggáid. Maŋŋil 2012 njiedjá oahppočuoggáid buvttadeapmi jahkásaččat dassá go 2017 lea sis olahusjahki.</p>
<p>Jus geahččat lagabui makkár sámegiel kurssain buvttaduvvojit eanemus oahppočuoggát UiT Norgga árktalaš universitehtas, de lea davvisámegiella amasgiellan liige stuorámus. Dat iešguđet lágan davvisámegiela amasgiella kurssat leat eambbo go bealli dan obbalaš oahppočuoggáid buvttadeamis UiT árktalaš universitehtas jahkásaččat. Sis lea maid leamaš dihtomielalaš strategalaš sámegiela álgooahpahusa áŋgiruššan. UA-ásahusat mat leat gávpogiin orru leamen earenoamáš buorre potensiála sámegiela álgokurssaide.</p>
<p><em type="bold">Tabealla 4.3 Oahppočuoggáid buvttadeapmi davvisámegielas obbalaččat: </em></p>
<p>Jahki <em type="bold">2008 </em><em type="bold">2009 </em><em type="bold">2010 </em><em type="bold">2011 </em><em type="bold">2012 2013 2014 2015 2016 2017 </em></p>
<p>Sámi allaskuvla 672 1200 858 1170 852 1045 1835 1640 1365 2862</p>
<p>UiT Norgga árktalaš universitehta 320 765 880 1085 1070 920 790 50 1440</p>
<p>Oktiibuot 672 1520 1623 2050 1937 2115 2755 2430 1415 4302 12 Dát siskkilda oallut ovttaskas oahpuid mat leat biddjon oktii tabeallas. Dat guoská maid sámegiela gielladiehtagii ja sámi girjjálašvuođadiehtagii.</p>
<p><em type="bold">Govus 5.3 Davvisámegiela oahppočuoggáid buvttadeapmi maŋemus logi </em><em type="bold">jagi </em></p>
<p>Nugo oaidnit de lassánii oahppočuoggáidbuvttadeapmi davvisámegielas 2008 rájes gitta 2011 rádjái mearkkašahtti ollu. Maŋŋil dan lassána ja njiedjá juohke nuppi jagi.</p>
<p>Nugo Jon Todal lea čájehan <span type="quote">«Sámi logut muitalit 4»</span>, de lea daid maŋemus jagiid vuođđoskuvlla sámegiela nubbingielat ohppiid lohku njiedjan, maŋŋil go vuos lei mearkkašahtti ollu lassánan dat seamma ohppiidlohku13. Danne sáhttá árvvoštallat ahte dát váikkuhii sámegiela oahppočuoggáid buvttadeapmái.</p>
<p>Goitge čállen Sámi logut muitalit 10 ahte sámegiela nubbingielat logu njiedjan lea bisánan davvi- ja lullisámegielas, seammás go julevsámegielas lea hui ollu lassánan14. Jus buohtastahttit oahppočuoggáid buvttadeami ja ohppiidlogu ovdáneami, de sáhttá lohkat ahte dat eai čuovo nubbi nuppi. Ohppiidlohku orru unnán váikkuheame oahppočuoggáid buvttadeapmái. Dan čájeha maiddái 2017 olahusjahki go davvisámegielas buvttaduvvo eanemus oahppočuoggát goassige.</p>
<p>Mii diehtit ahte giellafágat obbalaččat lea duohtavuođas njiedjan máŋga jagi sihke joatkkaskuvllas ja alit oahpahusain, gos máŋga giellafága leat heaittihuvvon daid maŋemus jagiid. Dat čájeha ahte nuorat unnit válljejit giellafágaid oahppoválljemis. Maiddái dása sáhttet leat máŋga siva, muhto go eiseválddit eai šat gáibidan geatnegahtton nubbingielat oahpahusa joatkkaskuvllas, de gánske seammás čujuhedje maid ahte giella dattege ii leat mávssolaš? Goitge, jus ovdamearkka dihte spánskkagiela lohket unnit Norgga oahppoásahusain, de sáhttá dat leat hehttehussan Norgii, muhto spánskkagiella ii leat vuos áitojuvvon giella. Jus unnit 13 Jon Todal Sámi logut muitalit 4. 14 Kevin Johansen Sámi logut muitalit 10. 05001000150020002500300035004000450050002008200920102011201220132014201520162017oahppit ja studeanttat válljejit lohkat sámegiela, de sáhttet leat stuora váikkuhusat sámegillii mii duohtavuođas <em type="italic">lea </em>áitojuvvon. Danne lea illudahtti oaidnit go olahusat biddjojit, vaikko vel oahppočuoggáid buvttadeapmi rievddada ge vulos bajás. Sáhttá oalle sihkkarit čuoččuhit ahte sámegiela giellaoahpuid eambbo válljejit go eará giellaoahpuid, go dat eai leat čađa gaskka njiedjan daid maŋemus jagiid. <em type="bold">5.5.4 Sámegiela obbalaš oahppočuoggáid buvttadeapmi </em></p>
<p><em type="bold">Tabealla 5.4 Sámegiela oahppočuoggáid buvttadeapmi obbalaččat </em></p>
<p>Jahki <em type="bold">2008 </em><em type="bold">2009 </em><em type="bold">2010 </em><em type="bold">2011 </em><em type="bold">2012 </em><em type="bold">2013 2014 2015 2016 2017 </em></p>
<p>Lullisámegiella 102 180 378 144 426 535 465 455 130 240 </p>
<p>Julevsámegiella 138 438 276 306 185 110 40 325 960</p>
<p>Davvisámegiella 672 1520 1623 2050 1937 2115 2755 2430 1415 4302 </p>
<p>Oktiibuot 774 1838 2439 2470 2669 2835 3330 2925 1870 5502</p>
<p><em type="bold">Govus 5.4 Sámegiela obbalaš oahppočuoggáid buvttadeapmi maŋemus logi </em><em type="bold">jagi </em></p>
<p>Tabealla 5.3 ja govus 4 čájeha sámegiela oahppočuoggáid buvttadeapmi lassánii 2008 rájes dássážii. 2017 lei olahusjahki, muhto 2013 ja 2014 buvttaduvvo maid ollu oahppočuoggát.</p>
<p>Sámegiela oahppočuoggáid buvttadeapmi obbalaččat lea lassánan olles 611 proseanttain dan logi maŋemus jagis ja 94 proseanta dan viđa maŋemus jagis. Dat mearkkaša ahte eambbo studeanttat lohket sámegiela ja eambbogat čađahit eksámena sámegielat oahpuin. Dat lea earenoamáš buorre ja lea juoga maid Sámediggi ja stáhta eiseválddit leat sávvan. Ii 01000200030004000500060002008200920102011201220132014201520162017</p>
<p>Oktiibuothirpmástuhtte go davvisámegielas buvttaduvvojit ollu eambbo oahppočuoggát go julev- ja lullisámegielas, muhto jus geahččá dan ektui man ollu giellageavaheaddjit leat dain iešguđet sámegielain, de ii leat oahppočuoggáid buvttadeapmi unnit julev- ja lullisámegielas.</p>
<p>Go dat obbalaš oahppočuoggáid buvttadeapmi sámegielas lassána, de mielddisbuktá dat ahte sámi servodat lea vuoiti, beroškeahttá makkár ásahusas oahppočuoggát buvttaduvvojit. Dat nanne sámi servodaga ja sámi studeanttaid go sáhttet válljet lohkat sámegiela máŋgga ásahusas ja ferte maid jáhkkit ahte lea kvalitatiiva nanusvuohta go eambbo ásahusat fállet sámegiel kurssaid. <em type="bold">5.6 Rávven </em></p>
<p>Dát artihkal lea geahččan oahppočuoggáid buvttadeami sámegielas alit oahppoásahusain Norggas. Golbma ásahusa fállet dakkár kurssaid15, Sámi allaskuvla, UiT Norgga árktalaš universitehta ja Davvi universitehta. Nugo statistihkka čájeha de lea oahppočuoggáid buvttadeapmi lassánan sámegielas, seammás go eará giellafágain leat unnit ohccit ja unnit oahppočuoggáid buvttadeapmi go vihtta ja logi jagi áigi. Dien dáfus sáhttá dadjat ahte sámegiela oahppočuoggáid buvttadeapmi lea veahkkin dasa ahte sámegiella sáhttá adnot álelassii eambbo arenain servodagas. Go sámegielas galgá gokčat alit gelbbolašvuođa dárbbu mii lassána dađistaga, de lea dárbu doalahit oahppočuoggáid buvttadeami buot sámegielain. Butenchøn-lávdegoddi čujuhii ahte sámegiela rekruteren alit oahpahussii álgá juo mánáidgárddis. Danne ferte rekruteret sámegielat fálaldagaid sihke mánáidgárdái, vuođđoskuvlii, joatkkaskuvlii ja universitehtii ja allaskuvlii. Lea maid dárbu rekruterenvirggiide alit oahpahusas. Stipendiáhtat ja post-doc.virggit berrejit eambbo adnot go dat maid dál dahket.</p>
<p>Lea dárbbašlaš ahte ásahusain lea váldoovddasvástádus daid iešguđet sámegiel kurssaide, muhto ii berre mielddisbuktit ahte eará ásahusat eai sáhte leat veahkkin buvttadeame oahppočuoggáid fágas. Dán oktavuođas lea mávssolaš ahte ásahusat ovttasbarget. Dan dihte berre ealáskahttit SAK 7-ovttasbarggu16.</p>
<p>Vaikko vel oažžu ge lohkat buorren oahppočuoggáid buvttadeapmi dan golmma sámegielas, de leat goitge logut eará gielaid ektui ain oalle unnit. Dat mearkkaša ahte máŋga kurssa sáhttet heaittihuvvot go eai leat veahkkin dineme oahppoásahussii. Sivas go sámegielat leat UNESCO mielde definerejuvvon leat <em type="italic">čielgasit áitojuvvon </em>ja <em type="italic">hui garrasit áitojuvvon, </em>de ferte daid geahččat sierradillin. UiT Norgga árktalaš universitehta lea mearridan suddjet sámegiel oahpuid, vai unnit ohcciidlohku ii galgga mielddisbuktit ahte sámegiel kurssat heaittihuvvojit. Dát lea 15 Sámi dutkan ja alit oahpahusa kárten dáčča birrasiin: viidodat, rekruteren, ruhtadeapmi, giella ja ovttasbargu. Notáhtta NIFUs – Nordisk institutt for studier av innovasjon, forskning og utdanning (Davviriikkalaš innovašuvdna, dutkan ja oahpahus instituhtta). 16 SAK – samarbeids, arbeidsdeling og konsentrasjon (ovttasbargu, bargojuohku ja čoahkáideapmi) ja lei doaibmabidju mii galggai nannet ovttasdoaibmama UA-suorggis ja instituhttasuorggis. SAK 7 lei sámi oahpaheaddjeoahpahusguovllus ja fátmmastii Sámi allaskuvlla, UiT Norgga árktalaš universitehta ja Davvi universitehta.ovdamearka maid UA-ásahusat maid berrejit árvvoštallat dahkat. Boađusindikáhtorat berrejit eambbo go dál bálkkašit ásahusaid mat fállet sámegiel kurssaid unnán studeanttaiguin. </p>
<p>Statistihkka čájeha maiddái ahte lea čielga oktavuohta gaskal sámegiel kurssaid logu maid ásahus fállá ja dan obbalaš oahppočuoggáid buvttadeami sámegielas. Danne berrejit guovddáš eiseválddit árvvoštallat movttiidahttindoaimmaid, vai ásahusat movttáskit fállat eambbo sámegielkurssaid. Dán oktavuođas ii leat oahppočuoggáidindikáhtor ja kandidáhttaindikáhtor doarvái.</p>
<p>NOKUT17 gáibida kvantitatiiva ja kvalitatiivvalaš gáibádusaid ásahusain mat galget fállat alit oahpahusa, maiddái sámegielas. Kvalitatiivvalaš gáibádusat fertejit leat seamma sámegielas go eará fágain. Sámegiel oahpahus galgá doallat alla dási. Goitge dagahit kvantitatiiva gáibádusat ahte muhtin ásahusat eai álggat kurssaid go eai deavdde daid formálalaš kvantitehtagáibádusaid. Máŋga dain kvantitatiiva gáibádusain boahtte áiggis šaddá veadjemeahttun olahit sámegiel kurssaiguin18. Dán ektui berre Sámediggi ođđasit gulahallat NOKUTain ja</p>
<p>Oahpahusdepartemeanttain vai gávnnahit ávkkálaš čovdosiid dillái19.</p>
<p>Mediadilli sámegiel oahpahusa ja oahpu ektui lea dávjá báinnahallan negatiiva soaittáhat dáhpáhusaide ja einnostusaide ahte sámegiella lea oalát jápmime. Go galgá sihkkarastit buriid ohppiidlogu sámegielas ja buori oahppočuoggáid buvttadeami gielain, de lea dárbbašlaš ovdanbuktit sámegiela ávkkálažžan ja dárbbašlažžan. Buorre ja beaktilis rekruterenstrategiija lea mávssolaš go galgá sihkkarastit ahte sámegiela oahppočuoggáid buvttadeamis lea alla dássi boahtteáiggis. Dan ektui lea dárbu ahte heivehuvvo nuoraide ja kandidáhtaide vai movttáskit alit oahpahussii. Heivehanmunni, geažuhit buriid bargovejolašvuođaid ja vejolašvuohta oahppogalledeapmái olgoriikkas sáhttet leat veahkkin dasa vai nuorat válljejit lohkat sámegiela.</p>
<p>Go váilot sámegiel oahpaheaddjit, de mielddisbuktá dat ahte oahppoásahusat eai sáhte fállat daid seamma kurssaid juohke skuvlajagi. De lea hui dárbbašlaš ahte leat vuorddehahtti ortnegat mat dagahit ahte studeanttat sáhttet plánet oahpu go lea álki gávdnat dieđuid goas dat iešguđet sámegielat oahppofálaldagat álggahuvvojit. Oahppoásahusat berrejit ráhkadit diekkár plánaid máŋgga oahppojahkái ovddos guvlui. Dakkár plánat berrejit leat bures dieđihuvvon ja berre leat álki gávdnat interneahtas.</p>
<p>Beroštahtti gažaldat go guoská oahppočuoggáid buvttadeapmái lea jus ovdáneapmi lea doaimmahuvvon fálaldagaid dahje jearu vuođul. Mii leat ovdal duođaštan ahte kurssaid lohku váikkuha dasa man ollu oahppočuoggát buvttaduvvojit. Orru leamen nu ahte leat oallugat geat ohcalit sámegiel kurssaid main oažžu oahppočuoggáid, ja dat mii ferte leat sajis vai buvttadeapmi galgá ain lassánit lea ahte ovddiduvvojit ja fállojit ain eambbo sámegiel kurssat.</p>
<p>Oanehis geahčastagas čájehit sámegiel oahppoprográmmat ahte máŋggas eai geargga oahpuin normerejuvvon áigái. Máŋgga dilálašvuođas váilu kandidáhtain unnán vel vai čađahit gráda. Akademalaččat sii gohčoduvvojit <span type="quote">«vuollin heaŋgájeaddji šaddun»</span> ja de berrejit UA-suorggis 17 Nationála orgána vai lea kvalitehta oahpahusas. 18 Dás jurddašuvvo vuosttažettiin ovdamearkka dihte man galle fágaolbmo ásahus dárbbaša fágasuorggis vai galgá sáhttit álggahit oahppoprográmma. 19 Butenschøn-lávdegoddi suokkardalle dán čuolmma kapihttal 8 iežaset raporttas. áŋgiruššat čuovvulit daid kandidáhtaid vai gergehit oahpu. NAČ 2016:18 Váibmogiella digaštallá maid rekruteren doaibmabijuid.</p>
<p>Sámegiela oahppočuoggáid buvttadeapmi boahtá ain leat dehálaš indikáhtor gokčat servodatdárbbuid ja nannet sámegiela gielladili.</p>
<p><em type="bold">Gáldut </em>Database for statistikk om høgre utdanning (www.dbh.nsd.uit.no) </p>
<p>Framtidig rammefordelingsmodell RFM, høringsnotat 2, NTNU 24.10.2016</p>
<p>Guhkes bálgáid mielde – sámi dutkama ja alitoahpahusa birra (Langs lange spor – om samisk forskning og høyere utdanning)</p>
<p>Utvalg for samisk forskning og høyere utdanning (Butenschøn-utvalget). Avlevert Kunnskapsdepartementet 20.6.2012</p>
<p><em type="italic">Hjertespråket </em>. Forslag til lovverk, tiltak og ordninger for samiske språk. NOU 2016:18 </p>
<p>Johansen, Kevin: <span type="quote">«Samisk som andrespråk»</span>, i: Samiske tall forteller 10. Sámi allaskuvla 2017</p>
<p>Johansen, Kevin: <span type="quote">«Studiepoengproduksjon i samisk høgere utdanning»</span>, i: Samiske tall forteller 6. Sámi allaskuvla 2013</p>
<p>Langfeldt, Liv og Inge Ramberg (u.d.): Kartlegging av norske miljøer innen samisk forskning og høyere utdanning: omfang, rekruttering, finansiering, språk og samarbeid. Notat fra NIFU</p>
<p>Sametingets voksenopplæringsprogram: http://www.giella.no/artikkel.aspx?MId1=996&amp;AId=2898</p>
<p>Samiske tall forteller 4. Sámi allaskuvla 2011</p>
<p>Samisk lærerutdanning –mellom ulike kunnskapstradisjoner. NOU 2000:3. Avgitt september 1999</p>
<p>St.meld. 34 (2001-2002). Kvalitetsreformen. Om samisk høyere utdanning og forskning</p>
<p>Todal, Jon: <span type="quote">«Alvorleg nedgang for faget samisk som andrespråk»</span> i: Samiske tall forteller 4, Sámi allaskuvla 2011</p>
<p>Todal, Jon: <span type="quote">«Samisk språk i barnehage og skule 2011/12»</span> i: Samiske tall forteller 5. Sámi allaskuvla 2012</p>
</body></document>
