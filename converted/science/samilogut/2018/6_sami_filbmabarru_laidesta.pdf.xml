<document xml:lang="sme" id="no_id"><header><title>Sámi filbmabárru láidesta</title><genre code="science"/><author><person firstname="Monica" lastname="Mecsei" sex="f" born="" nationality=""/></author><year>2018</year><wordcount>3578</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/6._samegillii_6_samisk_filmbolge_baner_vei.pdf</origFileName><parallel_text xml:lang="nob" location="6_samisk_filmbolge_baner_vei.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p><em type="bold">6 Sámi filbmabárru láidesta </em></p>
<p><em type="bold">Monica Mecsei</em>, stipendiáhtta/ universitehtalektor Dáidda- ja mediadiehtaga instituhtas, </p>
<p>NTNU</p>
<p><em type="italic">Čoahkkáigeassu </em></p>
<p><em type="italic">Sámi filbma lea daid maŋemus jagiid mearkkašahtti ovdánan, earenoamážiid maŋŋil go Sámi filbmaguovddáš ásahuvvui Guovdageidnui 2007. Leat  earenoamážiid filbmabuvttadeamit ja nisson rešissevrrat mat leat lassánan.Go buvttadeami lohku lea nu ollu lassánan, de lea maid šaddan variašuvdna filbmamuitalusain. </em></p>
<p><em type="italic">Filbmamedia  beaggin,  leavvan  ja  nákca  mainna  fátmmasta  gehččiid,  dagaha  ahte filbmamuitalusain lea earenoamáš fápmu ráhkadit, bisuhit ja rievdadit kultuvrralaš identitehta čájáhusaid. Sámi filbma lea dan dihte máŋgga bealát  fápmu mii čatná, dokumentere, nanne ja ráhkada ođđa oaivila sámi kultuvrras ja identitehtas. </em></p>
<p><em type="italic">Sámi  filbma  nugo  temán  gokčá  máŋga  iešguđetlágan  dimenšuvnna;  sámi  kultuvrra  ja  sámi identitehta.  Kultuvrralaš  jođu  ja  ovttasdoaibman  gaskal  báikkálaš  kultuvrra  (sámi)  ja globaliseren (filbmamedia, eamiálbmotfierpmádat) lea earenoamáš relevánta. Ii leat vejolaš ovdanbuktit  ollislaš  gova  sámi  filmma  ektui.  Dán  artihkkalis  guorahalan  sámi  filmmaid Norggas,  mas  earenoamážiid  čujuhan  áigodahkii  maŋŋil  Ofelačča  (Nils  Gaup,  1987). Guorahalan man ollu leat buvttaduvvon jahkásaččat ja juohke logi jagi áigodagas, makkár formáhtaide filmmat juohkásit ja makkár sohkabealjuohkáseapmi lea rešissevrarollas. </em></p>
<p><em type="italic">Artihkkala vuođđuda loguide sámi filmmaid birra mat leat Nationálabibliotehkas 1988 rájes gitta  2017  rádjái.  Oktiibuot  leat  76  filmma  ráhkaduvvon  áigodagas,  mas  badjel  bealli  lea ráhkaduvvon  áigodagas  2010-2017.  Internašunála  Sámi  Filbmainstituhtta  (ISFI)  čájeha mearkkašahtti  doaimmalašvuođa,  ođasmáhtti  ja  árjjalaš  aktevrra  go  guoská  sámi filbmakultuvrra  ovdánahttimii,  ii  dušše  guovllu  ektui,  muhto  maiddái  sisriikkalaččat, riikkaidgaskasaččat ja máilmmi viidosaččat.  </em></p>
<p><em type="italic">Go fokus lea Davvi-Norga, de deavdá ja viiddida Nordnorsk filmsenter dahje Davvi-Norgga filbmaguovddáš  (DNFG)  maid  sámi  filmmaid  buvttadeami,  ovdamearkka  dihte  go  ii  leat gáibádus ahte giella lea sámegiella. </em></p>
<p><em type="italic">Čájehuvvo ahte sámi filbma lea ovdáneame ja sámi filbmakultuvra lea dynámalaš, ođasmáhtti ja kultuvrralaččat ceavzil. Sámi filbma geasuha,  das lea váikkuhanfápmu ja rahpá čiekŋalis olmmošlaš vásáhusaid ja ipmárdusa danne go filmmat leat daid stuora servodathástalusaid birra min áiggis, earenoamážiid go guoská ovttaiduhttimii ja dálkkádat/biras rievdamiidda.   Rávven deattuha dan dihte sámi filmmaid ja filbmakultuvrra dássedisvuođa, ovdánahttima ja lassáneami demokráhtalaš, strategalaš ja máhttoovdánahttima prinsihpaid ja rivttiid vuođul  </em></p>
<p><em type="bold">6.1 Mii lea sámi filbma?  </em></p>
<p>Sámi filmmat leat dávjjimusat definerejuvvon leat filmmat main leat čielga sámi čanastagat go guoská  guovddáš  rollaide  nugo  rešissevrraide,  mánusčálliide,  neavttáriidda,  ja </p>
<p>Lea  váttis  defineret  ja  ráddjet  dan  mii  lea  sámi  filbma.  Sámi  kultuvra  ja  sámi  filmmat, filbmabargit ja neavttárat rasttidit riikarájiid viidát. Sámi filmmaid ruhtadeapmi  dáhpáhuvvá máŋgga riikkas ja leat transnašunála ovttasbargošiehtadusat. Sámi filmmaid registreren ii leat systemáhtalaš  dahje  konsekveanta.  Dat  dagaha  ahte  sámi  filmmaid  lea  váttis  diehtit  mii  lea gávdnamis  ja  daid  lea  váttis  gávdnat.  Danne  lea  sámi  filbma  fáddán  sihke  váttis  ja transnašunálalaš. Dasa váikkuhit guokte ášši:</p>
<p>1) <em type="bold">Ii makkár ge oktasaš dahje oktiiheivehuvvon listtu sámi filmmain. </em>Sámi filmmat </p>
<p>leat registrerejuvvon máŋgga iešguđetlágan ásahusaide buot njealji riikkas, ovdamearkka dihte Nationálabibliotehkii, NRK Sápmái, NRK, TV2, Davvi-Norgga filbmaguovddážii, Internašunála Sámi filbmainstituhtta, našuvnnalaš, regionála ja báikkálaš museat. Muhtin filmmat leat registrerejuvvon máŋgga arkiivii. Muhtin filmmat ges leat registrerejuvvon Norgga filbman. 2) <em type="bold">Ruhtadeapmi lea hágganan. </em>Sámi filmmaid infrastruktuvra lea eahpečielggas ja </p>
<p>čuovvu iešguđet lágan našuvnnalaš njuolggadusaid oktanaga.</p>
<p>Ovdamearkkat:</p>
<p type="listitem"> <em type="italic">Bázo</em> (Lars-Göran Pettersson, 2003) lea Ruoŧa-Norgga-Dánska ovttasbargu, mii lea </p>
<p>registrerejuvvon Ruoŧas, Norggas ja Dánmárkkus. Vaikko Dánmárku lea olggobealde Sámi, de lea filbma registrerejuvvon dánska filbmaarkiivii, danne go Lars von Triers buvttadanfitnodat Zentropa lea ruhtadan dan.</p>
<p type="listitem"> <em type="italic">Sameblod</em> (2017) lea registrerejuvvon Ruoŧa filbman ja ii leat Nationálabibliotehka </p>
<p>arkiivvas. Sivvan dasa lea go rešissevra Amanda Kernell lea Ruoŧabeale sápmelaš. Goitge daddjo filbma leat maiddái Norgga beale sámi, go váldoneavttár lea Norgga beale sápmelaš, Lene Cecilia Sparrok.</p>
<p type="listitem"> Filmmat main rešissevrras lea seaguhuvvon kultuvrralaš duogáš dávjá definerejuvvo</p>
<p>iešguđet čearddalašvuođain, nugo Kanadalaš-Blackfoot-sápmelaš Elle-Máijá Tailfeathera filmmat</p>
<p type="listitem"> TV buvttademiid registreren dáhpáhuvvá eahpesystemáhtalaččat ja soaittáhagas. NRK</p>
<p>Sámi arkiiva lea hui váddása duohken ja doppe ii leat álki gávdnat.</p>
<p type="listitem"> NRK Sápmi, NRK, TV2 ja Nationálabibliotehka eai leat oktiiheivehuvvon.</p>
<p type="listitem"> Muhtin filmmat/buvttadeamit ja rešissevrrat mat eai leat mielde listtus: <em type="italic">Ella </em></p>
<p><em type="italic">fiskerjente</em> (Stine Sand Eira/NRK, 2007),  <em type="italic">Åtte årstid</em>er (Eva Laukøy/NRK Trøndelag, </p>
<p>2012), <em type="italic">Laara &amp; Leisa</em> (Bjørn Tore Hallem/NRK, 2014), <em type="italic">Bergtatt</em> (Sverre Krüger/NRK, 2015) ja ii unnimusat journalista Johs/Johannes Kalvemo oallut buvttadeamit NRK Sámi ovddas. </p>
<p><em type="bold">6.2 Vásáhusvuođđu ja vuohki </em></p>
<p>Sámi filmmaid  váilevaš listu  lea dan sivas  go registreren dáhpáhuvvá soaittáhagas ja  dušše duollet  dálle.  Dat  mielddisbuktá  ahte  go  sámi  filmmaid  logu  galgá  čohkket,  de  gáibida systemáhtalaččat guorahallat juohke áidna filmma máŋgga arkiivvas, seammás go koordinere jahkeraporttaid máŋgga ásahusas. Dat lea áddjás bargu ja gáibida ollu resurssaid.</p>
<p>Danne lean dán artihkkalis guorahallan dušše filmmaid mat leat registrerejuvvon sámi filbman Norgga  Nationálabibliotehka  arkiivii  maŋŋil  1987.  Dain  filmmain  lea  sámi  gullevašvuohta rešissevrraid,  mánusčálliid,  neavttáriid,  giela,  filbmenbáikkiid  dahje  fáttá  dihte.  Historjjálaš ruovttoluottageahčastagas áigodagas ovdal <em type="italic">Ofelačča</em> (Nils Gaup, 1987) lea goitge ávkkálaš, go dat čájeha mearkkašahtti rievdama mii lea dáhpáhuvvan. </p>
<p><em type="bold">6.3 Sámi filbmahistorjá, 1917-1989 </em></p>
<p>Historjjálaš ruovttoluottageahčastagas filmmain, mat leat sápmelaččaid birra dahje main leat sápmelaččat  mielde,  čájeha  ahte  lea  veahážiid  mielde  rievdan  olggobealperspektiivvas siskkobealperspektiivii.  Dat  mielddisbuktá  ahte  sámi  aktevrrat  leat  dađistaga  lassanan buvttadanráhkkanemiin,  fáttáin  ja  ovddabealde  ja  maŋábealde  kámera.  Perspektiiva molsašupmi  gávdná  šuoŋa  kulturhistorjjás  ja  almmolaš  diđolašvuođas,  mas  stádas  lea ovddasvástádus  unnitlogučearddain  ja  sápmelaččain  nugo  sierra  álbmogiin,  geain  lea  sierra kulturhistorjá, mii fas vuhtto bures Álttá-Guovdageainnu eanu dulvadeami riiddus 1970-logus.</p>
<p>Norgga oktavuođas gávdnojit 20 guhkes kinofilmma mat guoskkahit sámi kultuvrra 1917 gitta 1989  rádjái.  Dat  mearkkaša  ahte  filmmain  leat  sápmelaččat  váldoneavttáriin  dahje  eará neavttáriin ja/dahje dain lea sámi dilálašvuođat fáddán. Dat ii mearkkaš ahte filmmat dárbbašit speadjalastit sámi kultuvrra, muhto ahte čájehit sámi kultuvrra ja identitehta visuálalaččat dahje filbmamuitalusa bokte.</p>
<p>Go 1917-1989 áigodaga filmmaid juohká roavvát, de čájehit dat golbma váldotendeanssa mat eai čuovo sámi diskurssa bálgáid:</p>
<p>1) Dáruiduhttin/assimileren (1917-1949). 2) Servodatáigeguovdilvuohta ja paradigmarievdan (1950-1980). 3) Ođasmahttin ja ásahuslaš ásahanmuddu (1980-1990). Ferte vel namuhuvvot ahte filmmat iešalddis čájehit viidát ja eambbo máŋggabeallásaš ovdanbuktima sámi kultuvrras go dakkár roavvasit juohkin sáhttá čájehit.</p>
<p><em type="bold">6.3.2 Ante jorgalahtii </em></p>
<p>Per Høst <em type="italic">Same Jakki</em> (1957) dokumentára filmmain álggahuvvo ođđa áigodat. Sámi aktevrrat leat eambbo oidnosis. Vaikko sihke <em type="italic">Laila</em> (Rolf Husberg, 1958) ja <em type="italic">Operasjon sjøsprøyt</em> (Knut Bohwim, 1964) filmmain lei čielga dominánsa mii ii gullan sámevuhtii, de ii lean šat nu álki hilgut sápmelaš oasálastima ovddabealde ja maŋábealde kámera. </p>
<p>Duohta rievdan dáhpáhuvai <em type="italic">Ante</em> TV-ráidduin ja guhkesfilmmain (Arvid Skauge, NRK 1975 / Arvid Skauge 1977). Lei dárkilis ovttasbargu sámi konsuleanttaiguin sihke ovdal buvttadeami ja  buvttadettiin.  Dasa  lassin  ledje  neavttárat  sápmelaččat,  sámegiella  hubmojuvvui,  teaksta jorgaluvvui  sihke  sámegiela  ja  dárogiela  ságastallama  mielde  ja  sámi  servodatdilálašvuođat čuvgejuvvojedje. <em type="italic">Ante</em>  dovddusvuohta  fuomášuhtti  olles  buolvva  mánáid  (ja  váhnemiid) Norggas sámi kultuvrii, seammás go lei politihkalaš riidu Álttá ášši dihte. </p>
<p><em type="bold">6.3.3 Ofelaš rievdadii  </em></p>
<p>Nils Gaupa filbma <em type="italic">Ofelaš</em> (1987) ráhkadii čielga ráji Norgga ja Sámi filbmahistorjjás, mii dál rehkenasto leat klassihkkárin. Seammás go lei garra servodatáŋgiruššan 1970-logus ja boađus Álttá áššis, de lei <em type="italic">Ofelaš</em>  nanu veahkkin nannet sámi kultuvrra. <em type="italic">Ofelačča</em> viiddis lihkostuvvan sihke  sisriikkalaččat  ja  riikkaidgaskasaččat,  čájehii  ahte  sámi  kultuvra  lea  resursa,  mainna sáhttá leat rámis ja mainna sáhttá hukset boahtteáiggi. </p>
<p>Seammás lei Norgga politihkka sápmelaččaid vuostá rievdame. Ásahuslaš ja organisašuvnnaid vuođđobargu mii álggahuvvui 1980-logu jagiin lei máŋgga ládje veahkkin fuomášuhttime ahte sápmelaččain  ja  sámi  kultuvrras  lea  sihke  erohus  ja  ovttadássásašvuohta  dáčča  kultuvrrain. Máŋggat čielggadeamit ledje dárbbašlaš veahkkin ásahit almmolaš sámi oktasašvuođa, nugo earret  eará  ON  konvenšuvnna  artihkal  27,  mii  lea  siviila  ja  politihkalaš  rivttiid  birra, Sámeláhka,  ođđa  vuođđolágaparagráfa  §110a  ja  Sámediggi.  Norgga  ratifiseren  ILO  169 veahkehii vel eambbo nannet sápmelaččaid borgárvuođa.</p>
<p><em type="italic">Ofelaš</em> lea šaddan čohkkejeaddji mearkan sámi našuvdnii. Dat máŋga filbmačájálmasa Tråante </p>
<p>Sámeávvudeami oktavuođas 2017, čájehii man alla árvvus lea filbma.</p>
<p>Diagrámma vuollelis čájeha movt sámi ja dáru kinofilmmat leat juohkásan dan vuosttaš 72 jagi sámi filbmahistorjjás.</p>
<p>Listu  čájeha  ahte  juohke  logijahki  lea  filmmain  sámi  rolla  dahje  sámi  gullevaš  fáddá. Oanehisfilmmat eai leat váldon mielde go lea leamaš váttis gávdnat daid. Ráhkadit dakkár listu gáibidivčče fysalaš ja systemáhtalaš guorahallama máŋgga arkiivvas.</p>
<p>Nugo  listtu  čájeha,  de  álggahuvvui  sámi  filbmapolitihkka  juo  1979  Davvi-Norgga filbmaguovddážiin  (DNFG)  (Nordnorsk  filmsenter),  riikka  boarráseamos  regionála filbmaguovddáš. Maŋŋil 2 jagi geahččalanáigodaga, de álggahuvvui guovddáš ollásit 1981. DNFG galggai leat gelbbolašvuođaguovddáš filmmaide ja filbmabargiide Davvi-Norggas ja das  lei  earenoamáš  ovddasvástádus  sámi  filmmaide.  Dat  mielddisbuvttii  ahte  galggai buvttaduvvot unnimusat 1 sámi filbma jahkái. DNFG lei diet ovddasvástádus gitta 2009 rádjái, go  Internašunála  Sámi  Filbmaguovddáš  (ISF)  Guovdageainnus  válddii  dan  doaimma badjelasas.  2014  rievddai  ISF  regionála  filbmaguovddážis  našuvnnalaš  ja  transnašunála ovddasvástádussii sámi filmmaide. Ođđasis organiseren mielddisbuvttii ahte ovddasvástádus suorgi viiddiduvvui gokčat buot sámi filmmaid (ii dušše regionála), oktan guhkesfilmmaiguin ja TV-ráidduiguin, ja namma rievdaduvvui maid Internašunála Sámi Filbmainstituhttan (ISFI).</p>
<p>DNFG  doarju  ain  Davvi-Norgga  filmmaid  ja  guovllu  kulturárbbi,  nugo  maiddái  buot  beliid sámi kultuvrras. DNFG gokčá ja dahká sámi filbmakultuvra máŋggabealagin, earenoamážiid go guoská sámi filmmaide main lea unnitčearddalaš-sámi dahje máŋggakultuvrralaš fáddá.</p>
<p>ISFI bargá aktiivvalaččat nannet sámi filmmaid go bidjá čielga báikkálaš ja regionála steampila sámi  filmmaide.  Muhtin  mávssolaš  doaimmat  leat  ahte  geavahit  sámegiela,  árbevieruid gaskkusteapmi ja dálááiggemuitalusaid. Vuosttaš jagiid áŋgirušai ISFI garrasit ovdánahttit ja</p>
<p>loktet  filbmagelbbolašvuođa  go  leat  ulbmillaččat  oahpahan  filbmagelbbolaš  vuođu  nugo mánusčállima, prošeaktaovdánahttima ja teknihkalaš gelbbolašvuođaovdánahttima. Dasto lea ISFI bures čalmmustahttán sámi filmmaid regionálalaččat, našuvnnalaččat,</p>
<p>riikkaidgaskasaččat ja máilmmiviidosaččat.</p>
<p>Ovdamearkkat eksplisihtta doaibmabijuin: ISFI  lea  logijagiáigodagas  čájehan  ahte  leat  earenoamáš  doaimmalaččat  ja  geain  lea gelbbolašvuohta  ovddidit  sámi  jienaid  ja  muitalusaid  filmmain,  ja  ásahan  ceavzilis transnašunála ja máilmmiviidosaš fierpmádaga filbmabargiide  geain  lea eamiálbmotduogáš. Doarjja <em type="italic">Sameblod</em> filbmii ja Amanda Kernellai čájeha sihke ambišuvdnadási ja viidodaga sin barggus. </p>
<p><em type="bold">6.5 Sámi filmmat loguiguin, 1988-2017 </em></p>
<p>Logut ja dieđut filmmaid birra dán guorahallamis leat vižžon Nationálabibliotehka vuorkkáin. Nugo digaštallan kap. 6.2 Vásáhusvuođđu ja vuohki, de lea filbmalistu dušše čujuheaddji, iige ollislaš. Goitge čájehit logut Nationálabibliotehkas mearkkašahtti rievdama áiggi badjel.</p>
<p>Nationálabibliotehka  vuorkkáin  leat  eanas  buvttadeamit  registrerejuvvon  filmma  guhkkodat minuhtaiguin.  Oanehisfilmmat  leat  rehkenaston  leat  filmmat  oaneheappot  go  35  minuhta  ja noveallafilmmat leat dávjá guhkibut go oanehisfilmmat, muhto oaneheappot go 60 minuhta. Animašuvdnafilmmaid buvttadeapmi lea hui áddjái ja lea ollu bargu, ja danne leat dat dávjá oaneheappot.  Guhkesfilmmat  leat  maid  hui  earenoamážat  go  jurddaša  man  ollu  lea  bargu daiguin  ja  man  divrasat  dat  leat.  Ovdamearkka  dihte <em type="italic">Guovdageainnu  stuimmit</em>  filmmas  lei bušeahtta badjel 50 millijovnna ruvnno. Ovdal go filbmabádden álggii, de ledje golut juo čieža millijovnna  ruvnno.  Golut  gokče  earret  eará  mánusa,  auditiona,  prošekterema  ja  kulissaid tevdnema.  Danne  ii  leat  hirpmáhuhtti  go  guhkesfilmmaid  lohku  ja  guhkes  dokumentára filmmaid lohku lea unnit go oanehisfilmmaid lohku. </p>
<p>Filmmat  juohkásit  dokumentára  ja  fikšuvdna  formáhtaide.  Dokumentárafilmmat  leat  sihke oanehaččat  ja  guhkit.  Dasa  lassin  gávdnat  vuollekategoriijain  diehtojuohkin-  ja oahpahusfilmmaid,  main  lea  earenoamáš  pedagogalaš  ulbmil.  Fikšuvdnafilmmain  leat oanehisfilmmat, noveallafilmmat, animašuvdnafilmmat ja guhkesfilmmat.</p>
<p><em type="bold">6.5.1 Vuosttaš logijahki: 1988-1999 </em></p>
<p>Vuosttaš  logijagis  leat  17  filmma  buvttaduvvon.  Dain  leat  13  dokumentárafilmma  ja  4 fikšuvdnafilmma. Dan 13 dokumentárafilmmas leat 9 oanehisfilmma ja 4 leat guhkibut go 35 minuhta.  Dan  4  fikšuvdnafilmma  juohkásit  ges  1  noveallafilbmii,  1  spillefilbmii,  1 animašuvdnafilbmii ja 1 oanehisfilbmii. Sohkabeallejuohkáseapmi čájeha ahte 17,65 proseanta buvttadushivvodagas lea nisson rešissevra, namalassii 3 nisson rešissevrra. Dat buvttadeamit leat  buohkat  vuollel  13  minuhta  ja  dain  leat  2  oanehis  dokumentárafilmma  ja  1 animašuvdnafilbma.</p>
<p>Eanemus filmmat leat buvttaduvvon 1994 ja 1996, go de leat 3 ja 4 filmma buvttaduvvon.</p>
<p>Paul-Anders  Simmas  lea  earenoamáš  go  lea  ráhkadan  olles  7  filmma,  main  leat  4  guhkes buvttadeami mat leat 82, 81, 50 ja 47 minuhtta guhku.</p>
<p><em type="bold">Kommentára</em> </p>
<p>Guokte čuovvovaš jagi maŋŋil <em type="italic">Ofelaš </em>filmma lea Paul-Anders Simma ja Nils John Porsanger goappás  ge  filbma.  Čájehuvvo  ahte  Simma  ja  Porsanger  šaddaba  eanemus  buvttadeaddji rešissevrra  áigodagas  1988-2017.  Lea  mearkkašan  veara  ahte  rešissevrrat  geain  leat  7+ buvttadeami álge <em type="italic">ovdal</em> 2007 ja geat leat bargan juo 16 jagi. Simma bargá ain filmmaiguin ja sámi guoskevaš fáttaiguin. Son buvttadii guokte sámi dokumentárafilmma 2013, muhto dat leat registrerejuvvon ruoŧa filbmadiehtovuđđui, iige Nationálabibliotehka arkiivii. </p>
<p>Áigodat  čájeha  čielga  lassáneami  buvttadusaiguin  go  6  filmma  17  filmmas  leat  badjel  35 minuhta  guhku.  Muhtin  váikkuheaddji  fáktora  sáhttet  leat ođasmahtti  ja  ásahuslaš álggahanáigodaga  váikkuhusat  dan  ovddit  logijagis  (geahča  6.2.3),  ja  ođđa  ásaheamit kulturdoaibmabijuin ja festiválain, nugo Riddu Riđđu.</p>
<p>Vuosttaš sámi filbma mas lea registrerejuvvon nisson rešissevra lea 1995.</p>
<p><em type="bold">6.5.2 Nubbi logijahki: 2000-2009 </em></p>
<p>2000-logus leat oktiibuot 24 filmma buvttaduvvon. Dat juohkásit 15 dokumentárafilbmii ja 9 fikšuvdnafilbmii.  Dan  15  dokumentárafilmmas  leat  9  oanehisfilmma  ja  5  filmma  mat  leat guhkibut  go  35  minuhta.  Dat  9  fikšuvdnafilmma  juohkásit  3  guhkesfilbmii,  1 animašuvdnafilbmii ja 5 oanehisfilbmii.</p>
<p>Sohkabeallejuohkáseapmi čájeha ahte 28 proseanttas lea nisson rešissevra, mii mearkkaša ahte leat  7  nissonrešissevrra.  Dat  buvttadeamit  juohkásit  ges  4  dokumentárafilbmii,  1  oanehis fikšuvdnafilbmii, 1 oanehis animašuvdnafilbmii.</p>
<p>Buoremus jagit leat buvttaduvvon 4 filmma (2001, 2008) ja 3 filmma (2003, 2009). Earret 2000 lea buot dain eará jagiin 2 buvttadeami. Jagi 2008 lea earenoamáš go de ilbme 2 eahketbotta guhkkosaš guhkesfilmma.</p>
<p>2000-logus  leaba  Anstein  Mikkelsen  ja  Nils  John  Porsanger  buvttadan  eanemus  filmmaid. Anstein Mikkelsen lea ráhkadan 4 dokumentárafilmma ( 2000, 2005, 2006, 2008), mas buohkat leat  guhkibut  go  24  minuhta.  Nils  John  Porsanger  lea  maiddái  dokumentárabuvttadeaddji  4 dokumentárafilmmain (2001, 2005) , main juohke okta leat 25-30 minuhta guhku.</p>
<p><em type="bold">Kommentára</em> </p>
<p>Filbmabuvttadeamit lea dovdomassii lassánan. Eanemus lassáneapmi lea fikšuvdnafilmmaid lohku,  ja  nu  maiddái  guhkesfilmmaid.  Go  buvttademiid  hivvodat  lassána,  de  maid  stuorru filbmamuitalusaid máŋggabealatvuohta.</p>
<p>Vaikko vel 9 filmma buvttaduvvo ge áigodagas 2007-2009, de lei goitge 2008-2009 go sámi filmmaid  duohta  lassáneami  sáhttá  oaidnit  ISFas.  Sivvan  dasa  sáhttá  leat  ahte  filmmat  mat gárvánedje  2007-2008,  dat  ledje  jáhkkimis  juo  ruhtaduvvon  eará  ásahusaiguin,  ja  ahte  daid vuosttaš  álggahanjagiid  ISFa  váldobargun  lei  oahpahit  vuođu  filbmagelbbolašvuhtii  nugo mánusčállima,  prošeaktaovdánahttima  ja  teknihkalaš  gelbbolašvuođaovdánahttima.  Dasa lassin lei sámegiella filmmain dehálaš eaktun go galggai oažžut doarjaga ISFas, gáibádus mii dál ii leat šat áibbas dárbbašlaš. Dat mearkkašii ahte filmmat nugo <em type="italic">Jernanger</em> (2008), <em type="italic">Min mors </em></p>
<p><em type="italic">hemmelighet</em> (2009) ja <em type="italic">Vindenes hus</em> (2009) eai olahan doarjaga ISF doarjjaortnegiin. </p>
<p>Dat guokte nubbin eanemus buvttadeaddji rešissevrras buvttadeigga eanemus áigodagas 20002011. 3 rešissevrra leat registrerejuvvon 3-4 buvttademiin ja sin doaibmaáigodat lei 2006-2017. Dat čájeha ahte ođđa buolva filbmabargit leat mearkkašan, earenoamážiid maŋŋil 2007. Livčče imáš jus sii eai lasit buvttadanhivvodaga boahttevaš jagiid.</p>
<p><em type="bold">6.5.3 Goalmmát logijahki: 2010-17 </em></p>
<p>Oktiibuot  leat  35  filmma  buvttaduvvon  áigodagas  2000-2017.  Dat  juohkásit  19 dokumentárafilbmii  ja  16  fikšuvdnafilbmii.  Dan  19  dokumentárafilmmas  leat  10 oanehisfilmma  ja  9  filmma  mat  leat  guhkibut  go  35  minuhta.  Dat  14  fikšuvdnafilmma  leat juohkásan 12 oanehis fikšuvdnafilbmii ja 2 animašuvdnafilbmii.</p>
<p>Sohkabealjuohku  čájeha  ahte  67,57  proseanttas  lea  nisson  rešissevra,  namalassii  25  nisson rešissevrra  ja  12  dievdorešissevrra.  Buvttadeamit  main  leat  nisson  rešissevrra  juohkásit  7 guhkes    dokumentárafilbmii,  9  oanehis  fikšuvdnafilbmii  ja  1  oanehis  animašuvdnafilbmii. Buvttadeamit main leat dievdorešissevrra juohkásit 3 oanehis ja 3 guhkes dokumentárafilbmii, 5 oanehis fikšuvdnafilbmii ja 1 animašuvdnafilbmii.</p>
<p>Jagi 2012 lea earenoamáš dan dáfus go de ledje 10 buvttadeami, mii oktiibuot lea eanemus mii goassege lea leamaš sámi filbmahistorjjás. Buoremus buvttadanjagiid buvttaduvvo 5 filmma (2011,  2014  ja  2015)  ja  4  filmma  (2010,  2013).  Olles  2000-lohku  čájeha  jeavddalaš buvttadanhivvodaga,  earret  dan  guokte  maŋemus  jagi  (2016,  2017)  go  de  buvttaduvvo  1 dokumentárafilbma ja 1 oanehis animašuvdnafilbma.</p>
<p>2010-logus leat golbma rešissevrra geat buvttadedje liige eanemus. Reni  Jasinski Wright lea buvttadan 5 oanehis dokumentárafilmma, maid sáhttá rehkenastit leat oassin seamma ráiddus (2012) ja Egil Pedersen lea fas buvttadan 4 oanehis fikšuvdnafilmma (2011, 2013, 2014, 2017). Dasa lassin leat Márjá Bål Nangos 1 oanehis dokumentárafilbma ja 2 oanehis fikšuvdnafilmma (2011, 2012, 2015).</p>
<p><em type="bold">Kommentára</em> </p>
<p>2000-logu  buvttadanhivvodagas  leat  46,05  proseanta  dan  obbalaš  sámi  filbmabuvttadeamis 1988  rájes.  Lea  mearkkašahtti  ollu  lassánan  filmmaid  lohku  ja  nissonrešissevrrat.  Eanas buvttademiid sáhttá guorrat iešguđetlágan ISF/ISFI doaimmaide ja juolludemiide. Sámi filbma lea eahpitkeahttá nannejuvvon ja viidánan ISF/ISFI vehkiin.</p>
<p>Go  buvttadanhivvodat  lea  lassánan,  de    čájehit  filmmat  eambbo  viidát  gaskkusteami muitalusaiguin  ja  šáŋŋeriiguin.  Árbevirolaš  dokumentárafilmmat  leat  ain  ollu,  muhto  leat maiddái  eambbo  eksperimentealla  muitalusat  nugo  historjjálaš  drámát,  dálááigge  fáttát, balddonasfilmmat, komediijat, čearggusvuođafilmmat (spenningsfilm) ja drámá.</p>
<p>Lea  mearkkašahtti  rievdan  ja  mat  oktii  gullet  ISFI.  Makkár  fáktorat  leat  mat  váikkuhit  dan mearkkašahtti  lassáneapmái,  dasa  gal  dárbbaša  eambbo  dutkama.  Vejolaš  čilgehusat  sáhttet leat  ahte  eambbo  nissonolbmot  ohcet  filbmaruđaid,  eambbo  nissonolbmot  sáhttet  čájehit prošeavttaide main lea buorre kvalitehta (dáiddalaččat dahje gávppálaččat), dahje eará.</p>
<p><em type="bold">6.6 Ruhtadeapmi: Sámediggi ja eará gáldut </em></p>
<p>Filbma  sisttisdoallá  buvttadeami,  jorgaleami  ja  veršuvnna/dubbema,  distribušuvnna  ja gaskkusteami, ja ferte ohccot ruhtadeapmi máŋgga gáldus. Gáldut leat earret eará:</p>
<p type="listitem"> Stáda, fylkkasuohkana ja suohkaniid ásahusain</p>
<p type="listitem"> Vuođđudusat,  searvvit ja organisašuvnnat</p>
<p type="listitem"> Priváhta ealáhusdoaimmat</p>
<p type="listitem"> Priváhta aktevrrat</p>
<p type="listitem"> Davviriikkalaš ja bajit mearráduseiseválddiid doarjjaortnegat</p>
<p>Lea váttis addit ollislaš listu vejolaš ruhtadangálduin. Dá leat goit muhtumat:</p>
<p>Regionála filbmafoanddat (Filmfond Nord, Filminvest3), regionála filbmaguovddážat (GaskaNorgga filbmaguovddáš, Davvi-Norgga filbmaguovddáš (Nordnorsk filmsenter)), FilmCamp, Kulturráđđi  (Jietna  ja  govva  foanda,  Hutkkalaš  Norga/Innovašuvdna  Norga),  Barentsruđat, Fritt ord, filbmainstituhtas Norggas, Ruoŧas ja Suomas, Interregruđat, Filmpool Nord, Film i Västerbotten,  Nordisk  Film  ja  TV-foanda,  Davviriikkalaš  kulturráđđi,  Davviriikkalaš ministtarráđđi,  Davviriikkalaš  kulturoktavuohta,  Sámeráđđi,  Sámedikkit Norggas,  Ruoŧas  ja Suomas, Olgoriikadepartemeanttat, Eurimages EO MEDIA-prográmma, UNESCO.</p>
<p><em type="bold">6.6.1 Sámedikki juolludeamit </em></p>
<p>Sámediggi  doarju  filmmaid  ja  filbmabargguid  ja  lea  lasihan  juolludemiid  jahkásaččat. Jorgaleapmi ja veršuvdna/dubben ja buvttadeamit mánáide ja nuoraide lea sierra namuhuvvon 2014 rájes. Ollislaš juolludemiid filmmaide ja filbmabargguide lea váttis guorrat go dat eai leat earenoamážiid namuhuvvon bušeahttapoasttain.</p>
<p>Juolludeamit leat daid maŋemus jagiid leamaš badjelaš 1,5 millijovnna jahkásaččat. Filbma lea divrras media ja meroštallon golut boahttevaš dárbbuide ii leat álgit ge badjelmearálaš. Norgga almmolaš ásahusaid obbalaš filbmajuolludemiin, juolluduvvo ISFI dušše 1 proseanta.</p>
<p>Mearkkaš  ahte  Davvi-Norgga  filbmaguovddáš  ii  gula  Sámedikki  vuollái,  vaikko  vel merkejuvvon  doarjja  sámi  filbmii  sáhtáše  addit  sámi  filbmafálaldahkii  variašuvnna  ja máŋggabealatvuođa.</p>
<p>Julev  Film  AS  lei  julevsámi  buvttadanfitnodat  mii  viiddidii  doaimma  lullisámi  guvlui searválaga Noereh! organisašuvnnain. Julev Film AS áŋgirušai filmmaide ja web-TV mánáide ja nuoraide. ISF veahkehii ovdánahttin doarjagiin.</p>
<p><em type="bold">6.7 Čájehanarenat: kringkasting, rávdnjen ja festiválat </em></p>
<p>Norggas  ja  Davviriikkain  čájehuvvojit  filmmat  kinos  ja  TV  (NRK,  TV2,  SVT,  YLE,  DR), muhto maiddái go oasálastet filbma- ja kulturfestiválain. Dat aitto ásahuvvon rávdnjenbálvalus sapmifilm.no veahkeha vel eambbo viiddidit sámi filmmaid.</p>
<p>Oažžut listu dán suorggis lea hui áddjás bargu ja gáibida ahte juohke filmma ferte guorahallat sierra. Ovdamearka: Sámi filbmaprográmma <em type="italic">7 Sámi Stories</em>, maid ISFI lea buvttadan. Das lei vuosttaš  čájálmas  ođđajagimánu  2015  Tromssas  Internašunála  Filbmafestiválas.  Ovdal  go jahki  nogai,  de  ledje  leamaš  lagabui  30  Internašunála  festivála,  oktan  Seattlein  USAs  ja Katmanduin  Nepalas.  Festiválat  leat  mávssolaš  deaivvadanbáikkit  go  galgá  filmmaid oainnusin  dahkat,  fierpmádagaid  hukset,  vásáhusaid  lonohallat  ja  gelbbolašvuođa  hukset. </p>
<p>Máŋga  festivála  fállet  čájáhusaid,  bargobájiid,  plenumdigaštallamiid  ja  dutkangaskkusteami guoskevaš fáttáin sámi filmmaid ja filb</p>
<p>Muhtin festiválat mat čájehit sámi filmmaid leat:</p>
<p><em type="bold">Norggas:</em> Tromssa Internašunála Filbma Festivála, Sámi Filbma Festivála (Guovdageainnus), </p>
<p>Arctic  Moving  Image  and  Film  Festival  (Háštak),  Davvinjárgga  filbmafestivála (Honnesváhki),  Bergen  Internasjonale  Film  Festival,  Kosmorama  (Tråante),  Minimalen kortfilmfestival  (Tråante),  Grimstad  kortfilmfestival,  Den  norske  dokumentarfilmfestivalen (Volda), Riddu Riđđu  (Olmmáivággi,  Gáivuotna), Márkomeannu (Evenášši), Raasten rastah (Plassje),  Tjaktjen  Tjåanghkoe  (Snoasa),  Álttá  Sámi  festivála,  Julevsàme  vahkko  (Moski, Divttasvuotna).</p>
<p><em type="bold">Eurohpas:</em> Skábmagovat (Suomas), Tampere Film Festival (Suomas), Göteborg International </p>
<p>Film Festival (Ruoŧas), Nordisk Panorama (Ruoŧas), CPH:DOX (Dánmárkkus), The Big Little Film Festival (Dánmárkkus), Berlinale NATIVe (Duiskkas), International Short Film Festival (Duiskkas), Festival  international  de films de femmes  (Fránskkas),  Luxembourgh City  Film Festival  (Luxemburgas),  Venice  Film  Festival  (Italias),  Riviera  International  Film  Festival (Italias), Zlin Film Festival (Tsjekkias), International Young Audience Film Festival Ale Kino (Polskas), Thessaloniki International Film Festival (Hellasis).</p>
<p><em type="bold">Davvi-Amerihka:</em> imagineNATIVE Film + Media Arts Festival (Canadas), Sundance (USAs), </p>
<p>Santa  Barbara  International  Film  Festival  (USAs),  Newport  Beach  Film  Festival  (USAs), Minneapolis  St.  Paul  International  Film  Festival  (USAs), Seattle  International  Film  Festival (USAs), Native Reel Cinema (USAs),</p>
<p><em type="bold">Eará</em>: Maoriland Film Festival (Ođđa Zealanda), Tokyo International Film Festival (Japanas), </p>
<p>Taipei Film Festival (Taiwanas), Duhok International Film Festival (Irakas), FIDBA Festival Internacional de Cine Documental (Argentinas), Ponte Nordica (Brasilas).</p>
<p><em type="bold">6.8 Gávnnus, mearkkašupmi ja hástalusat </em></p>
<p>Ovdal go rávven maidige, de áiggun muittuhit ahte filbmamedia lea earenoamáš ja mávssolaš áŋgiruššan  suorgi  mii  deavdá  servodatdoaimma  1)  bisuhit  ja  ovdánahttit  buot  beliid  sámi kultuvrras, identitehtas ja servodagas nugo lea demokráhtalaš prinsihpain, 2) Davviguovllut, mii lea ráđđehusa mávssoleamos strategalaš áŋgiruššan suorgi ja 3) máhttogaskkusteapmi ja  - ovdánahttin sámi, davviguovlluid ja árktalaš filmmaid birra.</p>
<p>Eanemus mearkkašahtti gávdnosat leat:</p>
<p type="listitem"> Buvttadanhivvodat sámi filmmain lea lassánan</p>
<p type="listitem"> Nissonrešissevrrat lohku lea lassánan</p>
<p type="listitem"> eambbo leat oidnosis riikkaidgaskasaš festiválain, fierpmádagain ja</p>
<p>rávdnjenbálvalusain</p>
<p>Gávdnosat  čájehit  ahte  sámi  filmmat  ja  filbmakultuvrras  lea  fápmu  báikkálaččat, regionálalaččat,  riikaviidosaččat,  transnašunalalaččat  ja  máilmmiviidosaččat.  Filmmat  ja filbmakultuvra guoskkahit, gieđahallet ja ovdánahttet máŋga hástalusa mat sámi kultuvrras ja identitehtas leat go guoská vássánáigái, dálaáigái ja boahtteáigái. Sámi filbma lea dynamalaš ja  ealli  filbmakultuvra  mii  rievddada,  ođasmáhttá  ja  čájeha  áigeguovdilis  govaid  sámi kultuvrras ja identitehtas.</p>
<p><em type="italic">Hástalusat</em> </p>
<p type="listitem"> Obbalaš fálaldat sámi filbmii lea unni go guoská jerrui ja servodatdárbbuide.</p>
<p type="listitem"> Lea hui dárbu sámegielat filmmaide mánáide ja nuoraide miehtá Sámi.</p>
<p type="listitem"> Eahpedássedis ja unnán doaibmadoarjja ISFIai hehtte guhkesáiggi áŋgiruššamii.</p>
<p type="listitem"> Buvttadandoarjja sámi filmmaide ii leat seamma dásis go golut mat čatnasit guhkes</p>
<p>filmmaide ja TV-ráidduide.</p>
<p type="listitem"> Sámi filbma dárbbaša transnašunála gelbbolašvuođaguovddáža filbmabuvttadeapmái</p>
<p>ja filbmabargiide, distribušuvnna, oktan registreremiin ja vurkemiin.</p>
<p type="listitem"> Sámi filmmain ja TV buvttademiin ii leat čielga listu ja daid lea hui váttis gávdnat.</p>
<p type="listitem"> Sámi filbma ja filbmakultuvra lea unnán dutkojuvvon suorgi. Sámi filmmain ja</p>
<p>filbmakultuvrras lea dárbu guorahallat historjjálaš ja kultuvrralaš viidodaga ja čieŋalvuođa, jus galgat ipmirdit daid stuora servodatrievdamiid mat dáhpáhuvvet.</p>
<p><em type="bold">6.9 Rávven </em></p>
<p>Jus ulbmil lea ásahit nanu ja eambbo ceavzilis sámi filbmakultuvrra, mas lea rievddadeaddji fálaldat ja buorre kvalitehta ja mii lea olámuttus álbmogii ja dutkiide, de ávžžuhan čuovvoleami maŋŋil dan rávvema.</p>
<p>Dat lea dan dihte vai sáhttá ovdánahttit ja nannet sámi kultuvrra ja identitehta, ja vai obbalaš máhttu sámi kultuvrra birra lassána dáčča servodagas.</p>
<p>Govus  čájeha  Sámedikki  meroštallon  bušeahttadárbbu  filmmaide  ja  filbmabargguide boahttevaš jagiid 2019-2022. Mearkkaš ahte meroštallon bušeahtta ii govčča dan ahte filmmat leat olámuttus, filmmaid gaskkusteami ja dutkama ektui.</p>
<p>Go  galgá  olahit  dakkár  ulbmila,  de  berrejit  čuovvovaš  doaibmabijut  čađahuvvot  golmma doaibmasuorggis  1)  filbmakultuvrras,  2)  filbmafálaldagain  ja  3)  filmmaid  olamuttosvuohta, gaskkusteapmi ja dutkan.</p>
<p><em type="italic">1) Sámi filbmakultuvra</em> </p>
<p type="listitem"> Viidásetfievrredit gelbbolašvuođaovdánahttima ja –loktema filbmabargiin, oktan</p>
<p>doaibmabijuiguin mánáid ja nuoraid ektui.</p>
<p type="listitem"> Ovdánahttit, nannet ja oktiiheivehit ovttasbarggu gaskal daid iešguđet regionála,</p>
<p>našuvnnalaš ja davviriikkalaš filbmainstituhtain Sámis.</p>
<p><em type="italic">2) Filbmafálaldat </em></p>
<p type="listitem"> Lasihit ruhtajuolludemiid buvttadit sámi guhkesfilmmaid ja TV-buvttademiid.</p>
<p type="listitem"> Eambbo buvttadit filmmaid mánáide ja nuoraide.</p>
<p type="listitem"> Eambbo lasihit muitalusaid main lea unnitlogučearddaid-sámi ja máŋggakultuvrralaš</p>
<p>fáttáin.</p>
<p><em type="italic">3) Olámuttosvuohta, gaskkusteapmi ja dutkan </em></p>
<p type="listitem"> Viidásetfievrredit, viiddidit ja nannet gaskkusteami ja sámi filmmaid dahkat oainnusin</p>
<p>tekstema, veršuvnna/dubbema, rávdnjenbálvalus ja diehtojuohkki oahpahusdoaimmaid  bokte.</p>
<p type="listitem"> Viidásetfievrredit ja nannet sámi filbmadoaibmabijuid kulturlágidemiin ja festiválain.</p>
<p type="listitem"> Ásahit álkis čohkkejuvvon registreren- ja arkiverenbálvalusa olles Sápmái, mii</p>
<p>fátmmasta NRK Sámi arkiivva. Galgá maid leat olámuttos dutkamii.</p>
<p type="listitem"> Eambbo dutkat sámi filmmaid vai dustet sámi, unnitlogučeardda-sámi ja</p>
<p>máŋggakultuvrralaš servodathástalusaid humaniorafágaid analyhtalaš ja dulkojeaddji dovdomearkkaid vuođul.</p>
<p>Filmmas lea stuora fápmu rievdadit vuolitvuođaárvvuid,  hukset searvevuođa ja loktet máŋggabealatvuođa. Diktit gehččiid njuorrasit, čuvgejuvvot ja  beroštit ođđa sámi filbmabáruiguin.</p>
</body></document>