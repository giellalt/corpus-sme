<document xml:lang="sme" id="no_id"><header><title>Sámedikki doarjjaortnegat sámegielaide</title><genre code="science"/><author><person firstname="Torkel" lastname="Rasmussen" sex="m" born="" nationality=""/></author><year>2013</year><wordcount>5371</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/3._ruhta_samegielaide_10.10.2013.pdf</origFileName><parallel_text xml:lang="nob" location="3_sametingets_midler.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">3  Sámedikki doarjjaortnegat sámegielaide </em></p>
<p><em type="bold">Torkel Rasmussen</em>, Sámegiela ja journalistihka lektor, Sámi allaskuvla, </p>
<p>Guovdageaidnu</p>
<p><em type="italic">Čoahkkáigeassu </em></p>
<p><em type="italic">Lea čielga tendeansa statistihkain mat ovdanbuktojuvvojit ahte guovttegielatvuođa  juolludeamit  gielddaide  ja  fylkkagielddaide  eai  leat goassege juksan dakkár dási ahte gokčet goluid mat gielddat ja fylkkagielddat oaivvildit  alddiset  leat  guovttegielatvuođa  dihte.  Juolludeamit  ovttaskas gielddaide ja fylkkagielddaide leat ovddimusat leamaš seammá dásis 2005 rájes. Dát máksá ahte ruhtadoarjja lea geahppánan go váldá vuhtii konsumahaddeindeavssa. </em></p>
<p><em type="italic">Juolludeamit  ohcanvuđot  giellaprošeavttaide  leat  molsašuvvan  jagis  jahkái. Juolludeamit geahppánit veaháš jagiin 2001-06. Dat lassánit 296,9 proseanttain áigodagas  2007-09,  ja  de  geahppána  fas  24,0  proseanttain  jagi  2013  rádjái. Sámi giellaguovddážiid doaibmadoarjjajuolludeamit lassána garrasit áigodagas 2001-13  álggu  1,6  miljovnna  kruvnnus  gitta  10,8  miljovnna  kruvdnui. Lassáneami  sivvan  lea  sihke  giellaguovddážiid  meari  lassáneapmi  ja  duođalaš lassáneapmi ovttaskas giellaguovddážii. </em></p>
<p><em type="bold">3.1  Álgu </em></p>
<p>Sámediggi  juolluda  badjelaš  70  miljovnna  kruvnnu  jagi  2013  njealji bušeahttapostii  maid  ulbmil  ollásit  dahje  oasis  lea  nannet  ja  ovddidit sámegielaid.  Dán  artihkkalis  gieđahallojit  dát  njeallje  bušeahttapoastta.  Lea sáhka  ruhtadoarjjagis  gielddaid  ja  fylkkagielddaid  guovttegielatvuhtii, Sámedikki doarjjaortnegis sámi giellaguovddážiidda, ohcanvuđot</p>
<p>doarjjaortnegis  sámi  giellaprošeavttaide  ja  juolludemiin  davviriikkalaš  sámi giellaovttasbargui ja Sámedikki iežas giellaprošeavttaide. Artihkkalis čájehuvvo mo  dát  doarjjaortnegat  leat  ásahuvvon  ja  mo  Sámediggi  lea  juohkán ruhtadoarjagiid.  Deattuhuvvo  erenoamážit  čájehit  daid  doarjjaortnegiid ekonomalaš ovdáneami.</p>
<p>Gávdnojit  maid  eará  doarjjaortnegat  maid  ulbmil  lea  ovddidit  sámegielaid  go bajábeale  namahuvvon  doarjjaortnegat.  Sámediggi  juolluda  ovdamearkan doarjaga  sámi  mánáidgárddiide,  sámi  organisašuvnnaide  ja  sámi  girjjálašvuhtii ja  dáidda-  ja  kulturčalmmustemiide.  Stáhta  juolluda  preassadoarjaga  sámi áviissaide  ja  Finnmárkku  fylkkamánni  juolluda  doarjaga  oahpahussii  mii  lea sámegielas  ja  sámegillii  vuođđoskuvllas.  Dán  artihkkala  ulbmil  ii  leat guorahallat dákkár doarjjaortnegiid.</p>
<p>Artihkkala  materiála  lea  ovddimusat  vižžojuvvon  Sámedikki  bušeahtain  ja jahkedieđáhusain  áigodagas  1993-2013.  Muhtin  dieđut  leat  vižžojuvvon Gieldda-  ja  regionáladepartemeantta  bargojoavkku  raporttas  mas  árvvoštallá gielddaid ja fylkkagielddaid guovttegielatvuođagoluid (Gieldda- ja regionáladepartemeanta  2002).  Artihkal  lea  maid  huksejuvvon  Finnut dutkanlágádusa guovttegielatvuođaruđaid geavaheami árvvoštallamis (Kleven et al.  2009),  Norut  dutkanlágádusa  Sámi  giellaguovddážiid  árvvoštallamis (Nygaard  et  al.  2012:6),  Norut  kártemis  sámi  perspektiivvas  gielddasektoris (Angell  et  al.  2012)  ja  Norut  árvvo</p>
<p>Juolludeamit  gielddaid  ja  fylkkagielddaid  guovttegielatvuhtii  lea  stuorámus bušeahttapoasta  mii  gieđahallojuvvo  dán  artihkkalis.  Danne  lea  lunddolaš geavahit  eanemus  saji  juste  dasa.  Artihkkalis  čállojuvvo  sihke  <span type="quote">“sámegiella”</span>  ja <span type="quote">“sámegielat”</span>  nubbi  ovttaidlogus  ja  nubbi  eanetlogus.  Eanaš  doarjjaortnegiin leage sáhka sámegielain, muhto lean válljen geavahit hámiid mat geavahuvvojit originála gálduin.</p>
<p><em type="bold">3.2  Guovttegielat doarjja gielddaide ja fylkkagielddaide </em></p>
<p><em type="bold">3.2.1 Láhkaásahus </em></p>
<p>Sámediggi lea 1993 rájes hálddašan doarjjaortnega sámi dulkonbálvalusaide ja gielddaid  ja  fylkkagielddaid  guovttegielatvuhtii  sámegiela  hálddašanguovllu siskkobealde.  Ortnet  ásahuvvui  1985:s,  ja  lei  dalle  ruhtadoarjja  sámi dulkonbálvalusaide.  Gielddadepartemeanta  hálddašii  ortnega  gitta  dassážii  go sirdojuvvui  Sámediggái  1993:s.  Dan  rájes  lea  Sámediggái  maid  sirdojuvvon fápmudus  mearridit  doarjjaortnega  njuolggadusaid.  Dallego  doarjjaortnet sirdojuvvui  Sámediggái  lei  ulbmil  ahte  ortnet  govččašii  lassigoluid  mat gielddain ja fylkkagielddain ledje dulkonbálvalusaide, jorgalemiide, gielladoaimmahagaide,  giellaguovddážiidda  ja  lassánan  áššemeannudeapmái guovttegielat  hálddašeami  ja  guovttegielat  bálvalusaid  dihte.  (Gieldda-  ja regionáladepartemeanta 2002: 4; 14).</p>
<p>Sámegiela  stáhtus  ja  geavaheapmi  lea  regulerejuvvon  Lágas  Sámedikki  ja  eará sámi  riektediliid  birra  (Sámeláhka  1987:56)  mii  bođii  fápmui  1989.  Ođđa kapihtal 3 Sámegiella (Sámeláhka 1990: 78) lasihuvvui sámeláhkii 1990 ja bođii fápmui  1992  rájes.  Dát  kapihtal  gohčoduvvo  dávjá  giellaláhkan  dahje  sámi giellaláhkan.  Sámegiela  geavaheapmi  almmolaš  oktavuođain  lea  maiddái regulerejuvvon  earret  eará  oahpahuslágas,  sámi  oahppoplánabuktosis, mánáidgárdelágas, lágas sosiála bálvalusaid birra, lágas pasieantavuoigatvuođain,  lágas  dearvvasvuođasuorggibargiin,  kirkolágas  ja báikenammalágas.</p>
<p>Dát  láhkamearrádusat  ja  eandalit  sámelága  3. kapihtal <em type="italic">Sámi  giella</em>, leat  dahkan doarjjaortnegiid  guovttegielatvuhtii  áigeguovdilin.  Sámelágas  daddjojuvvo  ahte dáro-  ja  sámegiela  leat  ovttaárvosaš  gielat  (§  1.5)  ja  ahte  álbmogis  lea vuoigatvuohta  geavahit  sámegiela  almmolaš  oktavuođain  Sámegiela hálddašanguovllus mii álggu rájes fátmmastii guhtta gieldda: Unjárgga, Deanu, Kárášjoga, Porsáŋggu, Guovdageainnu ja Gáivuona. Vuosttas vihtta gieldda leat Finnmárkku fylkkas ja loahpas namahuvvon gielda Romssa fylkkas. Sámegiela hálddašanguovlu  lea  maŋŋá  viiddiduvvon  ja  dasa  leat  lasihuvvon  čuovvovaš gielddat:  Divtasvuodna  Norlándda  Fylkkas  2005,  Snoase  Davvi-Trøndelágas 2008,  Loabát  Romssa  fylkkas  2009  ja  Reevhrvijke  Davvi-Trøndelágas  2013. Sámegiela  hálddašanguovlu  gusto  maiddái  Norgga  njealje  davimus  fylkii: Finnmárkku,  Tromssa,  Norlándda  ja  Davvi-Trøndelága.  (Ođasmahttin-, hálddahus-  ja  girkodepartemeanta  2013;  Forskrift  om  forvaltningsområdet  for samisk språk 2005: 657) Sámegiela  hálddašanguovllus  gustojit  čuovvovaš  gáibádusat  almmolaš doaimmaide  (Sámeláhka;  geahča  maid Ođasmahttin-,  hálddahus-  ja girkodepartemeanta 2013): </p>
<p type="listitem"> Dieđáhusat  almmolaš  orgánain  mat  galget  olles  dahje  osiide  álbmogis</p>
<p>hálddašanguovllus, galget leat sihke sámegillii ja dárogillii. Skoviid maid galgá atnit báikkálaš dahje guovllu almmolaš orgánaide</p>
<p>hálddašanguovllus, galget leat sihke sámegillii ja dárogillii (§ 3-2).</p>
<p type="listitem"> Sus  gii  sámegillii  váldá  oktavuođa  báikkálaš  almmolaš  orgánain  mii  lea</p>
<p>hálddašanguovllus, lea vuoigatvuohta oažžut vástádusa sámegillii (§ 3-3).</p>
<p type="listitem"> Sus guhte háliida sámegiela atnit suodjalan dihtii beroštumiidis báikkálaš</p>
<p>ja  guovlulaš  almmolaš  dearvvasvuođa-  ja  sosiálalágádusain,  lea vuoigatvuohta oažžut bálvalusa sámegillii (§ 3-5).</p>
<p type="listitem"> Sis  guđet  barget  báikkálaš  dahje  guovllu  almmolaš  orgánas  mii  lea</p>
<p>hálddašanguovllus,  lea  vuoigatvuohta  oažžut  bálkáhuvvon  virgelobi háhkan  dihtii  alcceseaset  sámegielmáhtu  go  orgána  dárbbaša  dakkár máhtu (§ 3-7).</p>
<p type="listitem"> Gielddastivra  sáhttá  mearridit  ahte  sámegiella  galgá  leat  dássálagaid</p>
<p>dárogielain olles dahje muhtin osiin gieldda hálddahusas (§ 3-9).</p>
<p>Oahpahusláhka,  mánáidgárdeláhka  ja  báikenammaláhka  bidjet  maid  erenoamáš gáibádusaid gielddaide sámegiela hálddašanguovllus: Lea gieldda ovddasvástádus  addit  sámi  mánáide  mánáidgárdefálaldaga  mii  lea  huksejuvvon sámegielas  ja  –kultuvrras  (mánáidgárdeláhka  §  8).  Sámi  oahppoplánabuvttus  – Máhttolokten Sápmi –  galgá  geavahuvvot  gieldda  vuođđoskuvllain (oahpahuslága  ásahus  §  1-1).  Go  geavaha  máŋggagielat  báikenama geaidnogalbbain, de galgá sámegiel báikenamma leat bajimusat (báikenammaláhka ásahus § 7).</p>
<p><em type="bold">3.2.2 Historihkka </em></p>
<p>Sámediggi lea  rájes hálddašan doarjjaortnega sámegiela dulkonbálvalusaide ja guovttegielatvuhtii Sámegiela hálddašanguovllu gielddain ja  fylkkagielddain. Doarjjaortnet ásahuvvui  1985, ja lei  dalle doarjja  sámegiela dulkonbálvalusaide man juolludeapmi  lei 0,6  miljovnna kruvnnu. Juolludeapmi lea dađistaga lassánan ja doarjjaortnet viiddiduvvui maiddái gokčat guovttegielat hálddašeami goluid. Dalle go sámelága giellanjuolggadusat bohte fápmui 1992 lei várrejuvvon 16,35 miljovnna ruvnnu dulkonbálvalusaide ja guovttegielatvuhtii sámegiela hálddašanguovllu gielddaide ja fylkkagielddaide.</p>
<p>Gielddadepartemeanta  hálddašii  doarjjaortnega  sámi  dulkonbálvalusaide  ja guovttegielatvuhtii  gitta  dassážii  go  sirdojuvvui  Sámediggái  1993.  Seammás sirdojuvvui  Sámediggái  fápmudusa  mearridit  njuolggadusaid.  Govvosis  3.1 boahtá ovdan ahte guovttegielatvuođadoarjaga njuolggadusat leat nuppástuvvan áiggi  mielde.  Doarjjaortnegiid  ulbmilat  leat,  oanehaččat  muitaluvvon,  leamaš buhtadit  lassigoluid  mat  gielddain  ja  fylkkagielddain  leat  dulkonbálvalusaide, jorgaleapmái,  gielladoaimmahagaide,  giellaguovddážiidda  ja  lassánan áššemeannudeapmái guovttegielat hálddašeami ja bálvaleami dihte. (Gieldda- ja regionáladepartemeanta 2002: 4; 14; Bargo ja servodahttindepartemeanta 2008.)</p>
<p>Guorahallamat  1990-logus  čájehedje  dattetge  ahte  gielddaid  lassigolut guovttegielatvuođa  dihte,  eai  buhtaduvvon,  ja  dasto  ásahuvvui  smiehttanvuloš doarjja  mii  galggai  gokčat  guovttegielatvuođa  lassigoluid  vuođđoskuvllas.  Dát ortnet  bođii  dalá  guovttegielatvuođa  doarjjaortnega  gielddaide  ja fylkkagielddaide  lassin.  Finnmárkku  fylkkamánni  hálddašii  áigodagas  19952001 dán smiehttanvuloš doarjaga. Doarjja lassánii 1,9 miljovnna ruvnnus jagis 2000  gitta  10,2  miljovnna  ruvdnui  jahkái  2001.  Sámediggi  válddii  dáid  ruđaid hálddašeami  badjelasas  2002  rájes,  ja  dan  rájes  lea  doarjja  guovttegielatvuhtii vuođđoskuvllas  biddjon  oktii  guovttegielatvuođa  doarjjaortnegiin  gielddaide  ja fylkkagielddaide. (Gieldda- ja regionáladepartemeanta 2002: 15.)</p>
<p>Gielddaid ja fylkkagielddaid guovttegielatvuođa juolludeami njuolggadusat leat moanaid háviid rievdaduvvon. 1999 rádjái vuođđosubmi, mii lei 3,5 proseantta olles  juolludeami,  juogaduvvui  dásselága  Sámegiela  hálddašanguovllu  guđa gieldda  gaskkas.  Stuorámus  oassi  juolludeamis  (57  proseantta)  juogaduvvui gielddaid  gaskkas  olmmošlogu  vuođul  ja  vuođđoskuvlla  oahppiid  logu  vuođul geat  lohket  sámegiela  vuosttas  dahje  nubbingiellan  skuvllas.  Gielddat  sá</p>
<p>Geavatlaččat Sámediggi jotkkii dattetge geavahit ovddeš juolludaneavttuid 2001 rájes ja goitge 2009 rádjái. Sámediggi lea e-poasttas beaiváduvvon 30.01. 2009 čilgen ahte:</p>
<p><em type="italic">Sámediggi  lea  iežas  jahkásaš  bušeahttameannudeamis  mearridan ruhtadoarjaga sturrodaga maid juohke gielda ja fylkkagielda oažžu. Dan lea Sámediggi  dahkan  (Sámedigge-  čálli čilgehus) ráđi  evttohusa  vuođul Sámediggái.  Geavatlaččat  lea  geavahan  juogadančovdosa  mii  lei njuolggadusain  2001  rádjái  go  lea  ráhkadan  evttohusa.  (Kleven  et  al. 2009: 12.) </em></p>
<p>Dat  mearkkaša  ahte  lea  juogadan  guovttegielatvuođadoarjaga  olmmošlogu, Sámedikki  jienastuslogu  ja  oahppiid  logu  mielde  geat  lohket  sámegiela vuođđoskuvllas.  Go  geahčada  doarjjasupmiid  gielddaide  ja  fylkkagielddaide áigodagas 2007-13 de fuopmáša ahte supmit leat ovttaláganat jagis jahkái eanaš gielddain.  Seammás  čájehit  logut  Statistihkaid  guovddášdoaimmahagas, Vuođđoskuvllaid  diehtojuohkinvuogádagas  interneahtas  ja  Sámedikkis nuppástusaid  sihke  gielddaid  olmmošlogus,  Sámedikki  jienastuslogus  ja oahppiid  logus  geat  lohket  sámegiela  vuosttas  dahje  nubbingiellan vuođđoskuvllas.</p>
<p>Sámediggi  čilge  e-poasttas  27.09.  2013  ahte  sii  eai  leat  ožžon  lassáneami guovddáš eiseválddiin guovttegielatvuođadoarjagii. Danne ii leat leamaš vejolaš lasihit doarjaga.</p>
<p><em type="italic">Sámediggi  álggahii  barggu  rievdadišgoahtit  njuolggadusaid  2009:s. Danne  Sámediggi  ii  háliidan  2009  maŋŋá  dahkat  stuorát  nuppástusaid juolludemiide  ovdalgo  ođđa  njuolggadusat  váldojuvvojit  atnui  nu  guhká go Sámediggi ii ožžon lassáneami guovddáš eiseválddiin guovttegielatvuođadoarjagii. (Sametinget 2013) </em></p>
<p>Finnut buktá raporttastis <em type="italic">Árvvoštallan. Guovttegielatvuođadoarjaga </em></p>
<p><em type="italic">geavaheapmi </em>(Kleven et al. 2009) viehka olu ávžžuhusaid mo sáhtášii juogadit </p>
<p>guovttegielatvuođadoarjaga  ja  mo  sáhtášii  buoridit  raporttaid  ja  rehketdoaluid. Sámediggi leage váldán vuhtii daid ávžžuhusain go mearridii guovttegielatvuođadoarjaga ođđa juolludaneavttuid (Sámedikki ášši 011/11).</p>
<p>Dáid  ođđa  juolludaneavttuid  mielde  guovttegielatvuođadoarjja  rievdá  das  ahte leat  gollostivrejuvvon  dasa  ahte  šaddat  ulbmilstivrejuvvon  2012  rájes.  Ođđa modeallas  lea  golmmaoasat  meroštallanvuohki  das  mo  doarjja  juolluduvvo sámegiela hálddašanguovllu gielddaide.</p>
<p>1. Vuođđooassi: Vuođđooassi lea  proseantta ollislaš guovttegielatvuođarámmas gielddaide ja juogaduvvo luohtta hálddašangielddaid gaskkas.</p>
<p>2. Bálvalanoassi: Bálvalanoassi lea  proseantta ollislaš guovttegielatvuođarámmas  gielddaide  ja  juogaduvvo  hálddašangielddaide  dáid mihttoovttadagaid  vuođul:  Galle  vuođđoskuvllaoahppis  lea  sámegiella vuosttašgiellan  deattuhuvvo  44  proseanttain.  Galle  vuođđoskuvllaoahppis  lea sámegiella  nubbigiellan  deattuhuvvo  25  proseanttain.  Gallis  gielddas  leat čálihuvvan Sámedikki jienastuslohkui deattuhuvvo 31 proseanttain.</p>
<p>3. Ovddidanoassi: Ovddidanoassi lea  proseantta ollislaš</p>
<p>guovttegielalašvuođarámmas gielddaide. Ovddidanoassi muddejuvvo doaimmaid  ja  čađahuvvon  doaibmabijuid  vuođul  jagis  jahkái,  ja  ovttaskas gieldda  ja  Sámedikki  gaskasaš  ovttasbargošiehtadusa  vuođul.  Ovddidanoasi sturrodaga ovttaskas gildii mearrida sámediggeráđđi.</p>
<p>Ođđa njuolggadusat váldojuvvojit dađistaga atnui áigodagas 2012-14. Dalle go 2012  bušeahtta  mearriduvvui  eai  lean  ovttasbargošiehtadusat  gielddaiguin  ja fylkkagielddaiguin  vuolláičállojuvvon.  Dat  dagahii  ahte  Sámedikkis  ii  lean vuođuštusat  mearridit  ovddidanoasi  ovttaskas  gielddaide  ja  fylkkagielddaide 2012 bušeahtas. 2013:s lea juogadan doarjaga ođđa njuolggadusaid mielde earret ovddidanoasis.  Dan  galgá  juogadit  mannan  jagi  doaimmaid  ektu</p>
<p><em type="bold">3.2.3 Juolludeamit gielddaide ja fylkkagielddaide áigodagas 1993</em></p>
<p>Vuolábealde ovdanbuktojuvvo oppalaš geahčastat juolluduvvon</p>
<p>guovttegielatvuođadoarjaga  sturrodagas  áigodagas  1993-2003.  Jagiin  1996  ja 1999  lea  lasihuvvon  govvosii  fylkkamánni  smiehttanvuloš  doarjja  gielddaide maid guovttegielatvuođa golut eai lean buhtaduvvon.</p>
<p>Govus  3.2  ja  govus  3.3  čájehit  ovddideami  dan  guđa  gielddas  ja  guovtti fylkkagielddas  mat  ledje  fárus  Sámegiela  hálddašanguovllus  álggu  rájes  1993. Govvosiin leat golbma jagi ovdanbukton jagiid gaskkas ja dat loahpahuvvo jagi 2005. Sámegiela hálddašanguovlu viiddiduvvui ovttain gielddain - Divtasvuona suohkaniin - Norlánddas jagi 2006 ja ođđa ovdanbuktin álgá dan maŋŋá.</p>
<p>Govus  3.2  ja  govus  3.3  čájehit  ahte  juolludeamit  guovttegielatvuhtii  gielddain lassánit  veaháš  1990  –logus,  muhto  juolludeamit  fylkkagielddaide  geahppánit. Muhtin  gielddat  vásihit  maiddái  geahppáneami  1996  ja  1999  gaskkas.  Dat nuppástusat bohtet das  ahte juolludaneavttut  gielddaid gaskkas ja fylkkagielddaid gaskkas rievdaduvvojit.</p>
<p>Mearkkašahtti  lassáneapmi  guovttegielatvuođadoarjagis  sihke  gielddaide  ja fylkkagielddaide dáhpáhuvvá  ja  gaskkas go guovttegielatvuođadoarjja gielddaide lassána 8,375 miljovnna ruvnnuin dahjege 36,6  proseanttain,  ja  guovttegielatvuođadoarjja  fylkkagielddaide  lassána 725 000  kruvnnuin  dahjege  38,9  proseanttain.  Lassáneapmi  boahtá  dan  maŋŋá go bargojoavku maid Gieldda- ja regionáladepartemeanta lei nammadan, celkkii loahppaboađusin  ahte  gielddaid  dalá  golut  guovttegielatvuođa  dihte  gieldda hálddašeamis  ja  vuođđoskuvllaid  lassi  hálddašeamis  ja  doaimmain,  eai buhtaduvvon. Vaikko vel árvvoštallamii válddii fárrui smiehttanvuloš doarjaga mii  gielddaide  lei  juolluduvvon  2002,  de  bargojoavku  oaivvildii  ahte  dušše Unjárgga  gildii  buhtaduvvojedje  gieldda  duođalaš  golut  guovttegielatvuođa dihte. Dan viđa eará gielddas lei erohus duođalaš goluin ja fidnejuvvon doarjagis 12,334 miljovnna ruvnnu. (Gieldda- ja regionáladepartemeanta 2002: 35.) Guovttegielatdoarjja  gielddaide  lei  oktiibuot  22,885  miljovnna  ruvnnu  2002:s. Dat lassánii 31,260 miljovdnii 2005 rádjái. Áin lei juolludeapmi 3,24 miljovnna ruvnnu  uhcit go  dan maid  Gieldda-  ja  regionáladepartemeantta  bargojoavku  lei atnán dievaslaš buhtadussan guovttegielatvuođa goluide 2002.</p>
<p><em type="bold">3.2.4 Juolludeami gielddaide ja fylkkagielddaide áigodagas 2007</em></p>
<p>Áigodagas 2001-2011 Sámediggi geavahii seammá njuolggadusaid guovttegielatvuođa  doarjaga  juohkimis  gielddaide  ja  fylkkagielddaide. Sámedikki  mearrádusa  mielde  áššis  011/11 <em type="italic">Ođđa  meroštallannjuolggadusat </em></p>
<p><em type="italic">guovttegielalašvuođadoarjagiid juolludeapmái</em> guovttegielatvuođadoarjja rievdá </p>
<p>das ahte leat gollostivrejuvvon dasa ahte šaddat ulbmilstivrejuvvon 2012 rájes. Ođđa juolludaneavttut váldojuvvojit atnui áigodagas 2012-14.</p>
<p>Govus  3.4  čájeha  ahte  guovttegielatvuođadoarjja  gielddaide  oppalaččat  lassána 25,5  proseanttain  áigodagas  2007-13.  Seammá  áigodagas  viiddiduvvo Sámegiela hálddašanguovllu golmmain gielddain. Snoase 2008:s, Loabát 2010:s ja  Raavrhvijhke  2013:s.  Doarjja  ovttaskas  gielddaide  lassána  13 000  ruvnnuin 2007:s  gitta  2008  rádjái.  Dan  maŋŋá  lea  juolluduvvon  submi  leamaš  seammá áigodagas  2008-13.  Spiehkastat  lea  Unjárgga  gielda  man  doarjja  lassánii 158 000 ruvnnuin dahjege 5,5 proseanttain 2010:s gitta 2011 rádjái.</p>
<p>Govus 3.5 čájeha ahte guovttegielatvuođadoarjja fylkkagielddaide lassána 1,223 miljovnna ruvnnuin dahjege 47,2 proseanttain áigodagas 2005-07. Measta olles lassáneapmi  boahtá  das  ahte  Norlándda  fylkkagielda  oažžu  1,201  miljovnna ruvnnu  2007:s.  Dát  dáhpáhuvvá  go  Norlándda  fylkkagielda  oažžu geatnegasvuođaid  </p>
<p>Govus 3.5 čájeha maid ahte guovttegielatvuođadoarjja fylkkagielddaide lassána 1,287  miljovnna  ruvnnuin  dahjege  33,8  proseanttain  áigodagas  2007-13.  Olles lassáneapmi  boahtá  jagi  2008.  Dat  dáhpáhuvvá  dallego  Davvi-Trøndelága fylkkagielda oažžu geatnegasvuođaid sámelága giellanjuolggadusaid hárrái dan sivas ahte Snoase tjielte (gielda) šaddá oassin Sámegiela hálddašanguovllusMuđui  lea  guovttegielatdoarjja  ovttaskas  fylkkagielddaide leamaš  seammá  áigodagas  2007-12  earret  muhtin  uhca  geahpideapmi  golmma davimus fylkkas 2007 ja 2008 gaskkas.</p>
<p>Govus 3.6 čájeha guovttegielatvuođadoarjaga maid dat guhtta gieldda mat ledje álggoálggus fárus Sámegiela hálddašanguovllus, leat ožžon jagiin 2005 ja 2012. Dás čájehuvvo maid mii doarjjasubmi livččii jos livččii lassánan dábálaš hadde- ja  bálkálassáneami  ektui  nu  gohčoduvvon  konsumahaddeindeavssa  ektui. Árvvoštallamat leat dahkkon Statistihkaid guovddášdoaimmahaga konsumahaddeindeaksarehkenmašiinnain (SSB 2013). Árvvoštallan  čájeha  ahte dát  guhtta  gieldda  duođalaččat  ožžot  3,9  miljovnna  ruvnnu  uhcit guovttegielatvuođadoarjjan 2012:s go 2005:s. Buot gielddat fidnejit duođalaččat uhcit doarjaga. Guovdageainnu suohkan lea eanemusat vuoittáhallan go suohkan duođalaš  doarjja  2012:s  lea  1,1  miljovnna  ruvnnu  uhcit  go  2005:s.  Unjárgga gielda lea buoremusat birgen, muhto dan gieldda doarjja duođalaš geahpideapmi lea maid 249 000 ruvnnu.</p>
<p><em type="bold">3.2.5 Árvvoštallamat </em></p>
<p>Finnut  dutkanlágádus  lea  árvvoštallan  Sámedikki  ulbmiliid  doarjjaortnegiin  nu mo  bođii  ovdan  juolludanreivviin  gielddaide  ja  fylkkagielddaide  áigodagas 2003-07.  Ulbmilin  lea  leamaš  seailluhit,  nannet  ja  ovddidit  sámegiela geavaheami almmolaš hálddašeamis. Bajimussii biddjon ulbmil lea leamaš ahte gielddahálddašeapmi šaddá dievaslaččat guovttegielagin nu ahte sámegielagat ja dárogielagat ožžot dásseárvosaš gielddalaš bálvalusaid. Lea maid doarjjaortnega ulbmil sihkkarastit ovttaskasolbmuid vuoigatvuođaid sámelága giellanjuolggadusaid hárrái. Maŋimuš jagi go Finnut árvvoštalai ortnega lei jagi 2007.  Dalle  lei  ulbmil  dušše  čadnon  gáibádusaide  sámelágas  ahte  galgá  leat guovttegielat báikkálaš ja fylkkagielddalaš hálddašeapmi. (Kleven et al. 2009: 4; 46.)</p>
<p>Sámedikki  ulbmil  guovttegielatvuođadoarjagiin  lea  geavatlaččat  ovdánan  dihto guvlui  nu  ahte  ulbmil  lea  stuorát  go  dušše  deavdit  gáibádusaid  guovttegielat hálddašeapmái  ja  ollašuhttit  sámelága  giellanjuolggadusaid.  Raporttat vuostáiváldiin ja sin gulahallamat Sámedikkiin čájehit moanaid ovdamearkkaiguin  ahte  háliida  geavahit  ruhtadoarjaga  nannet  sámegiela  ja  – kultuvrra oppalaš dásis. Gielddat ja fylkkagielddat leatge geavahan doarjaga olu doaibmabijuide  mat  eai  leat  vealtameahttumit  čatnasan  sámelága giellanjuolggadusaide,  muhto  daid  sáhttá  baicce  gohčodit  kultuvrralaš doaibmabidjun ja identitehtahuksejeaddji ja doaladumi ráhkadeaddji doaibmabidjun. (Kleven et al. 2009: 46-47.)</p>
<p>Finnut  raporttas  ii  báze  eahpádus  das  ahte  ollu  čađahuvvon  doaibmabijut  leat leamaš  fárus  ovddidit  sámegiela.  Ollu  doaibmabijut  leat  maiddái  ovddidan  ja dahkan  sámekultuvrra  oainnusin.  Guovttegielatvuođadoarjaga  haga  livčče mearkkašahtti  uhcit  doaibmabijut  čađahuvvon.  Muhtin  gielddat  leat  vástidan ahte  eai  livčče  álggage  geavahan  ruđa  sámegiela  doaimmaide  jos  eai  livčče fidnen guovttegielatvuođa doarjaga. (Kleven et al. 2009: 47-48.)</p>
<p>Dallego dáhtui gielddaid árvvoštallat man muddui juolludeapmi lea leamaš fárus ovddidit  sámegiela  geavaheami,  de  lei  gaskamearálaš  árvu  vástádusain  4,4 ráidalasas  mii  manai 1-5  (Kleven  et  al. 2009: 47). Dás galgá  atnit  muittus  ahte lea  vuostáiváldiid  iežaset  árvvoštallan  muhtin  doarjagis  maid  sii  ožžot.  Lea almmatge miellagidd</p>
<p>Gitta  2007  rádjái  ii  gáibiduvvon  ahte  rehketdoallu  galggai  leat  fárus  go raporterejedje gielladoarjaga geavaheami birra, ja Finnutas ii leat leamaš vejolaš dárkileappot  analyseret  ruhtageavaheami.  Datge  ii  leat  leamaš  vejolaš  dán artihkkala  rámmaid  siskkobealde.  2007  ovddas  leat  buktojuvvon  rehketdoalut, muhto  dáid  rehketdoaluid  kvalitehta  lei  nu  máŋggalágan  ahte  ii  lean  vejolaš dallege  árvvoštallat  masa  ruhta  lei  geavahuvvon.  Dušše  Porsáŋggu  gielda  lei buktán  čielga  rehketdoalu  mii  maiddái  čájehii  masa  sii  ledje  geavahan guovttegielatvuođadoarjaga.  (Kleven  et  al.  2009:  51.)  Finnut  buktá  iežas raporttas viehka olu ávžžuhusaid das mo sáhttá juogadit guovttegielatvuođadoarjaga  ja  mo  sáhttá  buoridit  raporttaid  oktan rehketdoaluiguin. Sámediggi leage váldán vuhtii daid ávžžuhusain go mearridii ođđa  juolludaneavttuide  guovttegielatvuođadoarjaga  juolludeapmái  (Sámedikki ášši 011/11).</p>
<p><em type="bold">3.3  Giellaguovddážat </em></p>
<p><em type="bold">3.3.1 Historihkka </em></p>
<p>Sámi  giella-  ja  kulturguovddáš  Porsáŋggus  ásahuvvui  vuosttas  sámi giellaguovddážin  1994  (Nygaard  et  al.  2012:  4).  Dasto  čuovui  Gáivuona suohkan  seammá  jagi  go  ásahii <em type="italic">Sámi  giellaguovddáža</em>.  Giellaguovddážat </p>
<p><em type="italic">Várdobáiki  sámi  guovddáš</em>  Evenášši  suohkanis  ja <em type="italic">Árran  julevsáme  guovdásj</em> </p>
<p>Divtasvuona suohkanis ásahuvvojedje 1999:s.</p>
<p>2000-logu  mielde leat  ásahuvvon  sámi  giellaguovddážat  ovcci eará  gildii  ja  13 sámi  giellaguovddáža  ožžot  2013:s  doaibmadoarjaga  Sámedikkis.  Eará giellaguovddážat  namahuvvojit  vuolábealde.  Dain  lea  juogo  álggahanjahki dávggáid siste dahje dego dan golmma maŋimuš namahuvvon giellaguovddážis, vuosttas  jahki  go ožžo  doaibmadoarjaga  Sámedikkis,  dávggáid siste. <em type="italic">Isak Saba </em></p>
<p><em type="italic">guovddáš</em> Unjárgga gielddas (2002), <em type="italic">Deanu giellagáddi</em> Deanu gielddas (2002), <em type="italic">Gáisi  Giellaguovddáš</em>  Romssa  suohkanis  (2004), <em type="italic">Aajege  –  Saemien  giele-  jih maahtoejarnge</em> Plasje tjieltes (2005), <em type="italic">Álttá Sámi Giellaguovddáš</em> Álttá suohkanis </p>
<p>(2006), <em type="italic">Ástávuona  giellagoahtie</em>  Loabága  suohkanis  (2009), <em type="italic">Gielem  nastedh</em> Snoase  tjieltis  (2011), <em type="italic">Gïeleaernie</em>  Raavrhvijhke  tjieltes  (2013)  ja  Omasvuona giellaguovddáš  Omasvuona  suohkanis  (2013).  (Nygaard  et  al.  2012:  4; Sámedikki bušeahtta 2013: Kapihtal 4.4.1.) </p>
<p>Álgojagiin  Sámi  giellaráđđi  juolludii  prošeaktadoarjaga  giellaguovddážiidda maidda guovddážat ohce jahkásaččat (Nygaard et al. 2012: 5). Dasto Sámediggi ásahii  njuolga  vuođđodoarjaga  daid  sámi  giellaguovddážiidda  mat  dalle  ledje ásahuvvon  Porsáŋgui,  Gáivutnii,  Divtasvudnii  ja  Evenáššái.  2002  rájes addojuvvui maid doarjja giellaguovddážii mii lei Unjárggas. Doarjjasubmi sihke 2001:s  ja  2002:s  lei  guhtege  giellaguovddážii  400 000  ruvnnu.    Doarjjaortnega ulbmil  lei  ráhkadit  čielgasut  dili guovddážiid  boahtte  áiggi  doaimmaid  várás  ja sihkkarastit  dárbbašlaš  doaimmaid.  Giellaguovddážat  galget  ieža  fuolahit ruhtadoarjaga  iežaset  eará  doaimmaide.  (Gieldda-  ja  regionáladepartemeanta 2002: 20.)</p>
<p><em type="bold">3.3.2 Juolludeami giellaguovddážiidda </em></p>
<p>Sámediggi juolludii 2013:s oktiibuot 10,826 miljovnna ruvnnu doaibmadoarjjan 13 giellaguovddážii.</p>
<p>Govus  3.7  čájeha  ahte  juolludeapmi  giellaguovddážiidda  lea  leamaš  relatiiva stuorra  lassáneapmi  1,6  miljovnna  ruvnnu  2001:s  gitta  10,826  miljovnna ruvdnui  2013:s.  Ferte  geahččat  ášši  dan  oktavuođas  ahte  giellaguovddážiid lohku  lea  lassánan  mearkkašan  veara  njealjis  gitta  g</p>
<p><em type="bold">3.3.3 Giellaguovddážiid doaimmat </em></p>
<p>Norut -dutkanlágádus árvvoštallá dán logi giellaguovddáža doaimmat mat ožžot vuođđodoarjaga  Sámedikkis  2010.  Árvvoštallan  čájeha  ahte  buot giellaguovddážiin  leat  giellakurssat  iežaset  doaimma  vuođđun.  Dasa  lassin máŋggat  giellaguovddážat  dahket  iešguđetlágan  dokumentašuvdnabargguid  ja almmuhit  sámegielat  materiálaid.  Giellaguovddážat  ráhkadit  sámegielat giellašiljuid  mánáide  ja  nuoraide,  dat  oahpahit  sámegiela  ollesolbmuide  ja čađahit  doaladumiide  váikkuheaddji  bargguid.  Ollesolbmuide  oaivvilduvvon oahppu  sáhttá  groavvásit  juohkit  guovtti  oassái  man  nubbi  oassi  lea  háleštan-, lohkan-  ja  čállinkurssat  olbmuide  geat  máhttet  olu  sámegiela,  ovdamearkan máhttet sámástit, muhto eai máhte lohkat ja čállit sámegiela. Nubbi oassi leages iešguđetlágan  álgokurssat  olbmuide  geat  eai  máhte  sámegiela.  Muhtin giellaguovddážiin  lea  maid  gáiddusoahpahus  vuođđo-  ja  joatkkaskuvllaid oahppiide dehálaš komponeantan iežaset bargguin. Muhtin guovddážat leat ges árrat  juo  fáluhišgoahtán  gelbbolašvuođa  addi  kurssaid  ovttasbarggus universitehtain  ja  allaskuvllaiguin.  Eará  guovddážat  eai  leat  dan  vuoruhan, muhto ollu giellaguovddážat leat jagi 2010 maŋŋá leamaš fárus Sámedikki viđajagi  ollesolbmuidoahppoprográmmas  mas  leat  čađahan  guovttelágan  kurssaid, juogo čállinkurssaid sámegielas daidda geain lea sámegiella eatnigiellan ja/dahje SAAL-kurssaid álgooahppun daidda geat eai máhte sámegiela. Kursaoassálastiin galgá  leat  lohkangelbbolašvuohta  ja  almmuhit  iežaset  studeantan  Sámi allaskuvlii ja ožžot eksámena maŋŋá oahppočuoggáid. Nygård et al. 2012.)</p>
<p>Giellaguovddážat  leat  stuorámus  joavku  mii  ohcá  doarjagiid  Sámedikkis giellaprošeavttaide.  Dat  lea  gieđahallojuvvon  vuolábealde  3.4.  kapihttalis</p>
<p><em type="italic">Sámedikki  ohcanvuđot  doarjagat  sámegielaide</em>  iige  namuhuvvo  dađe </p>
<p>dárkileappot  dáppe.  Lea  veara  fuopmášit  ahte  raportta  mielde  mas  Norut árvvoštallá Sámedikki ohcanvuđot doarjagiid sámegielaide (Josefsen et al. 2013: 56), geavahit giellaguovddážat menddo olu áiggi čállit ohcamušaid ja raporttaid ja  hálddašeapmái  eará  doaimmaid  ektui.  Dannego  giellakurssat  leat  buot giellaguovddážiin váldobargun, de evttohuvvo ahte Sámediggi baicce galggašii addit  giellaguovddážiidda  bargodokumeantta  mas  kurssat  ja  eará  vejolaš doaimmat livčče fárus. Dáinna livččii luvven resurssaid ovddidanbargguide mat dagašedje  ahte  áiggi  mielde  olahivčče  eanet  olbmuid  ja  oččošedje  buorebut heivehuvvon kurssaid ja eará doaimmaid. Norut evttoha ráhkadit  ovttasbargošiehtadusaid  giellaguovddážiid  ja  Sámedikki  gaskkas  ja  maiddái lasihit  giellaguovddážiid  doaibmadoarjaga  dahje  ahte  attášii  daidda  eará  guhkit áiggi ruhtadeami. Maŋimuš evttohusa lea Sámediggi juo čuovvolan go jagi 2013 bušeahtas lea juolludan eanet doaibmadoarjaga giellaguovddážiidda. (Sámedikki bušeahtta 2013: geahča maid govvosa 3.7 bajábealde).</p>
<p><em type="bold">3.4  Sámedikki ohcanvuđot doarjagat sámegielaide </em></p>
<p><em type="bold">3.4.1 Historihkka </em></p>
<p>Sámedikkis  lea  iežas  doaibmanáigodagas  leamaš  iešguđetlágan  ohcanvuđot doarjjaortnegat  main  máŋggalágan  doaibmit  leat  sáhttán  ohcat  doarjaga giellaprošeavttaide  sihke  Sámegiela  hálddašanguovllu  siskkobealde  ja olggobealde  (Josefsen  et  al.  2013:  8).  Doarjjaortnega  vuođuštus  Sámegiela hálddašanguovllu  olggobealde  lei  1990-logus  ja  2000-logu  álggus  njeallje iešguđetlágan  giellaplána  maid  Sámediggi  lei  dohkkehan.  2001:s  ledje várrejuvvon  2,4  miljovnna  ruvnnu  dakkár  prošeavttaide.  (Gieldda-  ja regionáladepartemeanta  2002:  20.)  Dasa  lassin  sáhtte  gielddat  Sámegiela hálddašanguovllus  ohcat  prošeaktadoarjaga </p>
<p>Sámedikki  lea  maid  várren  ruđa  giellaprošeavttaide  Sámeálbmot  foandda dietnasis 2007  maŋŋá.  Stuorradiggi ásahii  Sámeálbmoga  foandda geassemánus  kollektiivvalaš buhtadussan sámi álbmogii ovddeš áiggi dáruiduhttinpolitihka dihte. Fondii biddjojuvvui 75  miljovnna ruvnnu. Jahkásaš dienas  foanddas  dahká  4,5  miljovnna  ruvnnu.  Sámediggi  mearridii geavahišgoahtit  ruđa  2007,  ja  okta  golmma  áŋgiruššansuorggis  lea giellaprográmmat  maid  ulbmil  lea  <span type="quote">“eanet  aktiiva  giellageavaheaddjit”</span>.  Sámi giellaráđđi  hálddašii  Sámedikki  prošeaktadoarjjaortnegiid  sámegielaide  2002 rádjái. Áigodagas 2002-11 lei Sámedikki juolludanstivrras hálddašanovddasvástádus buot ohcanvuđot doarjagiin. Ođđajagimánu 1. beaivvi rájes  2011  heaittihuvvui  juolludanstivra  ja  Sámediggeráđđi  válddii  badjelasas hálddašit  buot  Sámedikki  doarjjaruđaid  oktan  ohcanvuđot  doarjagiin giellaprošeavttaide. (Josefsen et al. 2013: 8.) Govus  3.8  čájeha  juolludemiid  giellaprošeavttaide  Sámegiela  hálddašanguovllu siskkobealde  ja  olggobealde  ja  dietnasat  Sámeálbmoga  foanddas  mat  leat geavahuvvon  giellaprošeavttaide.  Sáhttá  namuhit  ahte  jagi  2001  ja  2002 Sámediggi  juolludii  2,406  ja  2,450  miljovnna  ruvnnu  giellaprošeavttaide Sámegiela  hálddašanguovllu  olggobealde.  Dan  áigodagas  ii  lean  vejolaš  ohcat doarjaga giellaprošeavttaide  Sámegiela hálddašanguovllu siskkobealde. Uhccán saji dihte leat jagi 2001 ja 2002 supmit guđđojuvvon namutkeahttá govvosis 3.8. Ođđa  njuolggadusat  leat  váldojuvvon  atnui  2012  rájes  ohcanvuđot gielladoarjagiid gieđahallamis, iige earut šat bušeahtas prošeavttaid gaskkas mat leat Sámegiela hálddašanguovllu siskkobealde ja olggobealde. Iige leat šat sierra poasta  mas  dietnasat  Sámeálbmoga  foanddas  leat  namuhuvvon,  muhto Sámedikki  bušeahtain  lea  mearkkašumiin  fuopmášahttán  ahte  geavahuvvo  1,2 miljovnna  ruvnnu  jagi  2012  ja  1,7  miljovnna  ruvnnu  jagi  2013  Sámeálbmot foandda dietnasis giellaprošeavttaide. (Sámedikki bušeahtta 2012; 2013).</p>
<p>Govvosis  3.8  boahtá  ovdan  ahte  juolludeamit  sámi  giellaprošeavttaide  lassánit 4,05  miljovnna  ruvnnus  gitta  7,61  miljovnna  ruvdnui  áigodagas  2003-13. Lassáneapmi lea 3,56  miljovnna ruvnnu dahje 87,9 proseantta. Go váldá vuhtii dábálaš bálká- ja haddelassáneamis lea lassáneapmi 60,4 proseantta (SSB 2013).</p>
<p>Áigodagas  2004-06  geahppánit  juolludeami  4,45  miljovnna  ruvnnus  gitta  3,49 miljovnna  ruvdnui  dahjege  21,6  proseantta.  Jagi  2008  rájes  váldo  ruhta Sámeálbmot  foandda  dietnasis  giellaprošeavttaide  ja  dat  addá  mearkkašahtti lassáneami  giellaprošeavttaid  oppalaš  juolludemiide.  Jagi  2010  olaha  bajimus dási.  Dalle  geavahuvvo  njeallje  miljovnna  ruvnnu  Sámeálbmoga  foandda dietnasis  ja  submi  sámi  giellaprošeavttaide  lea  oktiibuot  10,01  miljovnna ruvnnu.</p>
<p>Viđajagi áigodagas 2008-13 Sámediggi geavaha badjelaš 40 miljovnna ruvnnu ohcanvuđot  giellaprošeavttaide.  Dan  40  miljovnnas  bohtet  11,6  miljovnna Sámeálbmot  foandda  dietnasis.  Jos  dienas  Sámeálbmot  foanddas  dollojuvvo olggobealde árvvoštallamiin áigodagas 2008-11, de lassánit liikká juolludeamit sámi  giellaprošeavttaide  sihke  Sámegiela  hálddašanguovllu  siskkobealde  ja olggobealde. Jagi 2012 rájes ii earut giellaprošeavttaid gaskkas mat čađahuvvojit Sámegiela hálddašanguovllu siskkobealde ja olggobealde, ja áigodagas 2011-13 geahppánit doarjagat ohcanvuđot giellaprošeavttaide 7,61 miljovnnas gitta 5,91 miljovnna  ruvdnui  go  ii  váldde  dietnasa  Sámeálbmot  foanddas  fárrui árvvoštallamii. Geahpideapmi lea 22,3 proseantta ja duođalaš geahpideapmi lea 24,3 proseantta go váldá vuhtii dábálaš bálká- ja haddelassáneami (SSB 2013).</p>
<p>Juolludemiid  juohkáseapmi  prošeavttaide  Sámegiela  hálddašanguovllu siskkobealde ja olggobealde čájeha ahte</p>
<p><em type="bold">3.4.3 Gielladoarjagiid geavaheapmi </em></p>
<p>Giellaprošeavttaid njuolggadusat main bohtet ovdan makkár giellaprošeavttaide lea  vejolaš  ohcat  doarjaga,  leat  moanaid  háviid  nuppástuvvon.  2013:s  sáhttá ohcat  doarjaga:  giellakurssaide  ollesolbmuide,  giellakurssaide  maid  ásahusat dahje  organisašuvnnat  ovttasráđiid  lágidit  rastá  riikarájáid,  giellašiljuide  mat nannejit  njálmmálaš  giellafievrrideami  buolvvaid  gaskkas,  giellaleairraide mánáide  ja  nuoraide,  tearbmaprošeavttaide,  báikenammaprošeavttaide  ja prošeavttaide main ovddidit, jorgalit dahje heivehit applikašuvnnaid sámegillii.</p>
<p>Muhtin  guorahallamis  giellaprošeaktadoarjaga  geavaheami  birra  maŋimuš guhtta  jagi,  lea  jearran  nannego  giellaprošeaktadoarjagiid  sámegiela,  lasihitgo sámegiela  geavaheami  ja  olahago  doarjjaortnet  sámi  álbmoga?  Guorahallamis celkojuvvo  ahte  vaikko  doarjjaortnega  supmit  leat  uhcit,    de  dat  buktet máŋggabealat  giellaprošeavttaid  olu  báikkálaš  servodagaide.  (Josefsen  et  al. 2013:6.)</p>
<p>70  proseantta  ohcciin  ožžoge  doarjaga.  Stuorámus  oassi  čađahuvvon giellaprošeavttain  lea  davvisámegiela  várás.  238  juolludeamis  manne  173 davvisámegielat  prošeavttaide,  49  máttasámegielat  prošeavttaide,  15 julevsámegielat  prošeavttaide  ja  okta  biŧamsámegielat  prošektii.  Ii  mihkkege geavahuvvon  nuortasámegielat  prošeavttaide.  Vaikko  ollu  juolludeamit  leat davvisámegielat prošeavttaide, de ii sáhte dadjat ahte davvisámegiella lea leamš vuoruhuvvon. Baicce nuppegežiid. Go guorahallá makkár prošeavttat eai ožžon doarjaga,  de  čájehuvvo  ahte  proseanttaid  mielde  ožžo  eanet  mátta-  ja julevsámegiela prošeavttat doarjaga go davvisámegielat prošeavttat. (Josefsen et al. 2013: 15; 18).</p>
<p>Stuorámus  doaibmi  gielladoarjjamárkanis  lea  giellaguovddážat.  Dat  ožžo viđajagi áigodagas 2007-11 doarjaga 107 giellaprošektii. Gielddat bohtet nubbin 39  prošeavttain.  Vuođđoskuvllain  ja  skuvllaid  astoáigedoaimmain  leat  leamaš 21  giellaprošeavtta  ja  mánáidgárddiin  gávcci.  Ii-almmolaš  sámi  ásahusat  dego vuođđudusat  ja  oasussearvvit  leat  ožžon  doarjaga  16  prošektii,  ja  sámi beroštumiidorganisašuvnnain  leat  leamaš  14  prošeavtta.  Norgga  almmolaš ásahusat  leat  maid  ožžon  doarjaga  13  sámi  giellaprošektii,  ja  logi ovttaskasolbmui  lea  juolluduvvon  dákkár  doarjja.  Muđui  leat  lágádusat  ožžon doarjaga guđa  prošektii  ja  musea  ovtta  prošektii.  Ferte  atnit mearkkašan  veara ahte  sámi  organisašuvnnat  ja  ovttaskasolbmot  leat  ožžon  doarjaga  dušše  14  ja logi  prošektii.  Sáhttá  leat  nu  ahte  prošeavttaid  čađaheapmái  gáibiduvvojit  nu ollu  resurssat  lágideaddjis  ahte  dušše  stuorát  organisašuvnnain  dego  gielddas dahje giellaguovddážis lea doarvái gelbbolašvuohta čađahit daid. (Josefsen et al. 2013: 20; 46-50.)</p>
<p>Iešguđetge  lágideaddjit  leat  ožžon  doarjaga  238  prošektii  maid  doaimmat  leat viehka  viidát.  Sáhttá  oanehaččat  juohkit  daid  čuovvovaš  kategoriijaide: oahpahus  sámegielas,  sámegiela  ja  báikenamaid  dokumentašuvdna,  sámegielat materiála  buvttadeapmi,  ođđa  terminologiija  ovddideapmi,  ja  sámegiela geavaheami  lágideapmi.  30  giellakursii  lea  ožžon  doarjaga,  22  giellalávgun/giellabeassiprošektii ja guđa kursii mas sámegiella lea leamaš oahpahusgiellan, lea  ožžon  doarjaga.  26  juolludeami  leat  mannan  oppalaš  gielladoaimmaide. Kategoriija lea loahppakategoriija prošeavttaide mat eai heive eará sadjái dahje ii  leat  leamaš  vejolaš  oažžut  čielgasa  man  kategoriijai  dat  gullet  vuđolaš guorahallama  haga.  Sámegielat  giellašiljuid  lágideamis  leat  leamaš  21 prošeavtta, 11 prošeavttas lea váldoulbmil leamaš giddet fuopmášumi  mánáide ja  nuoraide.  Eará  prošeavttat  leat  leamaš  sámegielat  almmuheamit  (ovcci prošeavtta),</p>
<p><em type="bold">3.5  Sámedikki iežas giellabarggut </em></p>
<p><em type="bold">3.5.1 Historihkka </em></p>
<p>Sámedikki  bušeahttapoasta <em type="italic">Sámegiela  seailluheapmi  ja  ovddideapmi</em>  lea čoahkkepoasta  Davviriikkalaš  sámi  giellaovttasbargui  ja  prošeavttaide Sámedikki  iežas  hálddus  sámegiela  bisuheami  ja  ovddideami  várás.  2013:s Sámediggi  juolludii  3,5  miljovnna  ruvnna  daid  ulbmiliidda.  Mihttomearri  lea ahte  sámegiella  geavahuvvo  ja  oidno  buot  servodatsurggiin.  Strategiijat  dan mihttomeari olaheamis lea gulahallama bokte báikkálaš, regionála ja guovddáš eiseválddiiguin  ja  eará  aktevrraiguin  háhkat  buriid  rámmaeavttuid  sámegiela várás.  Dat  galgá  váikkuhit  dasa  ahte  sámegiella  geavahuvvo  eambbo njálmmálaččat  ja  čálalaččat,  ahte  sámegiela  geavaheamis  lea  alit  stáhtus  ja buoret  dihtomielalašvuohta  ja  ahte  lea  buoret  vuođđu  sámegiela  viidásit ovddideapmái. (Sámedikki bušeahtta 2013: 32.) </p>
<p><em type="bold">3.5.2 Juolludeamit sámegiela seailluheapmái ja ovddideapmái  </em></p>
<p>Govus  3.9  čájeha  ahte  lea  várrejuvvon  3,5  miljovnna  ruvnnu  sámegiela seailluheapmái  ja  ovddideapmái  2013.  Lea  1,4  miljovnna  ruvdnosaš geahpideapmi  2012  ektui,  muhto  geavatlaččat  lea  500 000  ruvdnosaš lassáneapmi  4,9  miljovnna  ruvdnui  danne  go  prošeakta  <span type="quote">“Sámegiela giellakampánja”</span>  lea  sirdojuvvon  poasttas  <span type="quote">“Sámegiela  seailluheapmi  ja ovddideapmi”</span>  vuollekapihttalii  4.3  Sámegiela  geavaheapmi.  (Sámedikki bušeahtta 2013.) Bušeahttapoasta  <span type="quote">“Sámegiela  seailluheapmi  ja  ovddideapmi”</span>  lei  ođas  2012 bušeahtas ja danne lea váttis addit duođalaš gova Sámedikki barggus seailluhit ja  ovddidit  sámegiela  ovttasbarggus  eará  doaibmiiguin  dego  Davviriikkalaš giellaovttasbarggus  ja  prošeavttaid  bokte  mat  lea  Sámedikki  iežas  hálddus. Dákkár doaibmabijut leat iešguđetge báikkiin ovddet jagiid bušeahtain. Easkka 2012:s leat prošeavttat Sámedikki iežas hálddus šaddan sierra poastan bušeahtas. 2012  rájes  lea  Sámi  giellalávdegoddi  maid  sirdojuvvon  Davviriikkalaš  sámi giellaovttasbargui, ja 2013 bušeahtas leat prošeavttat maid Sámediggi ieš čađaha ja  Davviriikkalaš  sámi  giellaovttasbargu  čállojuvvon  seammá  vuollekapihttalii <span type="quote">“Juolludeamit  sámegiela  seailluheapmái  ja  ovddideapmái”</span>.  (Sámedikki bušeahtta  2012:  17;  20;  Sámedikki  bušeahtta  2013:  32).  Davviriikkalaš  sámi giellaovttasbargu  lea  dáhpáhuvvan  Sámi  giellalávdegottis  1997  rájes ovttasbargun  Norgga,  Ruoŧa  ja  Suoma  Sámedikkiid  gaskkas.  (Sámedikki jahkedieđáhus  1996:  kapihtal  5.2.9),  ja  bušeahtaid  ja  jahkedieđáhusaid geahčadeamis  dan  áigodagas  boahtá  ovdan  ahte  Sámediggi  lea  geavahan  ruđa miehta Sámi giellaovttasbargui dan áigodagas, muhto ii leat leamaš vejolaš addit oppalaš gova dan geavaheamis.</p>
<p>Sámediggi lea maid dorjon eará prošeavttaid maid ieš dahje ovttas earáiguin lea čađahan. Ovdamearkan lea dorjon sámi oahpponeavvoguovddáža ásaheami 3,5 miljovnna  ruvnnuin  jagi  2011  bušeahttakapihttalis <em type="italic">Sámi  giella</em>.  Ruhta sirdojuvvui  dalle  poasttas  801 <em type="italic">Erenoamáš  prošeavttat</em>  mii  lei  geavahuvvon </p>
<p>ovddet  jagiid  bušeahtain  (Sámedikki  bušeahtta  2011).  Sámediggi  lea  maid geavahan  giellaruđaid  iešguđetlágan  oanehut  dahje  guhkit  áiggi  prošeavttaide dego elektrovnnalaš sátnegirjji ovddideapmái ja dihtorteknologiijaprošektii maid Romssa universiteahtta dál lea váldán badjelasas.</p>
<p>Hállansyntesa  maid  Sámediggi  lea  dorjon  ovttain  miljovnna  ruvnnuin  lea dihtorprográmma mii áđđestallá olbmo hállama. Sámi hállansyntesa lea  earret  eará  sámegiela  divvunprográmma  lasseveahkkeneavvu,  ja  maiddái čállinveahkki dysletihkariidda ja eará<span type="quote">“Risten  2”</span>.  Dat  galgá  leat  sátne-  ja tearbmareaidun  olles  sámi  álbmogii  ja  eará  geavaheddjiide  dálá  resurssaid vuođul. Ođđa fálaldaga ulbmilin lea ahte dáláš terminologiija lea álkit olahahtti buohkaide. Dasa lassin lea Sámediggi juolludan 500 000 ruvnnu terminologiija- ja  báikenamatprošektii  maid  ieš  čađaha.  Prošektii  fágabirrasat  bovdejuvvojit ovttasbargui  Sámedikkiin  álggahit  terminologiija-  ja  báikenammaprošeavttaid. Ulbmil  lea  ahte  dárbbašlaš  terminologiija  ovddiduvvo  ja  sámi  báikenamat registrerejuvvojit. (Sámedikki bušeahtta 2013: 32-34.)</p>
<p><em type="bold">3.6  Buoridanevttohusat </em></p>
<p>Lea  leamaš  hástaleaddji  bargu  háhkat  loguid  dán  artihkkalii  maid  sáhttá veardidit  guhtet  guimmiideasetguin.  Ulbmilat  nuppástuvvet  ja  njuolggadusat rievdaduvvojit. Lea politihkalaš proseassa boađus ja lunddolaš oassi politihkalaš orgána  barggus,  muhto  dat  ráhkada  maid  moivvás  dili  maid  juohke  áidna almmolaš orgána galggašii garvit.</p>
<p>Lea leamaš váttis oažžut čielgasa masa juolludeamit gielddaid ja fylkkagielddaid guovttegielatvuhtii  geavahuvvojit.  Sivvan  dasa  lea  ahte  dat  ii  boađe  ovdan Sámedikki  bušeahtain,  iige  Sámedikki  jahkedieđáhusain.  Finnut  (Kleven  et  al. 2009)  buktá  máŋggaid  rávvagiid  raporttas <em type="italic">Árvvoštallan.  Guovttegielatvuođa </em></p>
<p><em type="italic">doarjagiid  geavaheamit</em>  mo  sáhttá  juogadit  guovttegielatvuođadoarjaga  ja  mo </p>
<p>sáhttá  buoridit  raporttaid  ja  rehketdoaluid.  Sámediggi  leage  váldán  vuhtii  dáid rávvagiin go mearridii geavahišgoahtit ođđa juolludaneavttuid guovttegielatvuođadoarjaga  juolludeamis  (Sámediggi  ášši  011/11).  Dát njuolggadusat  váldojuvvojit  dál  atnui,  ja  ođđa  njuolggadusat  dáidet  dahket álkibun árvvoštallat doarjaga geavaheami.</p>
<p>Mii  guoská  Sámedikki  ohcanvuđot  doarjjaortnegii  giellaprošeavttaide,  de čujuhuvvo  kritihkkii  mii  lea  boahtán  ovdan  Norut  dutkanlágádusa  raporttas</p>
<p><em type="italic">Evaluering  av  Sametingets  søkerbaserte  tilskuddsordninger  for  samisk  språk</em> </p>
<p>(Josefsen et al. 2013: 59): Sámediggi juolluda juohke jagi miljovnnaid moanaid prošeavttaide, muhto ii leat diehtu man ávkkálaš ovttaskas prošeavttat leat sámi giellabarggus.  Sámediggi  galggašii  dan  dihte  árvvoštallat  gáibidišgoahtit iežasárvvoštallama prošeaktaoamasteaddjis mas ulbmilolaheapmi ja čađaheapmi boahtá  ovdan.  Sámediggi  galggašii  maid  gáibidit  ahte  prošeavttaid  bohtosat almmuhuvvojit ovdamearkka dihte oahpponeavvuid neahttabáikkis www.ovttas.no  dahje  eará heivvolaš  neahttabáikkiin.  Sámediggi galggašii  maid systemáhtalaččat  bargat  loahpparaporttaiguin  dakkár  vuogi  mielde  ahte  earát sáhttát ávkkástallat vásáhusaiguin. Sámediggi galggašii maid ráhkadit čilgehusa das maid doarjjavuostáiváldi galggašii čállit loahpparaportii.</p>
<p>Sámediggi  lea  juo  vuhtiiváldán  oasis  kritihkas  mii  lea  boahtán  Sámi giellaguovddážiin.  Dat  leat  ožžon  eanet  doaibmadoarjaga  ja  sin  doaimmat  leat buorebut  sihkkaraston  ovddosguvlui.  Lea  ain  buoridanmunni  dan  dáfus  ahte Sámediggi  sáhttá  dahkat  ovttasbargošiehtadusaid  giellaguovddážiin  mas  dat geatnegahttojuvvojit čađahit muhtin kursafálaldagaid ja ožžot dan ovddas eanet doaibmadoarjaga.</p>
<p><em type="bold">3.7  Loahpaheapmi </em></p>
<p>Lea  dán  artihkkalis  čujuhuvvon  ovddideapmái  Sámedikki  juolludemiin guovttegielatvuhtii  gielddain  ja  fylkkagielddain  áigodagas  1993-2012, Sámedikki  juolludemiin  giellaguovddážiidda  áigodagas  2001-13,  Sámedikki juolludemiin ohcanvuđot giellaprošeavttaide áigodagas 2001-2013 ja Sámedikki juolludemiin  seailluhit  ja  ovddidit  sámegiela  áigodagas  2011-13.  Sámediggi juolluda oktiibuot 70 miljovnna ja 365 000 ruvnnu daid bušeahttapoasttain maid mihttomearrin ovddimusat lea nannet</p>
<p>Sámedikki  juolludeamit  doarjjaortnegii  guovttegielatvuohta  gielddain  ja fylkkagielddain lassánit olles  áigodagas ja Sámedikki juolluda oktiibuot 48,429 miljovnna  ruvnnu  gielddaide  ja  fylkkagielddaide  2013:s.  Dat  juogada  43,329 miljovnna  ruvnnu  logi  gildii  ja  5,1  miljovnna  ruvnnu  njealji  fylkkagildii. Lassáneapmi 2000-logu álggu juolluduvvui gokčat gielddaid ja fylkkagielddaid duođalaš  goluid  guovttegielatvuođa  dihte.  2007  rájes  eai  lassán  juolludeamit ovttaskas  gielddaide,  muhto  lassáneapmi  gokčá  baicce  goluid  mat  bohtet  go ođđa  gielddat  šaddet  oassin  Sámegiela  hálddašanguovllus.  Go  váldá  vuhtii dábálaš bálká- ja haddelassáneami, de lea ovttaskas gielddain ja fylkkagielddain duohtavuođas leamaš geahpideapmi guovttegielatvuođajuolludemiin.</p>
<p>Sámedikki  juolludeamit  giellaguovddážiid  doaimmaide  lassánii  1,6  miljovnna ruvnnus  gitta  10,826  miljovnna  ruvdnui  áigodagas  2001-13.  Giellaguovddážat mat  ožžot  doaibmadoarjaga,  lassánedje  njealjis  golmmanuppelohkái. Doaibmadoarjja  guhtege  guovddážii  lassánii  400 000  ruvnnus  2001:s  gitta 602 000 ruvdnui 2013:s.</p>
<p>Sámedikki  juolludeapmi  ohcanvuđot  doarjagiidda  lei  2001:s  2,406  miljovnna ruvnnu.  Doarjja  sáhtii  dalle  juolluduvvot  giellaprošeavttaide  Sámegiela hálddašanguovllu olggobealde. Áigodagas 2001-06 lei juolludeami sturrodat 2,4 ja  4,4  miljovnna  ruvnnu  gaskkas.  Sámediggi  geavahišgoahtá  dietnasa Sámeálbmot  foanddas  prošeavttaide  2007  maŋŋá  ja  ohcanvuđot  doarjagat giellaprošeavttaide olahit bajimus dási 2009:s go  juolluduvvui 10,01 miljovnna ruvnnu  daidda.  Dan  maŋŋá  lea  juolludeamit  ohcanvuđot  giellaprošeavttaide geahppánan  ja  2013:s  Sámedikki  juolluda  7,61  miljovnna  ruvnnu  dakkár prošeavttaide.</p>
<p>Sámedikki  juolludeamit  sámegiela  seailluheapmái  ja  ovddideapmái  lea  ođđa čoahkkepoasta 2012 rájes. Lea váttis buohtastaddat jagiid 2012 ja 2013 loguid ovddit  jagiid  loguiguin.  Sámediggi  juolludii  3,5  miljovnna  ruvnnu  dán bušeahttapoasttas 2013:s.</p>
</body></document>