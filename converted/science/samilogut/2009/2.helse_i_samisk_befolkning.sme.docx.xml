<document xml:lang="sme" id="no_id"><header><title>Sámi álbmoga dearvvašvuohta – máhttočoahkkáigeassu ovdalis almmuhuvvon bohtosat álbmotguorahallamiin Norggas</title><genre code="science"/><author><person firstname="Magritt" lastname="Brustad" sex="f" born="" nationality=""/></author><translator><unknown/></translator><translated_from xml:lang="nob"/><collection>Sámi logut muitalit</collection><wordcount>10999</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual/><origFileName>2.Helse_i_samisk_befolkning.sme.docx</origFileName><parallel_text xml:lang="nob" location="2.helse_i_samisk_befolkning.nob.doc"/><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p type="title">2Sámi álbmoga dearvvašvuohta – máhttočoahkkáigeassu ovdalis almmuhuvvon bohtosat álbmotguorahallamiin Norggas</p>
<p xml:lang="nob"><em type="italic">Magritt Brustad (Dr. Scient.) </em></p>
<p><em type="italic">Sámi dearvvašvuođadutkama guovddáš, servodatdálkkaslaš Instituhtta, Romssa Universiteahta </em></p>
<p type="title">2.1Álgu</p>
<p>Dán kápihttalis ovdanbuktit ja čielggadit dieđuid almmuhuvvon dearvvašvuođaguorahallamiin mat leat čađahuvvon sámiid gaskkas Norggas. Kápihttal čalmmustahttá dávddaid ja dávdariskadagaldagaid álbmotvuođustuvvon dutkamiin ja mas sámiid čearddalaš gullevašvuođa lea oassin.</p>
<p type="title">2.1.1Álgoálbmoga dearvvašvuođadutkkus davvin.</p>
<p>Dutkamis davviguovllu álgoálbmogiid dearvvašvuođa lea čalmmustahttán fáttáid mat leat adnojuvvon earenoamáš relevántan dáid olmmošjoavkkuide. Almmuhuvvon dieđalaš girjjálašvuođas ovdanboahtá ahte dearvvašvuođadutkamis álgoálbmogiid gaskkas davviguovlluin leat máŋga aktasašvuođa vaikko leatge viiddis geográfalaš guovllut ja stuora erohusat sosioekonomálaš dilálašvuođain ja eallineavttuin riikkaid gaskkas.</p>
<p>Dutkosat vejolaš dearvvašvuođaváikkuhusaid birra go orru dakkár guovlluin gos leat vuollegis temperatuvrrat lei ovdal guovddážis dán dearvvašvuođadutkamis. Iešguđetlágan logahasdávdda gávdnoštumi lea maiddai dutkojuvvon earenoamážiid daid riikkain gos leat heajos eallineavttut ja dearvvašvuođafálaldat dan dili ektui mii omd davviriikkaid álgoálbmogiin lea. Čađahuvvon dutkamis álgoálbmogiid gaskkas váibmo- ja varrasuotnavigiid birra leat deattuhan dan doaivaga ahte borramis árbevirolaš mearraborramušaid nugomat njuorjjo- ja fálisbuktagiid ja eará buktagiid main lea guolevuodja eastada váibmo- ja varrasuotnavigiid. Dán oktavuođas dávjá čujuhuvvo dutkamii mii lea čađahuvvon Ruonáeatnamis.</p>
<p>Maŋimus áiggiid lea guhkilmas dávddaid ja vigiid birra dutkan šaddan áigeguovdilin danin go eallinvuohki, doaibmadássi ja biebmodoallu lea rievdan. Diabetes II, váibmo- ja varrasuotnavigit ja buoidivuođa lassáneaddji gávdnoštumiid leat dagahan fuolastuvvama mii lea vuolggahan dutkama vai oahppat eanet dáid guovlluid álgoálbmoga biebmodoalu- ja dearvvašvuođadili birra.</p>
<p>Dutkamis leat maiddai kárten man ollu birasmirkot leat árbevirolaš biepmuin ja iskan makkár váikkuhusaid dát dagaha davviguovlluid olmmošjoavkkuide. Dán leat earenoamážit deattuhan go leat dutkan álgoálbmotjoavkkuid geat borret biepmuid main sáhttet leat ng. njozet suddi birasmirkkot.</p>
<p>Dutkan iešsoardima birra, ja dutkan alkohola ja eará gárihuhttinmirkkuid geavaheami birra lea maiddai fáttálaš suorggit mat leat leamašan áigeguovdilat dearvvašvuođadutkamiid davviguovlluin.</p>
<p type="title">2.1.2Ovdalaš nállespesialisttalaš perspektiiva dálkkaslaš dutkamis</p>
<p>1900 vuosttaš jahkečuođi álgojahkebeali lei dat ahte mihtidit oaiveskálžžu guhkkodaga ja govdodaga sihke ealli ja jápmán olbmuin oassin dan ng. nállespesialisttalaš dutkamis man muhtun dutkanbirrasat vuoruhedje. Jurdda lei ahte dalá olmmoščeardda galge sirret ja maŋŋálastit olbmuid ovdánandási mielde . Dieđalašvuođa beroštupmi náliin lei álggahuvvon juo 1700-logus, go luondduhistorjjálaš vuogádathuksejeaddjit álge juohkit olbmuid biologalaš dásiide olgguldas fysalaš dovdomearkkaid vuođul. 1800-logus dát lei stuora ja dehálaš dieđalaš suorgin man vuođul juhke Eurohpá álbmoga náliid mielde. Davvi Eurohpá dutkit áinnas bidje čuvgesvuovttat, alitčalmmat ja guhkesoaivvat germánalaš dahje davviriikkalaš náli ovdánandási bajibužžii.  Dán dutkama vuođđojurdda mii lea leamašan guovddážis lea earret eará ahte ng. nálleseaguhus sáhtii dagahit ahte allaseahtu olbmuid ovdii  . Soames nállespesialistat oaivvildedje ahte dán dutkama váldoulbmilin lei seailluhit davviriikkaid náli buhtisvuođa  .</p>
<p>Gaskasoahteáiggis čađahuvvojedje nállespesialisttalaš guorahallamat miehta riikka. Davvi-Norggas vuoruhedje dutkat sápmelaččaid ja kvenaid. Báikkálaš olbmuid gaskkas lei stuora eahpádus ja vuosteháhku dáid guorahallamiidda.</p>
<p>Velá odnege lea, bures ipmirdahtti, oaiveskálžžu mihtideapmi hearkkes fáddán máŋgga báikkis ja leage danin šaddan oktasaš negatiiva historjjálaš dearvvašvuođadutkama muitun dasa mas čearddalašvuohta lei fáddán. Vaikko dálá dutkanbirrasat hilgot dan vuođđojurdaga mii lei guovddážis nállespesialisttalaš dutkamis, de dattege dát historjjálaš noađđi mielddisbuktá ahte otná dutkiin geat dutket sápmelaččaid dearvvašvuođa lea earenoamáš ovddasvástádus fuolahit ahte dutkanbargu lea ehtalaččat dohkálaš ja dálá lágaid mielde.</p>
<p><em type="italic">Čujuhus </em></p>
<p xml:lang="mrj">[1]</p>
<p type="title">2.1.3Čearddalašvuohta dálkkaslaš dutkamis</p>
<p>Váldohástalussan sápmelaččaid gaskas dearvvašvuođadutkamis lea das movt meroštit sámi álbmoga Norggas. Leat máŋga dilálašvuođa mat dan dahket váttisin. Vuosttažettiin lea máŋgga báikkiin leamašan mealgadaš <span type="quote">”seaguhuvvon”</span> čearddalaš álbmot. Maiddai lea guhkit ja ulbmilaš dáruiduhttinpolitihkka, lassin dasa ahte sámegiella molssašuddi ládje lea ceavzán iešguđet guovlluin, dilálašvuođa ovdamearkan mii lea dagahan ahte giellagullevašvuohta ii dárbbaš leat buorre reaidun mii govvida sápmelašvuođa gullevašvuođa.</p>
<p>Norggas ii gávdno čearddalaš logahat. Norggas dearvvašvuođadutkama várás iige leat lohpi geavahit Sámedikki jienastuslogu. Iešguđet dutkamat mat leat vuođđun dán kapihttala čearddalašvuođa ja dearvvašvuođa birra leat gieđahallojuvvon ja juhkkojuvvon iešguđet ládje. Dat sáhttá ipmirduvvot eahpečielggasin, muhto duođašta maiddái ahte juohkit álbmoga čearddalaš siskkáldas čuldojuvvon joavkkuide sáhttá dagahit váttisvuođaid. Bohtosiid máid dás almmuhat berre dulkot dutkama gáržžideami ektui.</p>
<p>Oppanassiige leat geavahuvvon golbma iešguđetlágan gažaldaga čohkkemis dieđuid čearddalaš gullevašvuođa birra: Sohkavuohta, giella ja iešvásihuvvon čearddalašvuohta. Juohke vuolit kapihttalis lea čilgejuvvon movt čearddalašvuohta lea šláddjejuvvon daid dutkamušain masa čujuhuvvo.</p>
<p type="title">2.1.4Diehtogáldut</p>
<p>Oppalaččat leat Norgga áibbas unnán dearvvašvuođa dutkamušat almmuhuvvon mas sámi čearddalašvuohta lea dutkojuvvon. Vuosttažettiin lea dán kapihttala vuođđun bohtosat čuovvovaš dearvvašvuođaguorahallamiin: Finnmárkku-guorahallamat, Nuorra Davvin, Dearvvašvuođa ja birgenlági guorahallan dain guovlluin gos lea seaguhus sámi ja dáro ássan (SAMINOR-dutkamuš) ja soames registerepidemiologalaš dutkamat mat leat čadnojuvvon 1970 logu álbmotlohkamii. Buot dát dearvvašvuođa dutkamuša bohtosat leat iešguđet ládje guorahallojuvvon čearddalašvuođašláddjema ektui. Kápihttal čujuha maiddái soames ovttaskas iskkademiide mas čearddalašvuohta lea oassin.</p>
<p type="title">Finnmárkku-guorahallamat</p>
<p>Jagi 1974 rájes gitta 2003 rádjái čađahuvvojedje oktiibuot guhtta iešguđetlágan álbmotvuođustuvvon iskkadeami mas iske váibmo- ja varrasuotnavigiid riskadagaldaga Finnmárkkus Álbmotdearvvašvuođainstituhta ja Romssa universitehta Servodatmedisiinnalaš instituhta ovddas. Dađistaga iskkadeapmi viiddiduvvui nu ahte maiddái fátmmasta eará dávddaid go dušše váimmo ja varrasuonaid. Buot Finnmárkku suohkanat ledje mielde iskkadeamis ja dain suohkaniin olbmot gaskal 20 ja 68 jagis serve, muhto muhtun dain iskkademiin ledje dušše muhtun suohkanat mielde ja ahkejoavkkut geat bovdejuvvojedje searvat. Finnmárkku-guorahallamis čohkkejuvvojedje dieđut čearddalaš gullevašvuođa birra go jerre áhku/ádjá čearddalaš gullevašvuođa birra ja sin, váhnemiid ja áhku/ádjá gielalaš duogáža birra.</p>
<p type="title">Nuorra Davvin</p>
<p>Dieđuid čohkkemis Nuorra Davvin dutkamušas čađahuvvui 1994/1995 ja čuovvolandutkamušain golbma jagi maŋŋil (1997/1998). Guorahallama ulbmilin lei dutkat čearddalašvuođa, meannováttisvuođaid, psykalaš dearvvašvuođa ja gárihuhttinmirkkuid návddašeami Davvi Norgga nuoraid gaskkas. 21 joatkkaskuvlla Nordlánddas, Romssas ja Finnmárkkus bovdejuvvojedje searvat. Buot skuvllat ledje stuorit dahje smávit čoahkkebáikkiin. Stuorit gávpogiin ii oktage skuvla lean bovdejuvvon searvat. Oktiibuot 3186 olbmo serve vuosttaš iskkadeapmái (vástidanproseanta: 85%) ja 1670, mii mearkkaša 55 % dain geat serve álgoiskkadeapmái, serve maiddái čuovvolaniskkadeapmái. Sámi čearddalašvuohta šláddjejuvvui dan mielde ahte leigo unnimusat okta váhnen dahje áhkku/áddjá geat hupme sámegiela dahje ahte sis lei sámegielat gelbbolašvuohta.</p>
<p type="title">SAMINOR guorahallan</p>
<p>Dearvvašvuođa- ja birgenlági guorahallan guovlluin gos lea seaguhuvvon sáme-dáru ássan (SAMINOR guorahallan) čađahuvvui 2003-2004. Guorahallan čađahuvvui Sámi dearvvašvuođadutkama guovddážis, Romssa universitehtas lagas ovttasbarggu bakte Nationála Álbmotdearvvašvuođainstituhtain.</p>
<p>Guorahallamis geavahuvvojedje gažadanskovit lassin dearvvašvuođaguorahallamin oktan varraiskosiin. Dát guorahallan čuovui seamma málle mii lei váibmo- ja varrasuotnaiskkadeami man Álbmotdutkaninstituhtta máŋgii lei čađahan iešguđet guovlluin Norggas. Lassin dása de gažadanskovis jerrojuvvui earret eará čearddalašvuođa ja sámi kulturgullevašvuođa birra.</p>
<p>Guorahallan čađahuvvui oktiibuot 24 suohkaniin Finnmárkkus, Romssas, Nordlánddas ja Trøndelagas. 1970 olmmošlohkama dieđuid mielde ledje buot dain suohkaniin mat ledje mielde guorahallamis unnimusat 5 % sámit. Muhtun suohkanin ledje dušše soames biret váldon mielde guorahallami. Guorahallanguovllus leat buohkat geat leat riegádan gaskal 1925-1967/68 ja 1973/74 bovdejuvvon searvat. 16 865 olbmo serve dutkamii. Dát mearkkaša ahte 61 % vástidedje ja serve.</p>
<p>Čearddalašvuođadieđut SAMINOR-dutkamis fátmmasta almmuhuvvon čearddalaš duogáža, iežas, váhnemiid ja áhku/ádjá giella ja oasseváldiid iešmearriduvvon čearddalašvuođa.</p>
<p type="title">Álbmotguorahallamat nationála diehtovuođu vuođul</p>
<p>Jápminártta ja borasdávdda registarat leat našunála registarat mat leat ollu geavahuvvon álbmotdutkamušain Norggas. Registarat leat maiddai geavahuvvon soames dutkamušain go leat dutkan buozalmasvuođaid ja jápmima sápmelaččaid gaskkas. Dieđut dáin registariin leat, diehtobearráigeahču ja dálkkaslaš ehtalaš lávdegottiid dohkkeheami vuođul, vuosttažettiin laktojuvvon oktii 1970-olmmošlohkama čearddalašvuođa registariin. Gažaldagat mat ledje dán olmmošlohka čearddalašvuođa juohkima vuođđun lei iežas, váhnemiid ja áhku/ádjá giella ja iešmearriduvvon čearddalašvuohta. Dat gažaldagat ledje oassin 1970 olmmošlohkamis soames báikkiin Nordlánddas, Romssas ja Finnmárkkus.</p>
<p>Statisttalaš guovddášdoaimmahat lea maiddái almmuhan álbmoga jámolašvuođa dieđuid ja dát lea maiddai dutkojuvvon geográfalaš ássanbáikki ektui sihke siskkobealde ja olggobealde sámi ovdánahttinfoandda (SUF) doaibmaguovllu.</p>
<p type="title">2.1.5Buozalmasvuođat/riskavárat mat lea oassin dán kápihttalis</p>
<p>Dán kápihttala fáttát leat vuosttažettiin mearriduvvon dán rádjai almmuhuvvon álbmotvuođustuvvon dearvvašvuođa-guorahallamiid hivvodaga (logu) mielde Norgga sápmelaččaid gaskkas. Soames spiehkastagain, lea daid dutkamušaid vuođđun masa čujuhuvvo viiddis diehtovuođđu; jna. ahte dutkamušas leat máŋga oasseváldi. Kápihttal danin maiddái duođašta dárbbu joatkit dutkamušain vai dáhkida ja oažžu ovddastuslaš loguid norgga sápmelaččaid dearvvašvuođadili birra.</p>
<p>Kápihttalis lea dieđut mat gusket stuorit álbmotdearvvašvuođadávddaid birra nugomat borasdávdda, váibmo- ja varrasuotnavigit ja diabetes II, ja jámolašvuođaminsttar. Ástmá ja allergiija gávdnoštupmi mánáin ja čoarbbeallađasvihki (vihki) ja Bechterews dávda rávesolbmuin lea maiddai oassin. Viidáset lea čujuhuvvon biebmodoalu ja biebman dutkamušaide, ja dutkamuš alkohola ja duhpáha geavaheami birra. Mielalaš dearvvašvuohta mas iešsoardimin ja eará nagirdálkasiid geavaheapmi guoskkahuvvo. Kápihttal loahpahuvvo soames bohtosiin ng. dearvvašvuođabálvalus dutkamušas ja dasa lassin čoahkkáigeasuin ja ahte lea dárbun joatkit dutkamušain.</p>
<p type="title">2.2Jámolašvuohta</p>
<p type="title">Čoahkkáigeassu</p>
<p><em type="italic">Jámolašvuođa logut sápmelaččaid gaskkas dážaid ektui duođašta smávva jámolašvuođa erohusaid. Dattege lea čađahuvvon dutkamuš mii geažuha ahte sápmelaččaid gaskkas lea veaháš stuorit jámolašvuohta. Sivvan sáhttá leat stuorit jámolašvuohta vuoiŋŋamašvardima dihte nissonolbmuid gaskkas ja iešsoardin ja lihkohisvuođat dievdduid gaskkas. Siseatnan sámi guovlluid nissoniid gaskkas lea guhkit áiggi leamašan rievddakeahtes jámolašvuohta. Muhto ain lea dárbun leat áicavaš alla jámolašvuođa ektui sámi guovlluid nuorra dievdduid gaskkas ja geográfalaš erohusaid njuoratmánáid jámolašvuođas. </em></p>
<p type="title">2.2.1Álggaheapmi</p>
<p>Jámolašvuohta lea geavahuvvon álbmoga birgenlági ja dearvvašvuođa dili mihtádussan. Jámolašvuohta. Álbmoga jámolašvuohta sáhttá almmuhuvvot iešguđet ládje. Eanemus geavahuvvon lea dat go mihtidit galle iešguđet agi olbmot juohke 1000 dahje 100 000 olbmos leat jápmán.</p>
<p>Njuoratmánáid jámolašvuohta lea definerejuvvon nu ahte leat buot mánát mat jápmet ovdal go devdet ovtta jagi juohke 1000 eallin riegádan mánáidlogu ektui. Vurdojuvvon eallinahki lea maiddái álbmoga jámolašvuođa mihtádussan. Norggas lea jápminártta registtar man sáhttá ávkkástallat álbmotdutkamušaid oktavuođas.</p>
<p type="title">2.2.2Gáldut</p>
<p>Jámolašvuohta sápmelaččaid gaskkas lea dutkojuvvon 1998 rádjai jápminártta registara loguid vuođul mii lea čadnojuvvon 1970 olmmošlohkama čearddalašvuođa-dieđáhussii. Sámi čearddalašvuohta dán dutkosis lea definerejuvvon dan ektui ahte juogo áhkku dahje áddjá hupme sámegiela dahje ahte olmmoš ieš atná iežas sápmelažžan.</p>
<p>Dievaslaš jápmin sihke olggobealde ja siskkobealde sámi ovdánahttinfoandda doaibmaguovllu lea geavahuvvon sámi čearddalašvuođa buhtadusmihtádussan, ja buohtastahttojuvvon 1991-2006 áigodagas.</p>
<p type="title">2.2.3Jámolašvuođalogut</p>
<p>Go leat veardidan 1970-1998 áigodaga jámolašvuođastatistihka 1970 olmmošlohkama čearddalašvuođadieđáhusain leat gávnnahan veaháš stuorit jámolašvuođa sámi dievdduid gaskkas (6 %) ja nissoniid gaskkas (10 %) guovlulaš referánsaálbmoga ektui. Nissoniid gaskkas stuorit jámolašvuohta vuoiŋŋašvardima dihte sáhttá dán erohussii leat čilgehussan. Dievdduid gaskkas gávnnaimet dávjjibut ng. ilgadis jápmima, earenoamážit lihkohisvuođat ja iešsoardin.</p>
<p>Figuvra 1 ja 2 čájehit man veadjehahtti lea ahte dálá 15 jahkásaš nissonat ja dievddut vásihit deavdimis 75 jagi mas iešguđet áigodagaid jápminminsttar lea vuođđun. Figuvrrat earuhit ássiid geat orrot siskkobealde ja olggobealde sámi ovdánahttinfoandda (SUF) doaibmaguovllu ja rittus ja siseatnamis.</p>
<p>Dáin figuvrrain maiddái ovdanboahtá ahte nissoniin eai leat leamašan stuora erohusat geográfalaš guovlluid gaskkas iige áiggu dáfus ge. Dán áigodagas gal orruleamen ahte dievdduid vurdojuvvon eallinahki lea guhkkon, masa čilgehussan sáhttá leat ahte váibmo- ja varrasuotnajámolašvuohta lea unnon ja man dievddut ožžo dávjjibut go nissonolbmot. Viidáset orruleamen nu ahte SUF-guovllu dievdduin lea leamašan alit jámolašvuohta go mii lea našunála ja olggobealde SUF-guovlluid loguid ektui (Figuvra 3). Dása sáhttá leat čilgehussan ahte SUF-guovlluin lea alla jámolašvuohta ng. <span type="quote">“ilgadis sorpmi”</span> dihte.</p>
<p><em type="italic">Figuvra 2.1 </em><em type="italic"> Man jáhkehahttin lea ahte iešguđet geográfalaš guovlluid 15-jahkasaččat ollejit deavdit 75 jagi mas vuođđun leat dievdduid iešguđet áigodaga jámolašvuođalogut. </em><em type="italic">Gáldu: Brustad et al 2009, Scandinavian Journal of Public Health. </em> </p>
<p><em type="italic">Figuvra 2.2 </em><em type="italic"> Man jáhkehahttin lea ahte iešguđet geográfalaš guovlluid 15-jahkasaččaid </em> </p>
<p><em type="italic">ollejit deavdit 75 jagi mas vuođđun leat nissoniid iešguđet áigodaga jámolašvuođalogut. </em><em type="italic">Gáldu: Brustad et al 2009, Scandinavian Journal of Public Health </em> </p>
<p><em type="italic">Figuvra 2.3 </em><em type="italic"> Iešguđet geográfalaš guovlluid gaskal 15 ja 59 jahkásaš dievdduid jámolašvuođalogut (2001-2005). </em><em type="italic">Gáldu: Brustad et al 2009, Scandinavian Journal of Public Health. </em> </p>
<p>Oppalaččat sáhttá dadjat ahte jámolašvuođaloguin sápmelaččaid gaskkas dážaid ektui čájehit smávva jámolašvuođa erohusaid. Dát sáhttá duođaštit ahte jámolašvuođaminsttar lea dássejuvvon daid geográfalaš guovlluid gaskkas gos orrot unnán dahje ollu sápmelaččat. Dása lea čilgehussan ahte dáin guovlluin lea measta sullásaš eallindilli, oahpahus ja dearvvašvuođafálaldat ja eará sirkumpolára álgoálbmotjoavkkuin fas áibbas nuppeládje.</p>
<p>Ain lea gal dárbbašlažžan áicilit čuovvut dan alla jámolašvuođa mii lea sámi guovlluin nuorra dievdduid gaskkas.</p>
<p type="title">2.2.4Njuoratmánáidjámolašvuohta</p>
<p>Iskkadeamit mat čađahuvvojedje Guovdageainnus 40- ja 50-loguin duođaštii hirbmat alla njuoratmánáidjámolašvuođa dan ektui movt lea muđui fylkka ektui ja riikka gaskameari ektui. Dán áigodagas eai gávdno registrerejuvvon čearddalašvuođalaš dieđut njuoratmánáid jámolašvuođa birra.</p>
<p>Tabealla 1 čájeha njuoratmánáidjámolašvuođa juohke 1000 eallin riegádan mánáidlogus sihke siskkobealde ja olggobealde sámi ovdánahttinfoandda doaibmaguovllu jagi 1991 rájes gitta 2006 rádjái ja lea juhkkojuvvon siseanan</p>
<p>ja riddu Norggas davábeale Sáltoduoddara. Tabeallas eai leat gávpogat Áltá, Romsa ja Harstad mielde. Danin go tabeallas lea gáržžes lohkovuođđu de ferte ferte jámolašvuođaloguid dulkot várrogasvuođain. Eanet dutkan guhkit áiggegeahčasteami vuođul lea danin dárbbašlaš ovdal go sáhttá dadjat maidege dasa ahte leago siseatnamis SOF guovllu olggobealde, duođaid vuolit njuoratmáná jámolašvuohta eará namuhuvvon guovlluid ektui.</p>
<p><em type="italic">Tabealla 2.1 </em><em type="italic"> Lohku riegáduvvon ja jápmán vuosttaš eallinjagi ja njuoratmánáid jámolašvuođalogut iešguđet geográfalaš guovlluin Davvi-Norggas davábealde Sáltoduoddara gaskal 1991 ja 2006. </em><em type="italic">(gávpogat Romsa, Harstad, Áltá eai leat mielde) </em> </p>
<p xml:lang="eng"><em type="italic">Gáldu: Brustad et al 2009, Scandinavian Journal of Public Health </em> </p>
<p><em type="bold">SOF siskkobealde </em></p>
<p><em type="bold">SOF olggobealde </em></p>
<p><em type="italic">Oktiibuot </em></p>
<p><em type="italic">Siseatn. </em></p>
<p><em type="italic">Riddu </em></p>
<p><em type="italic">Siseatnan </em></p>
<p><em type="italic">Riddu </em></p>
<p><em type="italic">Oktiibuot riegádan </em></p>
<p xml:lang="mrj">49799</p>
<p xml:lang="mrj">1471</p>
<p xml:lang="mrj">6152</p>
<p xml:lang="mrj">2577</p>
<p xml:lang="mrj">39599</p>
<p><em type="italic">Jápme vuosttaš eallinjagis </em></p>
<p xml:lang="mrj">266</p>
<p xml:lang="mrj">10</p>
<p xml:lang="mrj">35</p>
<p xml:lang="mrj">7</p>
<p xml:lang="mrj">213</p>
<p><em type="italic">Jápme vuosttaš eallinjagis juohke 100 eallin riegádan logu ektui </em></p>
<p xml:lang="mrj">5.3</p>
<p xml:lang="mrj">6.8</p>
<p xml:lang="mrj">5.7</p>
<p xml:lang="mrj">2.7</p>
<p xml:lang="mrj">5.4</p>
<p>Čujuhusat</p>
<p xml:lang="mrj">[2-4]</p>
<p type="title" xml:lang="smj">2.3Varra- ja varrasuotnavigit</p>
<p type="title">Čoahkkáigeassu</p>
<p><em type="italic">Sámi álbmoga váibmo- ja varrasuotnavigit lea dutkojuvvon. Muhtun dutkamušat leat geažidan ahte dákkár dávddat leat hárvvibut sámiid gaskkas go čujuhusálbmogis vaikkovel leatge eanet dovddus riskabealit. Eará dutkamušat gal eai lean dán duođaštan. Danin lea dárbbašlaš eanet dutkan dán beali vai sáhttá dutkat vástitkeahtes gažaldagaid mat gullet sápmelaččaid riiskii oažžut váibmo- ja varrasuotnavigiid. </em></p>
<p type="title">2.3.1Álgu</p>
<p>Váibmo- ja varrasuotnavigit leat dávddat váimmus ja varrasuonain rupmašis. Jápmin váibmo- ja varrasuotnavigiid dihte lassánii garrasit Norggas 1950 rájes gitta 1970 logu rádjai. Earret eará systemáhtalaš eastadandoaimmat dihte, mat álggahuvvojedje 1970-logu álggogeahčen dovddus riskafáktoriid ektui, de leat váibmo- ja varrasuotnavigiid lohku beliin njiedjan Norggas. Stuorámus njiedjan lea leamašan maŋimus 15 jagiid.</p>
<p>Dehálaš váibmo- ja varrasuotnavigiid riskafáktorat leat buoiddeávdnasat varas, borgguheapmi, varradeatta, badjelmearálaš deaddu ja fysalaš doaimmahisvuođa.</p>
<p type="title">2.3.2Gáldoávdnasat</p>
<p>Váibmo- ja varrasuotnavigit sámi čearddalašvuođa ektui lea dutkojuvvon ng. Finnmárkku- ja Romssa-guorahallamiin maid riskafáktorat lea kártejuvvon. Dieđut Finnmárkku-guorahallamiin ja 1970- olmmošlohkamiin leat maiddái laktojuvvon oktii jápminártta registariin Norggas.</p>
<p>Dáin dutkamušain lea vuosttažettiin giellagullevašvuohta ja sámi sohkavuohta geavahuvvon mearrideames sámi oassálastiid dutkamušas.</p>
<p>SAMINOR-dutkamušas leat buoidde-ávdnasat varas guorahallojuvvon čearddalašvuođa ektui. Dás čearddalašvuohta juhkkojuvvui njelljii joavkkuide: 1) golmma buolvvaid sámegielat olbmot, 2) olbmot geain lei unnimusat okta sámivuođa dovdomearka (giella, iešvásihuvvon čearddalašvuohta dahje bearášduogáš), 3) unnimusat okta kveana dovdomearka, muhto ii sámi ja 4) dáža.</p>
<p type="title">2.3.3Váimmo ja  varradávddat sápmelaččain</p>
<p>Statisttalaš guovddášdoaimmahaga logut 60-logus juo čájehedje hárvvit váibmo- ja varrasuotnavigiid jámolašvuođa siseatnamis go rittus. Dát dagahii ahte ciekkai dakkár navddus ahte sápmelaččain lei unnit riska dohppehallat dánlágan dávdii. 1970-logus bohte dutkosat mat geažidedje ahte sápmelaččain lei unnit riska jápmit váibmodohppehagain (váibmoháviin).</p>
<p>1974 Romssa-guorahallama bohtosat čájehedje ahte 8 % sámi dievdduin dieđihedje váibmo- ja varrasuotnavigi lagas bearrašis, 16 % suoma sogalaš dievdduin dieđihedje dan seamma ja 13 % dáža dievdduin.</p>
<p>Seamma áigodaga Finnmárkku-guorahallan čájehii ahte sámi dievdduin lei 40 % alit ng. riskafáktordássi go dáža dievdduin. Iešdieđihuvvon váibmo- ja varrasuotnavihki lei mealgat unnit sámiid gaskkas. Sivvan dasa ii lean dihtosis, muhto genehtalaš ja biraslaš čilgehusat lea ovdal árvaluvvon čilgehussan. Giellaváttisvuođat mat dagahedje ahte dávddat ja riskafáktorat almmuhuvvon iešguđet čearddalaš joavkkuin lea maiddái árvaluvvon čilgehussan dása.</p>
<p>Go viidáset guorahalle 1970-logu Finnmárkku-guorahallama dieđuid, de jávke čearddalaš erohusat go lađastallamis vuhtiiválde váibmo- ja varrasuotnavigiid dovddus riskafáktoriid. Seamma ávdnasiid sullasaš lađastallamis, mas dutkamušas eret válde olbmuid geain lea leamašan váibmovihki man de gávnnahuvvui ahte sámi dievdduin lei hárvvibut váibmo- ja varrasuotnavihki go dáža dievdduin.</p>
<p>Dearvvašvuođaguorahallan mii čađahuvvui Finnmárkkus 1980-logu loahpa geahčen ii duođaštan čearddalaš erohusaid váibmogeasáhat (angina pectoris) ja váibmodohppehaga gávdnoštumi ii nissoniin iige dievdduin. 1990-logu álggogeahčen čađahuvvui klinihkalaš joatkkaguorahallan njealji suohkaniin Finnmárkkus (Álttás, Deanus, Kárášjogas ja Guovdageainnus) mas eai gávdnan buoidde-ávdnasiid varas ii sápmelaččain iige dážain. Sámi váibmobuohccit dieđihedje hárvvibut sohkabeari dážaid ektui. Mearkkašanveara lea ahte bohtosat dán guorahallamis eai leat nu gallis leamašan mielde.</p>
<p>Go leat laktán 1970 čearddalašvuođaraportta dieđuid oktii Norgga jápminártaregistariin de leat e.e. sáhttán iskat váibmo- ja varrasuotnavigi gávdnoštumi Davvi-Norgga davimus oasis 1970 rájes gitta 1998 rádjai. Dán iskkadeamis lea gávdnan ahte sámi dievdduin lea 7% ja nissoniin 17% stuorit jámolašvuođariska váibmo- ja varrasuotnavigiid dihte go sii geat 1970 almmuhedje dáža čearddalašvuođa. Vástideaddji vuoiŋŋašvardima logut ledje 14 % dievdduin ja 28 % nissoniin. Dán dutkamušas ii lean, váilevaš dieđuid dihte, vejolaš iskat ahte lei go dáid erohusaide sivvan ahte ledje iešguđetlágan dovddus riskafáktora gávdnoštumit iešguđege čearddalaš joavkkuin.</p>
<p>Maiddái gávnnahuvvui ahte sámi dievdduin, geat garrasit ledje čadnon boazodollui, lei mealgat unnit riska go dáža dievdduin (sullii 30% unnit riska). Riska lassánii daid dievdduin geat eai lean nu garrasit čadnon boazodollui, nu ahte sii geain ii lean makkárge gullevašvuohta lei 20% stuorit riska oažžut váibmo- ja varrasuotnavigi go go dážain. Dát seamma mihtilmas minsttar ii gávdnon sámi nissoniin.</p>
<p>SAMINOR-dutkosis gávnnahuvvui ahte sámi nissoniin ja dievdduin gaskal 65 ja 79 jagi lei unnit kolesteroladássi go dážain. Gaskal 36 ja 49 jahkásaččain lei dilli baicca nuppeládje, alit oppalaš kolesterolaárvvut goappaš sohkabeali sápmelaččain.</p>
<p>Ain lea veastikeahtes gažaldagat váibmo- ja varrasuotnavigiid birra sápmelaččaid gaskkas. Maŋimus logi jagiid eai leat čađahuvvon dutkamušat ođastuvvon loguiguin jápminártaregistaris. Álbmoga lassáneaddji doaimmahisvuohta, badjelmearálaš viehkaga ja eallindili joatki <span type="quote">”ođasmahttima”</span> dihte orruleamen dárbbašlažžan čađahit ođđa dutkamuša váibmo- ja varrasuotnavigiid riska birra sápmelaččain.</p>
<p><em type="italic">Čujuhusat </em></p>
<p xml:lang="mrj">[5-9]</p>
<p type="title" xml:lang="vep">2.4Boras</p>
<p type="title">Čoahkkáigeassu</p>
<p><em type="italic">Dutkamušat lea čájehan ahte eanas borashámiin eai lean erohusat sápmelaččaid ja čujuhusjoavkku gaskkas. Sápmelaččain lei dattege unnit riska oažžut muhtun borasdávddaid nugomat borasdávdda gassačoalis, ovdarávssás, geahppáin ja gožžaráhkus. Sivvan dása ii leat dovddus, muhto biebmodoallu ja eallinvuohki lea árvaluvvon čilgehussan. </em></p>
<p type="title">2.4.1Álgu</p>
<p>Borasdávdda sivvan lea dárkkiskeahtes seallašaddu dahje seallajuohku. Borasdávda ja váibmo- ja varrasuotnavihki lea dábáleamos jápminárta Norggas ja sivvan dasa go álbmot manaha birgenlági. Navddus lea ahte goalmmádasa borasdávddaid sáhttá dálkkodit ja eastadit.</p>
<p>Lassin bearrái leat borasdávdda deháleamos riskafáktorat biebmodoallu, borgguheapmi ja fysalaš doaibma.</p>
<p>Borasdávdda gávdnoštupmi sápmelaččaid gaskkas lea dutkojuvvon soames Davviriikkaid dutkamušain. Sápmelaččat leat adnojuvvon oalle <span type="quote">”dahppojuvvon”</span> genehtalaš joavkun ja dasa lassin ahte muhtumat sápmelaččain ain lea mihtilmas eallindilli mii veaháš earrána čujuhusjoavkku olbmuin.</p>
<p>Dán álbmoga borasdutkamušas leat leamašan guokte dehálaš ja movttiideaddji beali nugomat dat ahte makkár dearvvašvuođa váikkuhusat leat atomageahččaladdibávkalemiin Navaya Zemlyas 50- ja 60-logus ja atomareáktorlihkohisvuođas Tjernobylas 1986.</p>
<p type="title">2.4.2Gáldoávdnasat</p>
<p>Borasdutkamuš davviriikkaid sápmelaččaid gaskkas lea geavahan našunála borasregistara dieđuid ja daid laktán oktii 1970 olmmošlohkama gielladieđuiguin.</p>
<p type="title">2.4.3Borasšlájat</p>
<p>Čađahuvvon dutkamušat borasdávdda birra leat duođaštan ahte sápmelaččaid gaskkas lea oppalaččat unnit borasgávdnoštupmi go buohtastahttá našunála loguiguin ja referánsaálbmoga nissoniin ja dievdduin. Oppalaš čilgehussan sáhttá leat ahte soames borasšlájat eai leat nu dávjá sápmelaččain, nugomat čižžeboras, gassačoalleboras ja ovdaráksáboras.</p>
<p>Haldorsen ja Tynes leaba iežaska barggu vuođđun lea 1970 olmmošlohka čearddalašvuođadieđut,ja dutkan iešguđege borasšlájaid Davvi-Norgga sápmelaččaid gaskkas čujuhusálbmoga ektui. Bohtosiid čoahkkáigeasu oaidnit 2 tabeallas. Orruleamen ja hárvvibut boras sápmelaččaid gaskkas go čujuhusjoavkkus lei čielgaseabbo dievdduid gaskkas go nissoniid gaskkas.</p>
<p><em type="italic">Tabell 2.2 </em><em type="italic"> Borasdutkama čoahkkáigeassu borasgávdnoštumi birra Davvi-Norgga sampelaččain čujuhusjoavkku ektui. </em><em type="italic">Čujuhus: Haldorsen ja Tynes (2005), European Journal of Cancer Prevention. </em> </p>
<p><em type="italic">Borasšládja </em></p>
<p><em type="italic">Dievddut </em></p>
<p xml:lang="kal"><em type="italic">Nissonat </em></p>
<p><em type="italic">Buot borasšlájat </em></p>
<p>Sápmelaččain lea unnit riska</p>
<p>Sápmelaččain lea unnit riska</p>
<p xml:lang="smj"><em type="italic">Čoavjjis </em></p>
<p>Eai leat erohusat</p>
<p>Eai leat erohusat</p>
<p><em type="italic">Gassačoalis </em></p>
<p>Sápmelaččain lea unnit riska</p>
<p>Sápmelaččain lea unnit riska</p>
<p><em type="italic">Gožžaráhkus </em></p>
<p>Sápmelaččain lea unnit riska</p>
<p>Eai leat erohusat</p>
<p xml:lang="smn"><em type="italic">Čiččis </em></p>
<p xml:lang="mrj">-</p>
<p>Eai leat erohusat</p>
<p xml:lang="smj"><em type="italic">Ovdarávssás </em></p>
<p>Sápmelaččain lea unnit riska</p>
<p xml:lang="mrj">-</p>
<p><em type="italic">Geahppáin </em></p>
<p>Sápmelaččain lea unnit riska</p>
<p>Sápmelaččain lea unnit riska</p>
<p type="title">2.4.4Vejolaš čilgehusat borasšlája gávdnoštumi erohusain</p>
<p>Čilgehussan dasa ahte gassačoalleboras lea nu hárve sápmelaččain sáhttá leat bearri ja ahte sápmelaččat leat eanet fysalaš aktiivvalaččat.</p>
<p>Sápmelaččaid ja dážaid borgguhangávdnoštupmi orruleamen oalle seammalágan. Oalle hárvves geahpes- ja gožžaráhkkáboras gávdnoštupmi leat goappašagat borgguheapmái čadnojuvvon borasšlájat. Danin eai sáhtte borgguhanvierut leat čilgehussan erohusaide maid dás leat gávdnan.</p>
<p>Árvaluvvon čilgehussan dasa go sápmelaččain oalle hárve lea ovdaráksáboras lea sin biebmodoallu ja fysalaš aktivitehta. Vejolažžan lea maiddái ahte sápmelaččat hárve servet čaza-čuovgamiidda ja iskkademiide ja nu sis sáhttá leat dávjjibut fuomáškeahtes ovdaráksáboras.</p>
<p type="title">2.4.5Boras ja biras</p>
<p>Maŋŋil geahččalanbávkalemiid Davvi-Ruoššas (Novaja Semlja) lea Stáhta Suonjardanbearráigeahčču, gitta 1960-logu rájes, ollerumašiskkademiid bakte mihtidan radioaktiivvalaš cesium-137 ávnnasgávdnoštumi boazosápmelaččain ja maiddái bohccobierggus. Čižžeboras ja guoggomasráksáboras ja varraboras leat dat boaresšlájat maid navdet gávdnan lassáneaddji ioniserejuvvon suonjardeami dihte. Dattege ii leat duođaštuvvon ahte dát borasšlájat dávjjibut gávdnojit sápmelaččain váikko lađastallamis leat geahččalan vuhtiiváldit ahte sápmelaččaid bohccobiergoborrama.</p>
<p>Lullisámi guovlluin, mat garrasepmosit šadde gillát maŋŋil Tsjernobyl lihkohisvuođa radioaktiivvalaš bázahusaid, eai leat čađahuvvon vuogádatlaš lađastallamat.</p>
<p><em type="italic">Čujuhusat </em></p>
<p xml:lang="mrj"><em type="italic">[2] </em></p>
<p type="title" xml:lang="deu">2.5Diabetes Mellitus šládja II</p>
<p type="title">Čoahkkáigeassu</p>
<p><em type="italic">Diabetes II gávdnoštumiid ektui eai leat čujuhuvvon erohusat sápmelaččaid ja dážaid gaskkas. Dattege orruleamen ahte leat iešguđetlágan váikkuhusat dovddus riskafáktoriin čearddalaš joavkkuid gaskkas. Čađahuvvon dutkan ii leat doarvái čielga vástádusaid ovddideames. </em></p>
<p type="title">2.5.1Álgu</p>
<p>Diabetes Mellitus šládja II lea dábálaš badjel 40 jahkásaš olbmuin, ja odne einnostuvvo ahte diabetes šládja II deaivida 7000 geardde jagis. Sullii 120.000 norgalaččaid lea dát dávda. Norggas einnostuvvo ahte leat sullii 50-70.000 diagnosakeahtes diabetes II šlája dáhpáhusa i Norge.</p>
<p>Diabetes I ektui buhcciid de diabetes II buhcciin maiddái buvttaduvvo insuliidna, muhto ii doarvái. Lassin dása leat máŋgasa geain lea insuliidnavuostálasvuohta (resistánsa) mii mearkkaša ahte rupmaša seallat eai njama insuliinna eaige sáhte danin oažžut sohkkara mii lea varas, mii dagaha alla sohkarhivvodaga varas.</p>
<p>Maŋimus jagiid lea diabetes II dávjodat sakka lassanan. Sohkardávdda sivvan sáhttá leat buidodat ja fysalaš doaimmahisvuohta. Moanat dutkosat leat čájehan ahte maiddái dát dávda lea leavvan álgoálbmogiidda, eallinvuogi ođasmahttima olis, de lea eanet olbmot ožžot diabetes II dávdda.</p>
<p type="title">2.5.2Gáldut</p>
<p>1970 Finnmárkku-guorahallama loguid vuođul leat guorahallan iešdieđihuvvon diabetes gávdnoštumiid sámi čearddalaš joavkkuin. Sámi čearddalašvuohta lea dás mearriduvvon daid dieđuid vuođul mas lea muitaluvvon ahte lei go almmuhuvvon ahte juogo áhkus dahje ádjás dahje goappašagain sámi duogáš.</p>
<p>Maiddái gávdno dutkamuš mas leat geavahan jápminártaregistara 1970-logu čearddalašvuođadieđihuvvon gullevašvuođa, mas diabetes lea almmuhuvvon vejolaš jápminártan. Das eai leat earuhan gaskal diabetes I ja ii šlájaid. Sámi čearddalašvuođaeaktun dán dutkamušas lea ahte unnimusat nubbi, áhkku dahje áddjá hupme sámegiela dahje ahte ieš anii iežas sápmelažžan.</p>
<p type="title">2.5.3Diabetes II šládja sápmelaččain</p>
<p>Čađahuvvon dutkamušat eai duođaš erohusaid sápmelaččaid ja referánsaálbmoga gaskkas diabetes II šlája gávdnoštumi ektui, ii iešdieđihuvvon gávdnoštupmi dahje ahte diabetes lea almmuhuvvon jápminártan. Dattege lea miellagiddevaš ahte máŋga dutkamušain leat gávnnahan ahte sámi nissoniin lei alit rumaščoahkkisvuohta 1 , mii lea okta dain deháleamos diabetes II šlája riskafáktoriin, muhto mii dattege ii dagat stuorit dávdda gávdnoštumi. Vejolaš čilgehussan dása sáhttá leat ahte čoahkkisvuođamihttu ii čohkke buoiddejuogu rupmašis ja ahte dat váikkuha riskii. Lea maiddái ságastallojuvvon man heivvolaš ja vuogasin lea geavahit rumaščoahkkisvuođa go buohtastahttá olbmuid geain leat oalle stuora erohusat allodaga dáfus.</p>
<p>Eanet dutkan lea dárbbašlaš gávdnamis ahte leago duođaid nu ahte sámi nissonolbmuin badjelmeare deaddu ii dagat vejolašvuođa oažžut diabetes II dávdda nu movt dážasogalaččain dahká.</p>
<p>Lea maiddái miellagiddevaš dutkat diabetes II leavvama sápmelaččaid gaskkas Norggas fysalaš doaimmaid ja biebmodoalu ektui. Dán rádjái eai lea dutkamušat mat dán beali leat geahčadan.</p>
<p>Čujuhusat</p>
<p xml:lang="mrj">[8;10;11]</p>
<list><p type="listitem"><em type="italic">Ástmá ja allergi ija </em></p>
</list><p type="title">Čoahkkáigeassu</p>
<p><em type="italic">Dutkamuš dahkkon Davvi-Norgga mánáid gaskkas lea duođaštan ahte sámi mánáin dávjjibut dieđihuvvo ástmá ja allergiija go dáža mánáin. Dákkár dutkamuš rávesolbmuid gaskkas ii leat čađahuvvon. Gávdnoštumit mánáid gaskkas leat miellagiddevačča, muhto ferte duođaštuvvot eanet dutkamušain ovdal go dán ollásit sáhttá duođaštit. </em></p>
<p type="title">2.6.1Álgu</p>
<p>Ástmá lea bissovaš dávda vuoiŋŋahatbohcciin mii dagaha vuohku lossa vuoiŋŋahagain dahje gosahagain. Ástmá dihtto dávjá oktanaga ihtalanvigiin ja allergiijain mii sáhttá dihttot birasdilálašvuođaid vuođul nugomat duhpátsuova, áibmonuoskkideami, ja lávttasvahágat viesuin dain olbmuin geain leat genat ovdánahttut ástmá. Allergiija dagaha givssiid nugomat sakŋideami, ihtalanvigi, čalbmesiejahasa, njunnedahpahaga, gosahaga ja lahppaseami go lea lahka allergiijaávdnasiid nugomat viesogavjja, šattogavjja ja návddiid. Navdojuvvo maiddái ahte <span type="quote">”beare garra buhtisvuohta”</span> sáhttá dagahit stuorit ástmá ja allergiija riska.</p>
<p>Navdojuvvo maiddái ahte sihke ástmá ja allergiija leat bearridávddat. Dutkosat leat maiddái duođaštan ahte ovtta riikka iešguđet čearddalaš joavkkuin sáhttet leat iešguđetlágan ástmá gávdnoštumit.</p>
<p type="title">2.6.2Gáldut</p>
<p>Norggas leat dutkan ástmá ja allergiija gávdnoštumi Davvi-Norgga sámi mánáin dáža mánáid ektui logi jagi áigodagas gaskal 1985 1995 rádjái. Dáid dutkamušain sámi čearddalašvuohta mearriduvvui jus mánáid sihke áhkus ja ádjás lei sámegiella eatnigiellan.</p>
<p type="title">2.6.3Ástmá sápmelaččain</p>
<p>Oppalaččat gávdnui lassáneaddji ástmá ja allergiija gávdnoštupmi Davvi-Norgga mánáin gaskal 1985 ja 1995. Sámi mánáin lei stuorit ástmá ja allergiija gávdnoštupmi go dáža mánáin. Stuorimus ástmá ja allergiija gávdnoštupmi lei sámi bártniin. (Tabealla 3 ja 4)</p>
<p><em type="italic">Tabealla 2.3 </em><em type="italic"> Ástmá ja allergiija gávdnoštupmi (%) sámi ja dáža mánáin Davvi-Norggas 1985 ja 1995. </em><em type="italic">Gáldu: Selnes et al (2002) Pediatric Allergy Immunology </em> </p>
<p xml:lang="vie">1985  (n=10 093)</p>
<p xml:lang="vie">1995   (n=8 676)</p>
<p xml:lang="smj"><em type="italic">Ástmá </em></p>
<p>Sámi</p>
<p xml:lang="mrj">6,0</p>
<p xml:lang="mrj">13,6</p>
<p>Dáža</p>
<p xml:lang="mrj">5,1</p>
<p xml:lang="mrj">8,2</p>
<p><em type="italic">Allergiijalaš čalbmesiejahas </em></p>
<p>Sámi</p>
<p xml:lang="mrj">19,4</p>
<p xml:lang="mrj">32,6</p>
<p>Dáža</p>
<p xml:lang="mrj">16,1</p>
<p xml:lang="mrj">21,6</p>
<p><em type="italic">n= olbmuid lohkku </em></p>
<p>Nu guhkas go mii diehtit de eai leat Norggas čađahuvvon olmmošdutkamušat rávis sápmelaččain gávdnamis ástmá ja allergiija gávdnoštumi.</p>
<p><em type="italic">Tabealla 2.4 </em><em type="italic"> Ástmá ja allergiija gávdnoštupmi (%) čearddalašvuođa ektui bártniin ja nieiddain Davvi-Norggas 1985 ja 1995. </em><em type="italic">Gáldu: Selnes et al (2002) Pediatric Allergy Immunology </em> </p>
<p xml:lang="vie">1985 (n=10 093)</p>
<p xml:lang="vie">1995  (n=8 676)</p>
<p xml:lang="mrj">1985</p>
<p xml:lang="vie">(n=10 093)</p>
<p xml:lang="vie">1995  (n=8 676)</p>
<p>Bártnit</p>
<p>Nieiddat</p>
<p xml:lang="smj"><em type="italic">Ástmá </em></p>
<p>Sámi</p>
<p xml:lang="mrj">8,0</p>
<p xml:lang="mrj">17,5</p>
<p xml:lang="mrj">4,0</p>
<p xml:lang="mrj">9,8</p>
<p>Dáža</p>
<p xml:lang="mrj">6,5</p>
<p xml:lang="mrj">9,8</p>
<p xml:lang="mrj">3,6</p>
<p xml:lang="mrj">6,6</p>
<p><em type="italic">Allergiijalaš čalbmesiejahas </em></p>
<p>Sámi</p>
<p xml:lang="mrj">21,7</p>
<p xml:lang="mrj">37,6</p>
<p xml:lang="mrj">17,0</p>
<p xml:lang="mrj">27,8</p>
<p>Dáža</p>
<p xml:lang="mrj">18,4</p>
<p xml:lang="mrj">24,9</p>
<p xml:lang="mrj">13,7</p>
<p xml:lang="mrj">18,5</p>
<p><em type="italic">n= olbmuid lohkku </em></p>
<p><em type="italic">Čujuhusat </em></p>
<p xml:lang="mrj">[12]</p>
<p type="title">2.7Čoarbbeallađasvihki ja Bechterews dávda</p>
<p type="title">Čoahkkáigeassu</p>
<p><em type="italic">Guhkit áiggi lea dieđihuvvon alla gávdnoštupmi čoarbbeallađas vihki sápmelaččain. Muhto álbmotvuođustuvvon logut eai gávdno ja mat galggaše dán duođaštit. Buohtastahttindutkamuš ii leat čađahuvvon mas galggaše iskat čoarbbeallađasdysleksiija gávdnoštumi sámiin dážaid ektui. Guorahallamis olbmuid dihto sámi guovlluin lea čájehan alla gávdnoštumi, muhto loguid doallevašvuohta álbmoga ektui lea eahpečielggas. </em></p>
<p><em type="italic">Daid seamma dutkamušain lea fuomášuvvon stuorit HLA-B27 gena gávdnoštupmi ja mii lea dagahan stuorit riska oažžut Bechterews dávdda. Eanet dutkan lea dárbbašlaš ovdalgo sáhttá almmuhit Bechterews dávdda riska ja gávdnoštumi Norgga sápmelaččain. </em></p>
<p type="title">2.7.1Álgu</p>
<p>Čoarbbeallađasvihki lea Emi-vihki čoarbbeallađđasis. Čoarbbeallađas lea jorbálađas mii lea čoarbbealnorrasa bajimus geažis. Dát jorbálađas galgá heivet čoarvedávtti lađasgohppái. Sis geain lea čoarbbeallađasvihki lea dát gohppi beare coagis. Dat dagaha ahte čoarbbealnoras sáhttá <span type="quote">"beassat"</span> lađasgobis ja čoarbbealli beassá lađđasis. Mii dagaha dán dávdda eat dieđe, muhto doaivut ahte dat lea bearri. Leat fuomášuvvon stuora erohusat gávdnoštumis muhtun čearddalaš joavkkuid gaskkas.</p>
<p>Bechtrews dávda lea vuolši čielgedávttis ja stuorit lađđasiin. Dat dagaha stirddu ja bákčasiid. Dávdda duogáš lea vuos eahpečielggas, muhto dat čuovvu sogaid, mii sáhttá duođaštit ahte lea bearri dávda. Lea fuomášuvvon ahte 90% sis geain lea dát dávda maiddái leat gávdnan HLA-B27 gena. Oppalaččat lea dán gena gávdnoštupmi oalle allat arktalaš álbmogiin.</p>
<p type="title">2.7.2gáldut</p>
<p>Maŋimus áiggi leat dutkan čoarbbeallađasvihki ja bechterews dávdda gávdnoštumi sápmelaččain. Dán dutkamušas leat iskan oktiibuot 348 Guovdageainnu ja Kárášjoga sápmelačča. Sápmelaččat dán dutkamuša mielde leat sii geain unnimusat áhku ja áddjá lea sápmelaš.</p>
<p type="title">2.7.3Čoarbbeallađasvihki sápmelaččain</p>
<p>Ovddit čuohtejagi vuosttaš jahkebeali raporterejuvvui alla gávdnoštupmi čoarbbeallađasvihki sápmelaččaid gaskkas čujuhusálbmoga ektui. Dan oktavuođas lea árvaluvvon ahte sivvan alla gávdnoštupmái sáhttá leat go sápmelaččat geavahedje gietkama mánáide.</p>
<p><em type="italic">Tabealla 2.5 </em><em type="italic"> Čoarbbeallađasvihki gávdnoštupmi (%) sápmelaččain (1987) </em>  </p>
<p xml:lang="nob">  <em type="italic">Gáldu: Johnsen K et al (2008) International Journal of Circumpolar Health </em> </p>
<p>Lohkku olbmot</p>
<p>Čielga vihki</p>
<p xml:lang="fra">Láivves</p>
<p>vihki</p>
<p>Dievddut</p>
<p xml:lang="mrj">150</p>
<p xml:lang="mrj">14</p>
<p xml:lang="mrj">17</p>
<p xml:lang="kal">Nissonat</p>
<p xml:lang="mrj">165</p>
<p xml:lang="mrj">21</p>
<p xml:lang="mrj">24</p>
<p>Oktiibuot</p>
<p xml:lang="mrj">315</p>
<p xml:lang="mrj">17</p>
<p xml:lang="mrj">21</p>
<p>Čoarbbeallađas vihki gávdnoštupmi mii ovdanboahtá 5 tabeallas lea čađahuvvon dutkamušas Kárášjogas ja Guovdageainnus jagi 1987´s. Dán dutkamušas gávdne ahte 38% dain geat serve lei láivves dahje čielga čoarbbeallađas vihki. Nissoniin dávjjibut go dievdduin. Čoarbbeallađasvihki lassánii maiddái agi mielde.</p>
<p>Lea dárbbašlaš čađahit eanet dutkama mas eanet olbmot leat mielde vai sáhttá gávdnat vejolaš čoarbbeallađasvihki sivaid sápmelaččain.</p>
<p type="title">2.7.4Bechterews dávda sápmelaččain</p>
<p>Juo 1970-logu rájes gávdne oalle alla gávdnoštumi 26% HLA-B27 gena sápmelaččain Davvi-Norggas. 10% Lulli-Norgga álbmogis ges gávdne dán gena.</p>
<p>Dutkamušat Davvi-Norggas main <em type="italic">eai </em>leat juohkán dutkanválljemiid čearddalaš joavkkuid mielde de lea 16% HLA-B27 gena gávdnon ja Bechterews dávdda gávdnoštupmi mii lea 1,1-1,4 %. Dutkamuš sápmelaččaid gaskkas Kárášjogas ja Guovdageainnus 1987 rájes gávdne Bechterews dávdda 1,8 % dutkojuvvon sápmelaččaid gaskkas, ja daid gaskkas lei 91% geain lei HLA-B27 gena. Oktiibuot dán álbmotvuođustuvvon dutkamušas gávdne HLA-B27 gena 24%. Jus buohtastahttá eará álbmotvuođustuvvon dutkamušaiguin de lei sihke Bechterews dávda ja HLA-B27 gena gávdnoštupmi allat dán dutkamušas. Dát logut leat gáržžes olmmošjoavku gaskkas (384 olbmo) čohkkejuvvon lassin dása ahte vejolaš diagnosalaš vuogit sáhttá lea čilgehussan stuora erohusaide. </p>
<p>Eanet dutkan lea dárbbašlaš oažžumis duohta loguid Bechterews dávdda ja HLA-B27 gena gávdnoštumi sápmelaččaid gaskkas Norggas.</p>
<p><em type="italic">Čujuhusat </em></p>
<p xml:lang="mrj">[13]</p>
<p type="title">2.8Biebmodoallu ja biebman</p>
<p type="title">Čoahkkáigeassu</p>
<p><em type="italic">Ođđaset biebmodoalloguorahallamiin leat gávdnan biebmominstara álbmoga gaskkas mii garraset lei čadnon geográfalaš ássanbáikái go sámi/dáža čearddalašvuhtii. Maiddái bođii ovdan ahte siseatnamis lei čielgaset oktavuohta gaskal čearddalaš gullevašvuođa ja biebmominstara go máid gávdne rittus. </em></p>
<p><em type="italic">Guorahallamat leat geažuhan mealgadis vuollegeabbo ruovdevátni gávdnoštumi siseatnan sápmelaččain, masa vástádussan sáhttá leat ahte siseatnamis borret ollu bohccobierggu. Dán váidudeaddji beavttu bohccobierggus gávdnui eanemus váruhuvvon joavkkus nugomat nissonat šattolašvuođa agis. </em></p>
<p type="title">2.8.1Álgu</p>
<p>Bissovaš dávddat nugomat boras, váibmo- ja varrasuotnavigit ja diabetes leat sivvan badjel beali jápmimiidda miehta máilmmi. Registreremat čájehit ahte dát dávddaid gávdnoštupmi lea lassanan ja dáidda lassin lea maiddái buidodat ja badjelmeare deaddu. Dutkan lea čájehan ahte sivvan dasa go dát dávddat ihtet buori muddui lea biepmuide čadnojuvvon ja daid sáhttá eastadit jus borra dearvvašlaš biepmuid.</p>
<p>Biebmodoallu ja biebmodutkan leat dehálaš reaiddut earret eará kártemis bissovaš dávddaid riska álbmogis.</p>
<p>Dán kápihttalis almmuhuvvojit dieđut biebmominstara lađastallamiid ja ruovdeárvvuid birra sápmelaččaid gaskkas.</p>
<p type="title">2.8.2Gáldodieđut</p>
<p>Biebmodieđut masa čujuhuvvo dás leat čohkkejuvvon dušše álbmotvuođustuvvon SAMINOR dutkamušas. Earrát dan de eai bálljo obage gávdno biebmodoallodutkamušat čađahuvvon sápmelaččaid gaskkas ja dat mat gávdnojit leat smávit joavkkuin dahkkon. SAMINOR-dutkamušas čohkkejuvvojedje muhtun dieđuid biebmodoalu birra. Dasa lassin čohkkejuvvojedje varraiskosat main leat iskan ruovdeárvvu sápmelaččain gávdnamis ruovdeárvvu erohusaid geográfalaš ássamis, biebmovieruin ja čearddalaš joavkkuid gaskkas.</p>
<p>SAMINOR čearddalašvuohta lea juhkkojuvvon njealji šlájaide. <span type="quote">”Sámi I”</span> joavkkus ledje sii geain golmma maŋimus buolvvain hupme sámegiella, <span type="quote">”Sámi II”</span> joavkkus ledje sii geain unnimusat juogo áhku dahje áddjá lei sámegielat, <span type="quote">”Sámi III”</span> joavkkus ledje sii geain lei unnimusat okta sámi čearddalašvuođamearka (giella, iešvásihuvvon sámi čearddalašvuohta, bearášduogáš). <span type="quote">”Ii-sámi”</span> joavkkus ledje buot eará geat eai gullán guđege sámi jovkui.</p>
<p type="title" xml:lang="fin">Biebmominsttarlađastallan</p>
<p>Biebmodieđut SAMINOR-dutkamušas lea geavahuvvon iskamis sámi álbmoga biebmominstara. Dábálaš vuohki iskat biebmamiid ja dearvvašvuođa lea leamašan ahte lađastallat ovttaskas fáktoriid biepmus nugomat bipmosiid, earenoamáš biebmogálvvuid, dahje man ollu energiija oažžu ja movt dat váikkuha dearvvašvuhtii. Biebmominsttarlađastallamis, iskkada biebmodoalu oppalaččat. Dat sáhttá muhtun oktavuođain lea eanet heivvolaš metodalaččat danin go dat ii gáibit nu ollu biepmodoallogažaldagaid gažadanskovis seammásgo bohtosiid muhtun oktavuođain sáhttá leat álkit dulkot. Nu lea danin go biebmodoalus sáhka oažžumis máŋga iešguđetlágan borramušgálvvuid, <em type="italic">iige </em>ovttaskas bibmosiid, ja ahte biebmodoallu olbmuid gaskkas iskkademiin dávjá lea báhkkoduvvon meroštallojuvvon biebmominstariin. </p>
<p>Biebmominsttarlađastallamat SAMINOR iskkadeamis čađahuvvui nu ahte sii geat serve dutkamuššii juhkkojuvvojedje joavkkuide biebmodoallogažaldagaid ovttaláganvuođa mielde. Viidáset biebmojoavkkut dahje biebmominstarat leat lađastallon čearddalašvuođa, geografiija ja dearvvašvuođameanuid ektui.</p>
<p type="title">Biebmodoalu minsttar</p>
<p>Gažadanskovi dieđut SAMINOR-dutkamušas biebmodoalu birra vihtta iešguđetlágan biebmominstara mearriduvvojedje ja namuhuvvojedje dan mielde mii buoremusat govvida biebmominstariid: 1) Bohccobiergu, 2) Guolli, 3) Gaskamearálaš, 4) Šattut ja ruotnasat ja 5) Oarjjil/árbevirolaš mearalaš.</p>
<p><span type="quote">”Bohccobiergojoavkku oasseváldit”</span> borre ollu bohccobierggu ja bohccobiergobuktagiid ja ealgabierggu, suovastuvvon ja sáltejuvvon guoli ja vuoššangáfe. Dán joavkku mihtilmasvuohtan lei ahte das ledje olbmot geat golmma maŋimus buolvvain ledje sámegielagat (Sámi I), dávjá badjelmeare lossat ja unnán fysalaš doaimmat.</p>
<p><span type="quote">”Guolejoavkkus”</span> ledje olbmot geat dávjá borre buot mearrabiebmobuvtagiid mat namuhuvvojedje skovis. Dán joavkkus ledje nissonolbmot eanetlogus ja sii iežaset dearvvašvuođa namuhedje <span type="quote">“ii nu buorre”</span> masá čilgehussan sáhttá leat ahte joavkkus alimus gaskamearálaš ahki.</p>
<p><span type="quote">”Gaskamearálaš”</span> biebmominsttarjoavkku mihtilmasvuohtan biebmodoalu gažaldagain lei ahte vástidedje ahte sii borre gaskamearálaččat buot biebmošlájain earret čielgamielkki, sáltejuvvon ja suovastuhtton guoli ja vuoššangáfe, márffiid, spiinnebierggu ja lábbábierggu. Dán joavkkus ledje eanas dievddut.</p>
<p><span type="quote">”Šattut ja ruotnasat”</span> jovkui gullevaš olbmot borre ollu šattuid ja ruotnasiid ja dása lassin vel vuoncábierggu, pasta, deaja ja čázi. Dán joavkkus ledje eanas nissonolbmot ja olbmot geain lei dearvvašdiđolaš eallinvuohki ja geat atne aldineaset <span type="quote">“hui buori”</span> dearvvašvuođa.</p>
<p>Maŋimus biebmominsttarjoavku gohčoduvvon <span type="quote">”oarjjil/árbevirolaš mearalaš”</span> mas ledje olbmot geat dieđihedje dávjá borra ng. oarjemáilmmi borramušgálvvuid nugomat hamburgeriid, pizzaid, márffiid, ruitoseagáža, spiinnebierggu ja gusabierggu. Dán joavkkus dieđihedje maiddái dávjá borrat árbevirolaš borramušaid guole-vuoivasa ja meađđemiid lassin dasa ahte vel borre bossubierggu, mearralotti moniid ja juhke filttargáfe.</p>
<p><em type="italic">Tabealla 2.6 </em><em type="italic"> Biebmominsttar iešguđet mihtilmasvuođaid ektui. Logut leat proseantan almmuhuvvon. (2003/2004) </em><em type="italic">Gáldu: Brustad et al 2008 Int J Circumpolar Health </em> </p>
<p><em type="bold">Biebmominsttarjoavkkut oktiibuot 12816 olbmo iskojuvvon </em></p>
<p><em type="italic">Bohccobiergu </em></p>
<p><em type="italic">Guolli </em></p>
<p><em type="italic">Gaskamearri </em></p>
<p><em type="italic">Šattut ja ruotnasat </em></p>
<p><em type="italic">Oarjjil, árbevirolaš mearalaš </em></p>
<p>Sohkabealli</p>
<p>Dievddut</p>
<p xml:lang="kal">Nissonat</p>
<p xml:lang="mrj">50</p>
<p xml:lang="mrj">50</p>
<p xml:lang="mrj">42</p>
<p xml:lang="mrj">58</p>
<p xml:lang="mrj">55</p>
<p xml:lang="mrj">45</p>
<p xml:lang="mrj">29</p>
<p xml:lang="mrj">71</p>
<p xml:lang="mrj">55</p>
<p xml:lang="mrj">45</p>
<p>Ahki</p>
<p xml:lang="mrj">36-49</p>
<p xml:lang="mrj">50-64</p>
<p xml:lang="mrj">65-79</p>
<p xml:lang="mrj">42</p>
<p xml:lang="mrj">42</p>
<p xml:lang="mrj">16</p>
<p xml:lang="mrj">18</p>
<p xml:lang="mrj">45</p>
<p xml:lang="mrj">37</p>
<p xml:lang="mrj">37</p>
<p xml:lang="mrj">41</p>
<p xml:lang="mrj">22</p>
<p xml:lang="mrj">39</p>
<p xml:lang="mrj">43</p>
<p xml:lang="mrj">18</p>
<p xml:lang="mrj">39</p>
<p xml:lang="mrj">44</p>
<p xml:lang="mrj">17</p>
<p xml:lang="vep">Geografiija</p>
<p>Riddu</p>
<p xml:lang="fin">Siseanan</p>
<p xml:lang="mrj">17</p>
<p xml:lang="mrj">83</p>
<p xml:lang="mrj">82</p>
<p xml:lang="mrj">18</p>
<p xml:lang="mrj">80</p>
<p xml:lang="mrj">20</p>
<p xml:lang="mrj">77</p>
<p xml:lang="mrj">23</p>
<p xml:lang="mrj">91</p>
<p xml:lang="mrj">9</p>
<p>Čearddalašv.</p>
<p xml:lang="mrj">2</p>
<p>Sámi I</p>
<p>Sámi II</p>
<p>Sámi III</p>
<p>Eai-sámit</p>
<p xml:lang="mrj">72</p>
<p xml:lang="mrj">12</p>
<p xml:lang="mrj">5</p>
<p xml:lang="mrj">11</p>
<p xml:lang="mrj">9</p>
<p xml:lang="mrj">12</p>
<p xml:lang="mrj">7</p>
<p xml:lang="mrj">72</p>
<p xml:lang="mrj">8</p>
<p xml:lang="mrj">14</p>
<p xml:lang="mrj">7</p>
<p xml:lang="mrj">70</p>
<p xml:lang="mrj">7</p>
<p xml:lang="mrj">12</p>
<p xml:lang="mrj">6</p>
<p xml:lang="mrj">75</p>
<p xml:lang="mrj">6</p>
<p xml:lang="mrj">19</p>
<p xml:lang="mrj">8</p>
<p xml:lang="mrj">67</p>
<p>Sullii 80% sis geat leat leamašan mielde iskkadeamis ásse rittus, dattege váile 80% <span type="quote">”Bohccobiergojoavkkus”</span> ásse siseatnamis. Gullevašvuohta iešguđet biebmojoavkkuide lei eanet čadnásat geografiijii go čearddalašvuhtii (Figuvra 4), earret Sámi I joavku go badjel 70 proseanta gulle <span type="quote">”bohccobiergojovkui”</span>.</p>
<p>Riddoguovllu ássiide čearddalaš unnán váikkuhii biebmominstariid. Siseatnamis gal gávnnahuvvui ahte biebmodoallu lei čadnon čearddalašvuhtii (Figuvra 4).</p>
<p><em type="italic">Figuvra 2.4 </em><em type="italic"> Biebmominstarjoavkuid juohku siseatnama ja rittu gaskkas čearddalašvuođa ektui </em><em type="italic">3 </em><em type="italic">. (2003-2004) </em><em type="italic">Gáldu: Brustad et al 2008 Int J Circumpolar Health </em>.  </p>
<p type="title">Ruovdevátni ja biebmodoallu</p>
<p>Riikkaidgaskasaččat lea ruovdevátni mealgadis vátnedávda man sivvan earret eará lea heajos biebman ja bissovaš dávddat. Ruovdevátni sáhttá dagahit heajut dábálaš dearvvašvuođadili, earenoamážiid mannodávdda ahkásaš nissoniin, ja vuorasolbmuin ja mánáin. Ruovddegáldu biepmuin leat ealánbuktagat, muhto ruovdi gávdno maiddái šattuin, gortnis ja ruotnasiin.</p>
<p>Ruovdevátni lea dábáleamos biebmovátni Norggas. Varrasonahat (vuollegis varraproseanta go lea unnán ruovdi) dagaha ahte rupmaša ii nákce fievrridit oksygena. Varrasonahat ovdána njozet ja sáhttá čuožžilit juogo ruovddeváni dihte mii dávjá čuožžila vardimiid maŋŋil, lassáneaddji ruovdde-dárbbu dihte nugomat áhpehisvuođa dilis dahje jus lea ožžon beare unnán ruovddi borramuša bakte.</p>
<p>Árra dávdaovdasiid dihte sáhttet čuožžilit máŋga ja eahpedábálaš givssit nugomat ahte šlieddána/váibá, ahte šaddá šovkes liiki, oaivebávččas, beallješuva, oaivejorgása ja heajut bargonávcca.</p>
<p>Duođalaš varrasonahaga dávdamearkan lea lossavuoiŋŋahat, jođánis rávkkas ja váibmováidun.</p>
<p>Dán kápihttalis leat čađahuvvon mihtideamit sihke friddja ruovddi varas ja vurkejuvvon ruovdi rupmašis čadnojuvvon dasa ahte govvidit álbmoga ruovdeárvvu.</p>
<p type="title">Ruovdde-árvu sápmelaččain</p>
<p>SAMINOR-dutkamuša bohtosat čájehedje ahte gaskamearálaš vurkejuvvon ruovddemihttu lei eanet dievdduin go nissoniin. Dutkamuš čájeha ahte maŋimus golmma buolvva sámegielat olbmuin, lei stuorit gaskamearálaš ruovddedássi. Dievdduin, maŋŋil go ledje deavdán 60 jagi, de ruovddedássi rupmašis jahkásažžat njiejai. Ruovddedássi gaskal 50 ja 70 jahkásaš nissonolbmuin lassánii, mii mearkkaša maŋŋil go mannodávda olát bisánii. Maŋŋil go nissonat devde 70 jagi ruovddedássi sis maid njiedjagođii.</p>
<p>Beroškeahttá čearddalaš gullevašvuođa de ruovdevátni lei hui hárve daid dievdduin geat serve SAMINOR- dutkamuššii. Earenoamážiid <span type="quote">“bohccobiergojoavkkus”</span> ledje unnán oasseváldit geain lei ruovdevátni. Dán joavkkus ii ovttage badjel 50-jahkasaš dievddus guoros ruovderájus rupmašis.</p>
<p>Ruovdevátni lei 9 geardde dábáleabbo nissoniin go dievdduin, beroškeahttá čearddalaš gullevašvuođa. Maiddái <span type="quote">”bohccobiergojoavkku”</span> nissoniin lei unnimus oassi oasseváldit geain lei guoros ruovderájus rupmašis (Figuvra 5). Badjel 50 jahkásaččaid gaskkas iešguđet biebmominsttarjoavkkuin eai lean bálljo obage ruovdaváni erohusat.</p>
<p><em type="italic">Figuvra 2.5 </em><em type="italic"> Nissoniid lohku geain ledje guoros ruovdderádjosat biebmominstara ektui. </em><em type="italic">Gáldu: Borderstad et al (2007) European Journal of Haematology </em> </p>
<p type="title">Biebmu ja eallinvuohki váikkuha ruovdderádjosiidda</p>
<p>Leat máŋga beali mat váikkuhit rupmaša ruovdderádjosa nugomat sohkabealli, ahki, dearvvašvuođadilli ja iige unnimusat biebman. Lađastallamat dahkkon SAMINOR´as ruovddesisdoalu ektui čájeha ahte sis geat ásse siseatnamis,gaskamearálaččat lei alit ruovddedássi rupmašis go sis geat ásse rittus. Ruovddedássi lei maiddái stuorit siseatnan sápmelaččain, go dážain ja rivguin geat ásse seamma guovllus. Rittus eat oainne makkárge erohusaid sápmelaččain ja muđui eará álbmoga gaskkas.</p>
<p>Lea máŋga beali mat sáhttet leat vástádussan ruovddedási erohusaide oasseváldit gaskkas. Deháleamos dagaldat mii váikkuha ruovddedási lea biebmodoallu. Sápmelaččat siseatnamis borre mealgat eanet bohccobierggu go dat earát geat ledje mielde SAMINOR dutkamušas. Bohccobierggus lea ollu ng. bioolamuttos ruovdi, (3.8 mg juohke 100g njuoska bierggus) mii mearkkaša ruovdi mii álkit suddá rupmašis. Biebmodoallu mas lea ollu ruovdi suodjala ruovddeváni vuostá. Olbmot geat ásse rittus borre oppalaččat unnit bierggu ja eanet guoleborramušaid, beroškeahttá čearddalaš duogáža.</p>
<p><em type="italic">Čujuhusat </em></p>
<p xml:lang="mrj"><em type="italic">[14-16] </em></p>
<p type="title">2.9Duhpát ja alkohola</p>
<p type="title">Čoahkkáigeassu</p>
<p><em type="italic">Oppalaččat eai leat čujuhuvvon stuora borgguhanvieruin sápmelaččaid ja earái gaskkas ii rávesolbmuid iige nuoraid gaskkas. Dutkamuš lea čájehan ahte siseatnamis sámi dievdduid gaskkas leat eanet borgguheaddjit go dážaid gaskkas. Vástideaddji dili eat leat gávdnan nissonolbmuid gaskkas. Nuoraid gaskkas gávdne ahte sámi nuorat álge borgguhit árabut go dáža nuorat. </em></p>
<p><em type="italic">Sihke sámi dievdduin ja nissoniin lea stuorit oassi dieđihan juguhisvuođa go dážaid ja rivguid gaskkas. Dát minsttar lea earenoamáš čielggas vuorraset sámi nissoniid gaskkas. Maiddái sámi nuorat lea dieđihan ahte juhket unnit go dáža nuorat. </em></p>
<p type="title">2.9.1Borgguheapmi</p>
<p>Borgguheami olis lassána riska dohppehallot máŋga dávddaide nugomat geahpesboras, váibmo- ja varrasuotnavigit ja bissovaš geahpesvigit. Statistalaš guovddášdoaimmahat (SSB) čađahan jahkásaččat guorahallama duhpátboaldima birra. 1973´s badjel bealli rávis dievdduin borgguhedje ja 2006´s ges 21%. Beaivválaš borgguheddjiid lohku nissoniid gaskkas lea njiedjan 32% jagi 1973´s 22 %:ii 2006´s.</p>
<p>Ovdal borgguheapmi dáhpáhuvai buot servodaga sosiála dásiin, ja dál eatnasat sis geat borgguhit beaivválaččat leat sii geain lea vuollegis oahppu. Dušše duollet dalle borgguheddjiin lea fas áibbas nuppeládje.</p>
<p>Árabut álbmotguorahallamat lea gávnnahan eanet beaivválaš borgguheddjiid Finnmárkkus go eará fylkkain. 2004-2008 áigodaga logut čájehit stuora erohusaid fylkkaid gaskkas borgguheami ektui. Unnimus oasi borgguheddjiid gávdnat Oslos gos 19% suohkana ássiin borgguhit, eanemus borgguheaddjit leat Finnmárkkus gos 32 proseanta borgguhit čájehit statisttalaš guovddášdoaimmahaga logut.</p>
<p type="title">2.9.2Alkohola</p>
<p>Alkohola lea gárihuhttinávnnas man olbmot eanemusat návddašit ja doaivumis dat gárihuhttinávnnas mii dagaha stuorimus jugešvuođa váttisvuođaid. Dasa lassin alkoholanávddašeami olis sáhttá vásihit bárttiid, vahágiid ja lihkohisvuođaid.</p>
<p>Oppalaš alkoholageavaheapmi Norggas lea lassanan 1990 rájes, 4,55 lihtaris juohke olbmo nammii jagi 1993´s 6,37 lihtarii jagi 2005´s. Lea viina ja vuola mii eanemusat lea lassanan maŋimus 20 jagis. Viinavuovdima lassáneapmi lea čadnojuvvon dasa ahte dál lea <span type="quote" xml:lang="fin">”kontinentála”</span> juhkanminsttar, mii mearkkaša ahte olbmot juhket dávjjibut muhto unnit hivvodaga juohke juhkanbáikkis. Dát vierut eai leat boahtán davviriikkalaš juhkanminstara sadjái vahkoloahpaid juhkamin ja juhkaluvvamin, baicca lassin.</p>
<p type="title">2.9.3Gáldoávdnasat</p>
<p>Sihke SAMINOR- ja Nuorra Davvin dutkamušain leat čohkkejuvvon dieđut alkohola ja duhpáha geavaheami birra. Finnmárkku-guorahallamiid vuođul leat maiddái almmuhuvvon dieđut borgguheami ja čearddalašvuođa birra.</p>
<p type="title">Borgguheapmi sápmelaččaid gaskkas</p>
<p>Vuosttaš Finnmárkku-guorahallamiin 1974/75 rájes gávdne ahte ledje unnit Finnmárkku riegádan sápmelaččat go dážat geat borgguhedje beaivválaččat. Sápmelaččat ja dážat geat ásse Finnmárkkus, muhto riegádan eará fylkkain, ledje seamma oallugat geat borgguhedje (Figuvra 6).</p>
<p><em type="italic">Figuvra 2.6 </em><em type="italic"> Beaivválaš borgguheapmi čearddalašvuođa ektui Finnmárkku-guorahallama loguid vuođul 1974/75 </em><em type="italic">(Dáru I = olbmot geat orrot fylkkas, muhto riegádan olggobealde Finnmárkku, Dáru II = olbmot riegádan Finnmárkkus, Suoma = suopmelaččat riegádan Finnmárkkus, Sámi = unnimusat áhkku ja áddjá geat hupmaba sámegiela) </em><em type="italic">Gáldu: Njølstad I et al (1998) Epidemiology </em> </p>
<p>Dieđut SAMINOR dutkamušas borgguhanvieruid birra eai gávdnan nu čielga čearddalaš erohusaid nissonolbmuin ii rittus iige siseatnamis (Figuvra 7 ja 8). Dievdduid gaskkas lei čielga minsttar ahte sápmelaččaid gaskkas ledje eanet borgguheaddjit go dážaid gaskkas earenoamážiid siseatnamis (Figuvra 9).</p>
<p><em type="italic">Figuvra 2.7 </em><em type="italic"> Borgguhanvierut dievdduin geat ásset siseatnamis SAMINOR 2003/2004 dutkamuša čearddalašvuođadieđuid. </em><em type="italic">(Sámi I = golmma buolvva sámegielagat, Sámi II = unnimusat okta mearka nugomat giella dahje bearášduogáš.) </em><em type="italic">Gáldu: Broderstad et al 2007 European Journal of Haematology </em> </p>
<p>Figuvra 2.8  Siseatnan nissoniid borgguhanvierut SAMINOR 2003/2004 čearddalašvuođa dieđuid vuođul. (Sámi I = golmma buolvva sámegielagat, Sámi II = unnimusat okta mearka nugomat giella dahje bearášduogáš.) <em type="italic">Kilde: Broderstad et al 2007 European Journal of Haematology </em> </p>
<p><em type="italic">Figuvra 2.9 </em><em type="italic"> Riddoguovllu dievdduid borgguhanvierut SAMINOR 2003/2004 čearddalašvuođa dieđuid vuođul. </em><em type="italic">(Sámi I = golmma buolvva sámegielagat, Sámi II = unnimusat okta mearka nugomat giella dahje bearášduogáš.) </em><em type="italic">Kilde: Broderstad et al 2007 European Journal of Haematology </em> </p>
<p><em type="italic">Figuvra 2.10 </em><em type="italic"> Riddoguovllu nissoniid borgguhanvierut 2003/2004 SAMINOR čearddalašvuođadieđuid vuođul. </em><em type="italic">(Sámi I = golmma buolvva sámegielagat, Sámi II = unnimusat okta mearka nugomat giella dahje bearášduogáš.) </em><em type="italic">Kilde: Broderstad et al 2007 European Journal of Haematology </em> </p>
<p>Nuoraidiskkadeapmi Nuorra Davvin čájehii ahte nuoraid gaskkas joatkkaskuvllain 1994/95 skuvlajagi eai lean stuora čearddalaš erohusat borgguhanvieruin. 35% sámi nuorain (unnimusat okta čearddalašvuođamearka nugomat giella dahje bearášduogáš) borgguhedje badjel 15 sigareahta beaivválaččat ja dáža nuoraid ges 30%. 26% sámi nuoraid lohke heaitán borgguheames ja dáža nuoraid gaskkas ges 22%. Logut orro čájeheamen ahte sámi nuorat álge borgguhit árabut go dáža nuorat. Muđui ledje smávva dahje eai obage čearddalaš erohusat.</p>
<p>Čuovvovaš dutkamušas golbma jagi maŋŋil 1997/98, eaige gávdnon beare stuora erohusat sámi ja dáža nuoraid borgguhanvieruin. Deháleamos erohus gávdnui bártniid ja nieiddaid gaskkas. Eanet nieiddat go bártnit borgguhedje go álggahedje dutkamuša (1994/95). Stuorit oassi bártniin borgguhedje badjel 15 sigareahta sihke álggogeahčen ja loahpageahčen dutkamuša.</p>
<p type="title">Alkoholageavaheami</p>
<p>SAMINOR guorahallama loguid vuođul leat duođaštuvvon čearddalaš erohusat alkoholageavaheamis. Figuvrrat 11, 12, 13, ja 14 čájehit lohku geat vástidedje ahte <span type="quote">”eai obage juhkan alkohola”</span> dahje <span type="quote">”eai leat maŋimus jagis obage juhkan”</span> lei stuorit sihke sámi dievdduid ja nissoniid gaskkas. Sin lohku geat lohke ahte sii juhke eanet go guktii vahkkui lei unnit golmma buolvva sámegielat sápmelaččaid gaskkas, go daid eará joavkkuid ektui. Alkoholageavaheami minsttar lei eanet mihtilmas sámi nissoniid go sámi dievdduid gaskkas.</p>
<p><em type="italic">Figuvra 2.11 </em><em type="italic"> Alkoholageavaheapmi rittus ássi dievdduid gaskkas čearddalašvuođa ektui. (SAMINOR dutkamuš 2003-04). </em><em type="italic">(Sámi I = golmma buolvva sámegielagat, Sámi II = unnimusat okta mearka nugomat giella dahje bearášduogáš.) </em><em type="italic">Kilde: Broderstad et al 2007 European Journal of Haematology </em> </p>
<p><em type="italic">Figuvra 2.12 </em><em type="italic"> Alkoholageavaheapmi siseatnamis ássi dievdduid gaskkas čearddalašvuođa ektui. (SAMINOR dutkamuš 2003-04). </em><em type="italic">(Sámi I = golmma buolvva sámegielagat, Sámi II = unnimusat okta mearka nugomat giella dahje bearášduogáš.) </em><em type="italic">Kilde: Broderstad et al 2007 European Journal of Haematology </em> </p>
<p><em type="italic">Figuvra 2.13 </em><em type="italic"> Alkoholageavaheapmi rittus ássi nissoniid gaskkas čearddalašvuođa ektui. (SAMINOR dutkamuš 2003-04). </em><em type="italic">(Sámi I = golmma buolvva sámegielagat, Sámi II = unnimusat okta mearka nugomat giella dahje bearášduogáš.) </em><em type="italic">Kilde: Broderstad et al 2007 European Journal of Haematology </em> </p>
<p><em type="italic">Figuvra 2.14 </em><em type="italic"> Alkoholageavaheapmi siseatnamis ássi nissoniid gaskkas čearddalašvuođa ektui. (SAMINOR dutkamuš 2003-04). ( </em><em type="italic">Sámi I = golmma buolvva sámegielagat, Sámi II = unnimusat okta mearka nugomat giella dahje bearášduogáš.) </em><em type="italic">Kilde: Broderstad et al 2007 European Journal of Haematology </em> </p>
<p>Logut nuoraidguorahallamis Nuorra Davvin lea čájehan ahte sámi nuorat (geain lea sámegielat áhkku dahje áddjá) juhke unnit go dáža nuorat sihke dávjodaga ja hivvodaga ektui. Stuorit oassi sámi nuoraid vástidedje ahte sin váhnemat leat oalát juguheamet alkohola ektui. 32% sámi nuorain vástidedje ahte eatni lei juguheapme ja dáža nuorain ges 16%. Sámi nuorain 17% vástidedje ahte áhčči ii juhkan alkohola ja dáža nuorain ges 8%.</p>
<p>Maiddái gávdne geográfalaš erohusaid sámi nuoraid vánhemiid alkoholavieruin. Sis-Finnmárkkus vástidedje 49% sámi nuorain ahte eadni ollásit lei juguheapme man 22% rittu nuorain vástidedje. Seamma vástádusat nuorain áhči birra lei 24% Sis-Finnmárkkus ja 13% rittus.</p>
<p>Oppanassiige lea dovddus máŋggaid dutkamušain ahte oasseváldit dieđihit beare vuollegis loguid iežaset alkoholageavaheami birra ja ahte olbmot geain lea alla alkoholageavaheapmi unnán ja hárve servet dearvvašvuođaguorahallamiidda. Bohtosat alkoholageavaheami birra berre danin dulkot dán gáržžideami ektui. Lea dattege jáhkehahtti ahte alkoholageavahan logut sápmelaččaid gaskkas leat luohtehahtti go diehtit læstadialaš oskku oainnu alkoholii. Lea govttolaš jáhkkit ahte dát gávdnostupmi speadjalastá risttalaš lihkadusas, mii dalá áiggis oaččui nu earenoamáš saji sápmelaččaid gaskkas, ain váikkuha álbmoga alkoholageavaheapmái.</p>
<p>Čujuhusat</p>
<p xml:lang="mrj">[11;17;17-19]</p>
<p type="title">2.10Silolaš dearvvašvuohta</p>
<p type="title">Čoahkkáigeassu</p>
<p><em type="italic">Dán rádjai eai leat almmuhuvvon álbmotvuođustuvvon dutkamušat silolaš gillámušaid birra rávis sápmelaččaid gaskkas Norggas. Dutkamušat nuoraid gaskkas eai duođaštan makkárge erohusaid silolaš gillámušaid gávdnostumis. Baicca gávdne ahte sámi nuorain lullisámi guovlluin ledje dávjjibut silolaš gillámušat go dáža nuorain. Mánáid ektui de gávdne ahte sámi eatnit hárvvibut dieđihedje silolaš gillámušaid mánáin go máid mánáid oahpaheaddjit dieđihedje. Rivgovánhemiid dieđut ledje sullii seamma go máid oahpaheaddjit dieđihedje. </em></p>
<p><em type="italic">Dutkamušain das makkár váikkuhus psykiátralaš divššus psykiátralaš buohcceviesuin lei dáža buhcciid ektui de eai gávdnan erohusaid dikšunvugiin dahje symptomarievdadusaid dan áiggi go ledje buohcceviesus. </em></p>
<p type="title">2.10.1Álgu</p>
<p>Jáhkkimis bealli Norgga álbmogis vásihit silolaš gillámušaid eallinagis. Riskafáktorat mat dagahit vejolašvuođa oažžut silolaš dávdda sáhttá leat sohkabearri. Eará oktavuođain sáhttá leat heahtedilli nugomat jápmin ja lihkohisvuođat, dahje ahte lea váttis bargodilálašvuohta dahje bearášdilálašvuohta, mat sáhttet dagahit silolaš gillámušaid. Soames dutkamušat leat duođaštan iešguđetlágan gillámušaid iešguđet čearddalaš joavkkuid gaskkas. Muhtun dutkamušat leat duođaštan ahte čearddalaš unnitlohkoálbmogis lea heajut mielalaš dearvvašvuohta go eanetlohkoálbmogis. Dát lea dávjá čilgejuvvon sosioekonomálaš erohusaid bakte.</p>
<p type="title">2.10.2Gáldut</p>
<p>Rávis sápmelaččaid gaskkas Norgga eai leat ovdal čađahuvvon dutkamušat silolaš gillámušaid gávdnostumiid birra. Dákkár dutkamušat leat dahkkon mánáid ja nuoraid gaskkas.</p>
<p>Nuorra Davvin dutkamuša čohkkejuvvon dieđuid vuođul leat silolaš gillámušaid gávdnostupmi čearddalašvuođa ektui dutkojuvvon. Meanut ja dovduičuohcci váttisvuođat sámi mánáin lea buohtastahttojuvvon dáža 11-12 jahkásaš mánáiguin ja lea dutkojuvvon mánáin riegádan gaskal 1991ja1994. Leat maiddái čađahuvvon muhtun dutkamušat silolaš gillámušaid dikšuma birra sihke dáru ja sámi identitehta ektui.</p>
<p type="title">2.10.3Silolaš dearvvašvuohta sámi álbmogis.</p>
<p type="title">Nuorat</p>
<p>Nuorra Davvin dutkamušas eai gávdnan erohusaid iešdieđihuvvon silolaš gillámušain gávdnostumiin dáža ja sámi nuorain (unnimusat okta sámi dovdomearka nugomat giella, bearášduogáš dahje iešvásihuvvon sámi čearddalašvuohta). Dán dutkamušas bivdojuvvojedje nuorat vástidit 112 gažaldagaid iešguđetlágan silolaš gillámušaid birra nugomat garra balu, lossamiela, psykosomáhtalaš gillámušaid, sierranemiid, sosiála váttisvuođaid, áicilvuođamassima, jurdilanárru, suhtu ja ng. norbmarihkku láhttema birra. Dan dutkamušas eai obage gávdnan čearddalaš erohusaid.</p>
<p>Go dieđuid juhke geográfalaš guovlluid mielde de gávdne ahte sámi nuorain lulimus sámeguovlluin lei mealgat dávjjibut dákkár gillámušaid go seamma guovllu dáža nuoraid gaskkas. Dutkamušas gávdne maiddái go garrasit atne iežaset dážan de dat positiivvalaččat váikkuhii bártniid dearvvašvuhtii.</p>
<p type="title">Mánát</p>
<p>Dutkamis meanno- ja dovddaváttisvuođaid mánáin viđa iešguđet sámi suohkaniin Norggas leat vuođđun dieđut 71 sámi ja 77 rivguváhnemiin ja daid mánáid skuvlla oahpaheddjiiguin. Sámi váhnemat leat buohkat geat leat ovttačearddalaš sápmelaččat ja rivguváhnemat ges ovttačearddalaš dážat. Dán dahke vai sáhte eret sirret sin geain lei seaguhus čearddalašvuohta. Dán dutkamušas gávdne buoret oktavuođa oahpaheddjiid ja rivguváhnemiid dieđuid dovddo ja meannováttisvuođaid birra go sámi váhnemiid dieđuid. Sámi váhnemat dieđihedje hárvvibut dáid váttisvuođaid go máid oahpaheaddjit dahke. Dán dutkamuša vuođđun lea smávit joavku olbmot geat leat iskojuvvon, ja bohtosiid ferte danin várrogasvuođain dulkot.</p>
<p><em type="italic">Tabealla 2.7 </em><em type="italic"> Etniid ja oahpaheddjiid dieđiheapmi meanno- dahje dovdováttisvuođaid birra 11- ja 12 jahkásaš mánáin. Logut leat proseantahámis. (2002-2003) </em><em type="italic">Gáldu: Javo C 2009 Nordic Journal of Psychiatry </em> </p>
<p>Sámi mánát</p>
<p>Dáža mánát</p>
<p>Oahpaheaddji árvvoštallan</p>
<p>Bártnit</p>
<p xml:lang="mrj">24,7</p>
<p xml:lang="mrj">29,1</p>
<p>Nieiddat</p>
<p xml:lang="mrj">17,4</p>
<p xml:lang="mrj">11,4</p>
<p>Etniid árvvoštallan</p>
<p>Bártnit</p>
<p xml:lang="mrj">14,0</p>
<p xml:lang="mrj">18,6</p>
<p>Nieiddat</p>
<p xml:lang="mrj">11,8</p>
<p xml:lang="mrj">15,6</p>
<p type="title">Psykiátralaš dikšu</p>
<p>Dutkamušas mas leat iskan makkár váikkuhusat psykiátralaš divššus psykiátralaš buohcceviesus lea sápmelaččaide dážaid ektui, muhto eai leat gávdnan erohusaid dikšunvugiin iige symptomarievdadusaid dan áiggi go lea leamašan buohcceviesus. Dutkamuš čađahuvvui gaskal 2000 ja 2002 ja buohtastahtte 31 sámi 37 dáža buhcciiguin. Dán dutkamušas sámi čearddalašvuohta lea iešvásihuvvon čearddalašvuohta oktan daid eará gažaldagaiguin čadnojuvvon gillii ja sámi kultuvrii.</p>
<p>Dutkamuš čađahuvvon 1999 2001 rádjai mas leat buohtastahttán sámi buhcciid- ja dáža buhcciid poliklinihka psykiátralaš divššus viđa iešguđetlágan psykiátralaš poliklinihka dikšunásahusain Finnmárkkus. Dutkamušas ledje mielde 347 buohcci ja 32 terapevta. Dán dutkamušas eai gávdnan čearddalaš erohusaid áššiválddahallamis ja psykososiála mihtilmasvuođain buhcciin. Dáid buhcciin eaige leat gávdnan čearddalaš erohusaid buhcciid mielalaš dearvvašvuođas. Čearddalaš erohusat eaige gávdnon dain geat eai boahtán dahje heite plánejuvvon divššus. Dan máid gávdne lei ahte terapevttat mearridedje eanet dikšundiimmuid ja eanet sosiála deattuhuvvon dikšuma go buohccit ledje sápmelaččat go máid dahke dážaide. Dutkamuš čájehii maiddái ahte čearddalašvuohta buohccis terapevta ektui mielddisbuvttii eanet dálkkasteami ja unnit njálmmálaš terapiija. Danin árvaluvvui ahte čohkkejuvvon dieđut sáhtte duođaštit ahte ledje čearddalaš erohusat dikšunplánemis ja dikšunulbmiliin.</p>
<p><em type="italic">Čujuhusat </em></p>
<p xml:lang="mrj"><em type="italic">[20-22] </em></p>
<p type="title">2.11Iešsoardin ja iešsoardingeahččaleapmi</p>
<p type="title">Čoahkkáigeassu</p>
<p><em type="italic">Logahatvuođustuvvon čuovvolandutkamušas gávdne eanet iešsoardimiid Davvi-Norgga sápmelaččaid gaskkas muđui Davvi-Norgga álbmoga gaskkas. Nuorran Davvin dutkamušas mii čađahuvvui Davvi-Norgga nuoraid gaskkas eai gávdnan čearddalaš erohusaid iešdieđihuvvon iešsoardingeahččalemiin. Goappaš čearddalaš joavkkuin ledje mealgadis erohusat iešsoardingeahččalemiin sohkabeliid gaskkas. </em></p>
<p type="title">2.11.1Iešsoardimat Norggas</p>
<p>Norggas leat iešsoardimat (goappaš sohkabeliid) gaskkas lassánan 1960-logu rájes gitta 1980-logu gaská rádjai. Iešsoardimiid lohku juohke 100 000 ássiidlogu ektui lea dán áigodagas duppalastojuvvon 16 geardunlohkui mii mearkkaša 650 iešsoardima jagis. Das rájes lea iešsoardimiid lohku sakka njiedjan, ja 1988 gitta 1994 rádjai jámolašvuohta iešsoardimiid dihte njiedjan 25%. 1994 rájes lea iešsoardinlohku nissoniid ja dievddus gaskkas bisson measta rievdatkeahttá gaskamearálaččat 12 geardunlogus juohke 100 000 ássiidlogu ektui. Dát mearkkaša sullii 550 iešsoardima jagis. Oppalaččat leat gávdnan ollu iešsoardimiid davviguovlluid álgoálbmogiid gaskkas nugomat Ruonáeatnamis, Canadas ja Alaskas.</p>
<p type="title">2.11.2Gáldut</p>
<p>Logahatvuođustuvvon čuovvolandutkamušas de 1970-logu olmmošlohkama dieđut leat laktojuvvon oktii jápminártalogahagain gávdnamis iešsoardinjámolašvuođa Davvi-Norgga sámiid gaskkas 1970 gitta 1998rádjai. Dán dutkamušas adnojuvvo sápmelažžan olmmoš geas juogo áhkku, dahje áddjá, vánhen dahje alddis lei sámegiella vuosttašgiellan dahje ahte ieš anii iežas sápmelažžan.</p>
<p>Gažaldagat iešsoardimiid birra (iešsoardingeahččaleapmi ja iešsoardinjurdagat) sámi nuoraid gaskkas Davvi-Norggas lei oassin Nuorra Davvin dutkamušas. Dán dutkamušas sámi čearddalašvuohta mearriduvvui dan mielde go nuorat vástidedje ahte sin váhnemiin lei sámi duogáš, ja ahte juogo áhkus dahje áddjás dahje váhnemiin lei sámegiella eatnigiellan ja ahte atne go nuorat iežaset sápmelažžan.</p>
<p type="title">2.11.3Iešsoardin sápmelaččaid gaskkas</p>
<p>Sápmelaččaid gaskkas gávdne stuorit oasi jápmimiid iešsoardimiid dihte 27% go muđui davvinorgga álbmogis 1978 rájes gitta 1990 rádjai. Lei alla iešsoardinjámolašvuođa riska sámi nuoraid ja veaháš boarráset nuorat (15-24 jahkásaččat) sihke dievdduid ja nissoniid gaskkas. Sullii 30 % buot iešsoardimiin čađahuvvojedje dáid ahkásaččaid gaskkas 3,5% stuorit stuorit jámolašvuohta dievdduin go nissoniin. Gávnnaimet maiddái stuorit iešsoardinjámolašvuođa sámi dievdduid gaskkas Finnmárkkus ja sámi dievdduid gaskkas geat ásse Sis-Finnmárkkus. Nuppe bealis de gávnnaimet ahte sámi dievdduid ja nissoniid gaskkas geat gulle boazodollui <em type="italic">ii </em>lean stuorit riska jápmit iešsoardimis go muđui davvinorgga álbmogis. </p>
<p>Nuorra Davvin dutkamušas eai gávdnan čearddalaš erohusaid iešdieđihuvvon iešsoardin geahččaleamis. Goappaš čearddalaš joavkkuin gávdne čielga erohusaid sohkabeliid gaskkas iešdieđihuvvon iešsoardingeahččalemiid hárrái. Sámi nieiddaid gaskkas ledje 14 % geat muitaledje ahte sii leat geahččalan iežaset soardit, ja 7 % sámi bártnit gaskkas.</p>
<p><em type="italic">Figuvra 2.15 </em><em type="italic"> Iešsoardingeahččaleamit sámi nuoraid gaskkas mas Nuorra Davvin dutkamuša bohtosat leat vuođđun (1994/1995) </em><em type="italic">Gáldu: Silviken ja Kvernmo (2007)Journal of Adolescence, Curtis et al (2006), INUSSUK, Arktalaš dutkanjournála 1, Ruonáeatnama ruovttustivra </em> </p>
<p><em type="italic">Čujuhusat </em></p>
<p xml:lang="mrj">[20;23;24]</p>
<p type="title">2.12Dálkkasgeavaheapmi (nagirdandálkkasat)</p>
<p type="title">Čoahkkáigeassu</p>
<p><em type="italic">Dutkamušas mii ovdal lea čađahuvvon Finnmárkkus eai gávdnan čearddalaš erohusaid dálkkageavaheamis. </em></p>
<p><em type="italic">Álbmotvuođustuvvon dutkamušas leat gávdnan ahte sápmelaččat leat geavahan unnit oađđindálkasa go dážat. Sápmelaččaid gaskkas maid lei unnit oassi geat muhtáledje ahte sis ledje oađđinváttisvuođat. </em></p>
<p type="title">2.12.1Álgu</p>
<p>Olbmuid dálkkasgeavaheapmi 4 lea muhttin muddui buozalmasvuođa dávdamearka. Iskkadeamit duođaštit maiddái ahte dálkasiid geavaheami sáhttá čilget iešguđetlágan eallindili fáktoriiguin ja doaktárbálvalusaid geavahemiin.</p>
<p type="title">2.12.2Gáldut</p>
<p>Dálkkasgeavaheapmi leat dutkojuvvon sámi čearddalašvuođa ektui guovtti álbmotvuođustuvvon dutkamušain Norggas. Nuppis lei SAMINOR dutkamuš vuođđun. Dán barggu ulbmiliin lei buohtastahttit sápmelaččaid oađđindálkasiid geavaheami eará Davvi-Norgga olmmoščearddaid ektui. Barggus lea 1987-88 Finnmárkku-guorahallan dálkkasgeavaheami birra leamašan vuođđun.</p>
<p type="title">2.12.3Dálkkasgeavaheapmi sápmelaččaid gaskkas</p>
<p>Mii diehtit unnán dálkkasgeavaheami birra sápmelaččaid gaskkas. Guorahallamat Finnmárkkus 1987-88 rájes eai gávdnan stuora erohusaid dálkkasgeavaheddjiid logus gaskkas iešguđet čearddalaš joavkkuin. Dán dutkamušas gávdne ahte leat eanet nissonat geat geavahit dálkasiid dievdduid ektui, muhto erohusat unno lassáneaddji agi mielde. Sápmelažžan dás adnojuvvo jus leat guokte dahje eanet áhkut áddját geat leat sápmelaččat.</p>
<p><em type="italic">Tabealla 2.8 </em><em type="italic"> Dálkkasgeavaheapmi čearddalašvuođa ektui Finnmárkkus (n=11061). Logut leat proseanta hámis. 1987-1988. </em><em type="italic">Gáldu: Furu K, 1997. Journal of Clinical Epidemiology </em> </p>
<p><em type="italic">Čearddalaš gullevašvuohta </em></p>
<p><em type="italic">Dievddut </em></p>
<p xml:lang="kal"><em type="italic">Nissonat </em></p>
<p><em type="italic">Dáru </em></p>
<p xml:lang="mrj">43,4</p>
<p xml:lang="mrj">56,9</p>
<p><em type="italic">Suoma </em></p>
<p xml:lang="mrj">42,4</p>
<p xml:lang="mrj">58,4</p>
<p><em type="italic">Sámi </em></p>
<p xml:lang="mrj">43,0</p>
<p xml:lang="mrj">54,9</p>
<p><em type="italic">Sámi/Suoma </em></p>
<p xml:lang="mrj">49,4</p>
<p xml:lang="mrj">58,9</p>
<p type="title">2.12.4Oađđinváttisvuođat ja nagirdandálkasiid geavaheapmi</p>
<p>Našunála Álbmotdutkaninstituhta guorahallamiid mielde leat gávdnan ahte oađđindálkasat leat oalle dábálačča Norggas. Oađđindálkasiid geavaheapmi sámi čearddalašvuođa ektui lea juo dutkojuvvon. Dát dutkamuša vuođđun lea dieđut čohkkejuvvon SAMINOR dearvvašvuođa ja birgenlági guorahallamis daid guovlluin gos sápmelaččat ja dážat ásset seahkálaga.</p>
<p>Álbmoga lohku geat dieđihedje oađđinváttisvuođaid lei vuollegeabbo sápmelaččaid gaskkas go dážaid. Oađđindálkasiid geavaheapmi sápmelaččaid gaskkas lei sullii bealli dán ektui mii dážaid gaskkas lei. Buot vuolimus geavaheami gávdne daid olbmuid gaskkas geain lei nana sámi gullevašvuohta ja geat ásse Finnmárkkus.</p>
<p>Beroškeahttá čearddalaš gullevašvuođa de nissonat geavahedje duppalit dan mađe go dievddut. Dutkamuš gávnnahuvvui ahte dađi nannoset sámi gullevašvuohta, mađi unnit dálkasiid geavahedje. Oađđinváttisvuođaid gávdnostupmi orruleamen maiddái unnit váttisvuohta sápmelaččaid gaskkas, muhto lea geažuhuvvon ahte dát dáidá govvidit earálágan oainnu ja guottuid oađđimii fenomenan.</p>
<p><em type="italic">Figuvra 2.16 </em><em type="italic"> Álbmoga oassi geat geavahit oađđindálkasiid čearddalašvuođa ektui. 2003-2004. </em><em type="italic">Sámit = golmma buolvva sámegielagat, Seaguhus= unnimusat okta sámi dovdomearka nugomat giella, iešvásihuvvon sámi čearddalašvuohta, bearášduogáš. Ii-sámi = buot earát geain ii lean sámi gullevašvuohta </em><em type="italic">. </em><em type="italic">Gáldu: Bakken K et al (2006) International Journal of Circumpolar Health </em> </p>
<p><em type="italic">Figuvra 2.17 </em><em type="italic"> Oađđiváttut čearddalašvuođa ektui. SAMINOR, 2003-2004. Sámit = golmma buolvva sámegielagat, </em><em type="italic">Seaguhus= unnimusat okta sámi dovdomearka nugomat giella, iešvásihuvvon sámi čearddalašvuohta, bearášduogáš. Ii-sámi = buot earát geain ii lean sámi gullevašvuohta. </em><em type="italic">Gáldu: Bakken K et al (2006) International Journal of Circumpolar Health </em> </p>
<p><em type="italic">Figuvra 2.18 </em><em type="italic"> Oađđindálkasiid geavaheapmi ja oađđinváttut čearddalašvuođa ektui. SAMINOR, 2003-2004. </em><em type="italic">Sámit = golmma buolvva sámegielagat, Seaguhus= unnimusat okta sámi dovdomearka nugomat giella, iešvásihuvvon sámi čearddalašvuohta, bearášduogáš. Ii-sámi = buot earát geain ii lean sámi gullevašvuohta </em><em type="italic">. </em><em type="italic">Gáldu: Bakken K et al (2006) International Journal of Circumpolar Health </em> </p>
<p><em type="italic">Čujuhusat </em></p>
<p xml:lang="mrj"><em type="italic">[25] </em></p>
<p xml:lang="mrj">[26]</p>
<p type="title">2.13Duhtavašvuohta doaktárbálvalusaiguin sápmelaččaid gaskkas</p>
<p type="title">Čoahkkáigeassu</p>
<p><em type="italic">Go leat buohtastahttán man duhtavačča sámegielat buohccit ledje doaktárbálvalusain de dat čájeha ahte oalle stuorra sámegielagiin ledje duhtameahttumat vuođđodearvvašvuođa bálvalusain dárogielagiid ektui. </em></p>
<p><em type="italic">Sámi buohccit geat ledje buohcceviesuin ledje eanet duhtameahttumat buohcceviesu divššuin go dárogielagat. </em></p>
<p type="title">2.13.1Álgu</p>
<p>Dearvvašvuođa ja Sosiála-bálvalusaid plána mielde, NAČ 1995 de lea čujuhuvvon dasa ahte sápmelaččat vásihit stuorra váttisvuođaid deaivvadeames dearvvašvuođa ja Sosiála-bálvalusaiguin. Gielalaš eastagat váttisindahket guorahallama, dávdagávnnaheami, dálkkodeami, divššu, fuolahusa ja geavaheaddjái dieđuid. Váilevaš dieđut sámi kultuvrra birra dearvvašvuođa- ja sosiálabargiin dávjá dagahii ahte sámi buohccit ožžo váilevaš čuovvoleami. Eanas máhtolašvuohta dáid čuolbmabeliide dan raporttas lei huksejuvvon dearvvašvuođa- ja sosiálabargiid vásáhusaid nala sámi guovlluin ja soames kvalitehtalaš ja eatnatvuođalaš geavaheaddjiguorahallamat 80-logus.</p>
<p type="title">2.13.2Gáldut</p>
<p>SAMINOR dutkamušas čohkkejuvvojedje dieđut duhtavašvuođaid birra doaktárbálvalusain. Lea almmuhuvvon dutkanbargu mas dan beali leat geahčadan giellagullevašvuođa ektui. Oasseváldit juhkkojuvvojedje joavkkuide dan ektui leigo sis sámegiella vai dárogiella ruovttugiellan ja ásse go siskkobealde vai olggobealde sámi giellalága hálddašanguovllu.</p>
<p>Lea maiddái čađahuvvon dutkan mas leat iskkan mat duhtavaččat sámi buohccit ledje psykiátralaš divššuin psykiátralaš buohcceviesus.</p>
<p type="title">2.13.3Buhcciid duhtavašvuohta go deaivvadit dearvvašvuođabálvalusaiguin</p>
<p type="title">Vuođđodearvvašvuođabálvalus</p>
<p>Tabealla 9 čájeha duhtavašvuođa doaktárbálvalusaiguin olles válljejuvvon joavkkus man vuođđun lea SAMINOR-guorahallan. Oassi hui duhtavaččat/duhtavaččat doaktárbálvalusain dárogielagiid gaskkas 86% ja 75% guovttegielagiid gaskkas. Sis geat dušše hupme sámegiela de 59% vástidedje ahte ledje <span type="quote">“hui duhtavačča/duhtavačča”</span>. 12% Sámegielagiin vástidedje ahte sii ledje hui duhtameahttumat, ja dušše 1% dárogielagiin vástidedje ahte ledje <span type="quote">”hui duhtameahttumat”</span>.</p>
<p>Dán dutkamušas gávdne geográfalaš erohusaid. Sámegielagiin siskkobealde sámi giellalága hálddašanguovllu vástidedje 32% ahte ledje <span type="quote">”hui duhtameahttumat/duhtameahttumat”</span>, ja olggobealde dán geográfalaš guovllu ledje 13% duhtameahttumat.</p>
<p><em type="italic">Tabealla 2.9 </em><em type="italic"> Duhtavašvuohta doaktárbálvalusaiguin man vuođđun leat vástádusat 15612 nissoniin ja dievdduin geas ásse dain guovlluin gos eanet go 5% álbmogis dieđihedje sámi čearddalašvuođa 1970-olmmošlohkamis. Logut leat almmuhuvvon proseantan. 2003-2004. </em><em type="italic">Gáldu: Nystad T et al 2006 Norgga doaktáriidsearvvi áigečála </em> </p>
<p>Čearddalaš joavku</p>
<p>Hui duhtavaš</p>
<p xml:lang="kal">N= 2978</p>
<p>Duhtavaš</p>
<p xml:lang="kal">N=8726</p>
<p>Duhtameahttun</p>
<p xml:lang="kal">N=1250</p>
<p>Hui duhtameahttun</p>
<p xml:lang="kal">N=391</p>
<p xml:lang="deu">Ii dieđe</p>
<p xml:lang="kal">N=915</p>
<p><em type="italic">Sámegielat </em></p>
<p xml:lang="mrj">8</p>
<p xml:lang="mrj">15</p>
<p xml:lang="mrj">23</p>
<p xml:lang="mrj">51</p>
<p xml:lang="mrj">60</p>
<p xml:lang="mrj">63</p>
<p xml:lang="mrj">18</p>
<p xml:lang="mrj">12</p>
<p xml:lang="mrj">7</p>
<p xml:lang="mrj">12</p>
<p xml:lang="mrj">5</p>
<p xml:lang="mrj">1</p>
<p xml:lang="mrj">11</p>
<p xml:lang="mrj">8</p>
<p xml:lang="mrj">6</p>
<p><em type="italic">Guovttegielat </em></p>
<p><em type="italic">Dárogielat </em></p>
<p><em type="italic">Figuvra 2.19 Duhtavašvuohta doaktárbálvalusaiguin ruovttugielas ektui, siskkobealde sámi hálddašanguovllu </em><em type="italic">Gáldu: Nystad T et al 2006 Norgga doaktáriidsearvvi áigečála </em> </p>
<p><em type="italic">Figuvra 2.20 Duhtavašvuohta doaktárbálvalusain ruovttugielas ektui, olggobealde hálddašanguovllu. </em><em type="italic">Gáldu: Nystad T et al 2006 Norgga doaktáriidsearvvi áigečála </em> </p>
<p type="title" xml:lang="fkv">Psykiatriija</p>
<p>Dutkamis buhcciid psykiátralaš buohcceviesuin de gávdne čearddalaš erohusaid divššu ektui. Sámi buohccit (mearriduvvon dan mielde movt sámi psykiátralaš buohccidivššárat lohket buohccit iežaset atnet, sin giela ja árbevieruid) vásihedje ahte terapevta lei unnit ávkkálaš go máid terapevttat ieža oaivvildedje. Dáža buhcciin ges lei čielga ovttastus buhcciid ja terapevttaid vásáhusain. Sámi buohccit ledje obanassiige eanet duhtameahttumat divššu kvalitehtain go máid terapevttat doivo. Sii eai lean seamma duhtavačča gulahallama kvalitehtain terapevttain ja oppalaš dikšumin. Dát dutkamuš lea oalle gáržžes joavkkuin čađahuvvon (31 sámi ja 37 dáža buohcci) ja bohtosiid berre dulkot dán gáržžideami ektui.</p>
<p>Čujuhusat</p>
<p xml:lang="mrj">[21;27]</p>
<p type="title">2.14Čoahkkáigeassu, hástalusat ja dutkandárbu</p>
<p>Bohtosat almmuhuvvon dán raporttas čájehit ahte eai leat gávdnon mearkkašahtti erohusat dearvvašvuođas gaskal sámiid ja dážaid, nu go lea raporterejuvvon eará álgoálbmotjoavkkuin. Seamma vuoigatvuođat, oahppovejolašvuođat ja dearvvašvuođafálaldagat guhkit áiggi badjel lea doalahuvvon čilgehussan dasa go eat oainne erohusaid gaskal sápmelaččaid ja eará čearddaid dearvvašvuođa ja eallineavttuid ektui.</p>
<p>Buot álbmotvuođustuvvon dearvvasvuođa de leat metodalaš váillit mat sáhttet váikkuhit bohtosiidda. Váilivuohtan sáhttá leat ahte dieđuid čohkken ii leat ovddastuslaš, dahje metodalaš dilálašvuođat čadnojuvvon dasa movt dieđuid leat čohkken ja dikšon. Dábálaš ipmárdus lea ahte sullasaš bohtosat moanat dutkamušain, áinnas main lea iešguđetlágan dutkanhápmi berrejit gávdnot ovdalgo sáhttá ákkastallat ahte leat dieđalaš oktasašvuođat.</p>
<p>Dutkanbohtosat mat gusket dearvvašvuhtii sápmelaččain, nugo buot eará dutkama, berre dulkot dutkama gáržžidemiid ja váilliid ektui.</p>
<p>Váldohástalussan dutkamis sámi álbmoga dearvvašvuođa lea das movt vuohkkasepmosit mearrida geat leat sápmelaččat. Multičearddalaš servodagas nu movt min servodat lea, de eai gávdno bastánta vástádusa dán hástalussii. Dát kápihttal speadjalastá ge dan ahte leat máŋggalágan vuogit movt juohkit álbmoga čearddalašvuođa ektui. Danin lea dárbun eanet dutkat vai sáhttá iskat čearddalašvuođa fenomena mii lea geavahuvvon medisiinnalaš dutkamis sámi dearvvašvuođa konteavstta vuođul.</p>
<p>Dutkanmetodihka ja hámi lea dárbbašlaš čađat buoridit vai sihkkarastá kvalitehtalaš buori olmmošvuođustuvvon dearvvašvuođadutkama sámi álbmogii. Čuovvolandutkamuš lea eanemus dohkkehuvvon vuohki movt čađaha olmmošvuođustuvvon guorahallamiid. Dákkár dutkamušain dieđut eallindili, vieruid, biebmodoalu birra jna. ovddastuvvi álbmoga čujuhusjoavkkus mii systemáhtalaččat čohkkejuvvon guhkit áiggi badjel dearvvaš olbmuid gaskkas ja buohtastahttán dáid dieđuid ođđa buozalmasvuođa dieđuiguin daid olbmuin geat leat leamašan mielde dutkamušas. Dákkár dutkamuša lea divrras ja áddjás bargu. Doaimmaheames buori dutkama sámiid dearvvašvuođa dili birra sámiid gaskkas de gal lea dárbbašlaš dákkár dutkanmálle geavahit.</p>
<p>Olmmošvuođustuvvon dutkamušaid bohtosat leat huksejuvvon daid bohtosiid nala maid leat čohkken daid olbmuin geat lea mielde dutkamušas. Dutkamuš lea čájehan ahte sii geat eai searvva dákkár dutkamušaide máŋgga dáfus sáhttet leat earáláganat daid ektui geat leat searvan. Gáržžes dieđut <span type="quote">”ii-vástádusain”</span> váttisindahká dutkamuša álbmotovddastuslašvuođa ektui daid gaskkas geat leat searvan dutkamuššii. Ođđa dutkamušat berrejit danin garraset bargat vai govdadit oassi sámiin leat mielde dutkamušas.</p>
<p>Dán kápihttalis leat muhtun dain dutkamušaid vuođđu masa čujuhuvvo smávit joavkkus čađahuvvon. Dát dagaha ahte dáid dutkamušaid bohtosiid ferte várrogasvuođain dulkot ja berrešii čađahit ođđa dutkamuša vai oažžu sihkkaris dieđuid. Dát guoská earenoamážiid bohtosiidda mat leat almmuhuvvon čoarbbeallađasvihki, Bechterews dávdda ja mánáid psykalaš dearvvašvuođa birra.</p>
<p>Badjelmeare deattu ja buidodaga gávdnostupmi berre namuhuvvot danin go dat eai leat namuhuvvon dán kápihttalis váilevaš dieđuid dihte, muhto mat sáhttet leat dehálačča álbmotdearvvašvuhtii ja danin berrešii eanet dutkat. Nu lea maiddái diabetes II ektui mii lea váldon mielde dán kápihttalii muhto mas bohtosiid vuođđun leat oalle boares logut.</p>
<p>Lea evttohuvvon vuoruhit dutkama dan ektui mii lea iešsoardima ja fáhkka jápmima duogáš nuorra sámi dievdduid gaskkas ja movt daid eastadit. Navddus ahte leat vejolaš geográfalaš erohusat njuoratmánáid jámolašvuođas ánssáša ain fuomášumi ovddasguvlui.</p>
<p>Dearvvasvuođabálvalusdutkan berre ain vuoruhuvvot ovddasguvlui. Daid bohtosiid mat dán kápihttalis leat almmuhuvvon berre dárkilastit. Dákkár dutkan lea árvvolaš bargus ahte fállat dearvvašvuođabálvalusaid sápmelaččaide dohkálaš vuogi mielde.</p>
<p>Beavttut eastadeaddji dearvvašvuođabarggus sápmelaččaid gaskkas ii leat dutkojuvvon. Eanet máhtolašvuohta lea dehálaš eastadanbarggu ektui earenoamážiid álbmotdávddaid ektui nugomat borasdávdda, váibmo- ja varrasuotnavigiid ja diabetes ektui maid lea vejolaš eastadit.</p>
<p>Dearvvašvuođa váikkuhusat eallinvuogi rievdadeamis lassáneaddji ođasmahttimin ja unnit fysalaš doaimmain ja rievdaduvvon borramušvierut leat deattuhuvvon soames dutkamušain eará arktalaš álbmogiid gaskkas, muhto ii leat čađahuvvon Norgga sápmelaččaid gaskkas. Ovdánahttimis buori dutkamušaid vai dán beali sáhttá čuvget lea sávahahttit.</p>
<p>Lea maiddái dehálaš namuhit biebmooadjebasvuođa ja birasmirkkuid oažžumis árbevirolaš borramušaid viežžamis luonddus lea suorgi man berre deattuhit álbmotvuođustuvvon dutkamušain. Dán riskabeliid berre dutkat ja álbmogii almmuhit buori ja jáhkehahtti ládje. Earenoamážiid sáhttá dás deattuhit ahte ii goassege leat čađahuvvon dutkan lullisápmelaččaid gaskkas makkár dearvvašvuođaváikkuhusaid sii leat vásihan radioaktiivvalaš bázahasaid leavvama maŋŋil Tjernobyl-lihkohisvuođa dihte.</p>
<p>Oppalaččat sáhttá čuoččuhit ahte buot čuolbmabeali dán kápihttalis ánssášit eanet dutkama. Duogážiin lea dat ahte soames bohtosiin leat boares logut vuođđun ja dutkamuš seamma fáttáid birra sáhttá buoridit kvalitehta bohtosiin mat almmuhuvvojit.</p>
<p>Čujuhus Listu</p>
<p xml:lang="nno">[1]  Kyllingstad J.R. Anatomisk institutt og det germanske herremenneske.  Kyllingstad J.R. Anatomisk institutt og det germanske herremenneske.  Kyllingstad J.R. Anatomisk institutt og det germanske herremenneske. http://www muv uio no/fagene/medisin/basale-med-fag/anatomi-herremenneske-jkyllingstad-300608 xml 2008 [cited 9 A.D. May 6];</p>
<p xml:lang="eng">[2]  Haldorsen T, Tynes T. Cancer in the Sami population of North Norway, 1970-1997. Eur J Cancer Prev 2005 Feb;14(1):63-8.  Haldorsen T, Tynes T. Cancer in the Sami population of North Norway, 1970-1997. Eur J Cancer Prev 2005 Feb;14(1):63-8.</p>
<p xml:lang="eng"> [3]  Brustad M, Pettersen T, Melhus M, Lund E. Mortality-patterns in geographical areas with a high  Brustad M, Pettersen T, Melhus M, Lund E. Mortality-patterns in geographical areas with a high <em type="italic">vs. </em>low density of Sami population in Arctic Norway. Scan J Publ Health. In press 2009.  Brustad M, Pettersen T, Melhus M, Lund E. Mortality-patterns in geographical areas with a high <em type="italic">vs. </em>low density of Sami population in Arctic Norway. Scan J Publ Health. In press 2009.  </p>
<p xml:lang="eng">[4]  Gjestland A. [Infant mortality in Finnmark 1961-65 related to data for the years 1951-60].  Gjestland A. [Infant mortality in Finnmark 1961-65 related to data for the years 1951-60]. Tidsskr Nor Laegeforen 1970 May 1;90(9):850-2.  Gjestland A. [Infant mortality in Finnmark 1961-65 related to data for the years 1951-60]. Tidsskr Nor Laegeforen 1970 May 1;90(9):850-2.</p>
<p xml:lang="eng">[5]  Forde OH, Thelle DS, Miller NE, Mjos OD.  Forde OH, Thelle DS, Miller NE, Mjos OD. The Tromso heart study. Distribution of serum cholesterol between high density and lower density lipoproteins in subjects of Norse, Finnish and Lappish ethnic origin. Acta Med Scand 1978;203(1-2):21-6.  Forde OH, Thelle DS, Miller NE, Mjos OD. The Tromso heart study. Distribution of serum cholesterol between high density and lower density lipoproteins in subjects of Norse, Finnish and Lappish ethnic origin. Acta Med Scand 1978;203(1-2):21-6.</p>
<p xml:lang="eng">[6]  Thelle DS, Forde OH. The cardiovascular study in Finnmark county: coronary risk factors and the occurrence of myocardial infarction in first degree relatives and in subjects of different ethnic origin. Am J Epidemiol 1979 Dec;110(6):708-15.  Thelle DS, Forde OH. The cardiovascular study in Finnmark county: coronary risk factors and the occurrence of myocardial infarction in first degree relatives and in subjects of different ethnic origin. Am J Epidemiol 1979 Dec;110(6):708-15.  Thelle DS, Forde OH. The cardiovascular study in Finnmark county: coronary risk factors and the occurrence of myocardial infarction in first degree relatives and in subjects of different ethnic origin. Am J Epidemiol 1979 Dec;110(6):708-15.</p>
<p xml:lang="eng">[7]  Tverdal A. Cohort study of ethnic group and cardiovascular and total mortality over 15 years. J Clin Epidemiol 1997 Jun;50(6):719-23.  Tverdal A. Cohort study of ethnic group and cardiovascular and total mortality over 15 years. J Clin Epidemiol 1997 Jun;50(6):719-23.  Tverdal A. Cohort study of ethnic group and cardiovascular and total mortality over 15 years. J Clin Epidemiol 1997 Jun;50(6):719-23.</p>
<p xml:lang="eng">[8]  Tynes T, Haldorsen T. Mortality in the Sami population of North Norway, 1970-98. Scand J Public Health 2007;35(3):306-12.  Tynes T, Haldorsen T. Mortality in the Sami population of North Norway, 1970-98. Scand J Public Health 2007;35(3):306-12.  Tynes T, Haldorsen T. Mortality in the Sami population of North Norway, 1970-98. Scand J Public Health 2007;35(3):306-12.</p>
<p xml:lang="eng">[9]  Utsi E, Bonaa KH.  Utsi E, Bonaa KH. [Coronary heart diseases among Lapps and Norwegians in Finnmark]. Tidsskr Nor Laegeforen 1998 Mar 30;118(9):1358-62.</p>
<p xml:lang="eng">[10]  Jenum AK, Graff-Iversen S, Selmer R, Sogaard AJ. [Risk factors for cardiovascular disease and diabetes through three decades].  Jenum AK, Graff-Iversen S, Selmer R, Sogaard AJ. [Risk factors for cardiovascular disease and diabetes through three decades]. Tidsskr Nor Laegeforen 2007 Oct 4;127(19):2532-6.</p>
<p xml:lang="eng">[11]  Njolstad I, Arnesen E, Lund-Larsen PG.  Njolstad I, Arnesen E, Lund-Larsen PG. Cardiovascular diseases and diabetes mellitus in different ethnic groups: the Finnmark study. Epidemiology 1998 Sep;9(5):550-6.  Njolstad I, Arnesen E, Lund-Larsen PG. Cardiovascular diseases and diabetes mellitus in different ethnic groups: the Finnmark study. Epidemiology 1998 Sep;9(5):550-6.</p>
<p xml:lang="eng">[12]  Selnes A, Bolle R, Holt J, Lund E. Cumulative incidence of asthma and allergy in north-Norwegian schoolchildren in 1985 and 1995. Pediatr Allergy Immunol 2002 Feb;13(1):58-63.  Selnes A, Bolle R, Holt J, Lund E. Cumulative incidence of asthma and allergy in north-Norwegian schoolchildren in 1985 and 1995. Pediatr Allergy Immunol 2002 Feb;13(1):58-63.  Selnes A, Bolle R, Holt J, Lund E. Cumulative incidence of asthma and allergy in north-Norwegian schoolchildren in 1985 and 1995. Pediatr Allergy Immunol 2002 Feb;13(1):58-63.</p>
<p xml:lang="eng">[13]  Johnsen K, Goll R, Reikeras O. Acetabular dysplasia in the Sami population: a population study among Sami in north Norway. Int J Circumpolar Health 2008 Feb;67(1):147-53.  Johnsen K, Goll R, Reikeras O. Acetabular dysplasia in the Sami population: a population study among Sami in north Norway. Int J Circumpolar Health 2008 Feb;67(1):147-53.  Johnsen K, Goll R, Reikeras O. Acetabular dysplasia in the Sami population: a population study among Sami in north Norway. Int J Circumpolar Health 2008 Feb;67(1):147-53.</p>
<p xml:lang="eng">[14]  Broderstad AR, Melhus M, Lund E. Iron status in a multiethnic population (age 36-80 yr) in northern Norway: the SAMINOR study.  Broderstad AR, Melhus M, Lund E. Iron status in a multiethnic population (age 36-80 yr) in northern Norway: the SAMINOR study. Eur J Haematol 2007 Nov;79(5):447-54.  Broderstad AR, Melhus M, Lund E. Iron status in a multiethnic population (age 36-80 yr) in northern Norway: the SAMINOR study. Eur J Haematol 2007 Nov;79(5):447-54.</p>
<p xml:lang="eng">[15]  Brustad M, Parr C, Melhus M, Lund E. Childhood diet in relation to Sami and Norwegian ethnicity in northern and mid-Norway - the SAMINOR study. Public Health Nutr 2008 Feb;11(2):168-75.  Brustad M, Parr C, Melhus M, Lund E. Childhood diet in relation to Sami and Norwegian ethnicity in northern and mid-Norway - the SAMINOR study. Public Health Nutr 2008 Feb;11(2):168-75.</p>
<p xml:lang="eng">[16]  Brustad M, Parr CL, Melhus M, Lund E. Dietary patterns in the population living in the Sami core areas of Norway--the SAMINOR study. Int J Circumpolar Health 2008 Feb;67(1):82-96.  Brustad M, Parr CL, Melhus M, Lund E. Dietary patterns in the population living in the Sami core areas of Norway--the SAMINOR study. Int J Circumpolar Health 2008 Feb;67(1):82-96.  Brustad M, Parr CL, Melhus M, Lund E. Dietary patterns in the population living in the Sami core areas of Norway--the SAMINOR study. Int J Circumpolar Health 2008 Feb;67(1):82-96.</p>
<p xml:lang="eng">[17]  Spein AR, Kvernmo SE, Sexton H. The North Norwegian Youth Study: cigarette smoking among ethnically diverse adolescents. Ethn Health 2002 Aug;7(3):163-79.  Spein AR, Kvernmo SE, Sexton H. The North Norwegian Youth Study: cigarette smoking among ethnically diverse adolescents. Ethn Health 2002 Aug;7(3):163-79.  Spein AR, Kvernmo SE, Sexton H. The North Norwegian Youth Study: cigarette smoking among ethnically diverse adolescents. Ethn Health 2002 Aug;7(3):163-79.</p>
<p xml:lang="eng">[18]  Broderstad AR, Melhus M, Lund E. Iron status in a multiethnic population (age 36-80 yr) in northern Norway: the SAMINOR study.  Broderstad AR, Melhus M, Lund E. Iron status in a multiethnic population (age 36-80 yr) in northern Norway: the SAMINOR study. Eur J Haematol 2007 Nov;79(5):447-54.  Broderstad AR, Melhus M, Lund E. Iron status in a multiethnic population (age 36-80 yr) in northern Norway: the SAMINOR study. Eur J Haematol 2007 Nov;79(5):447-54.</p>
<p xml:lang="nob">[19]  Kvernmo S, Johansen Y, Spein AR, Silviken A. Ung i Sápmi. [1], 3-65. 2003. Tromsø, Senter for samisk helseforskning, Institutt for Samfunnsmedisin, Universitetet i Tromsø.  Kvernmo S, Johansen Y, Spein AR, Silviken A. Ung i Sápmi. [1], 3-65. 2003. Tromsø, Senter for samisk helseforskning, Institutt for Samfunnsmedisin, Universitetet i Tromsø. Ref Type: Serial (Book,Monograph)  Kvernmo S, Johansen Y, Spein AR, Silviken A. Ung i Sápmi. [1], 3-65. 2003. Tromsø, Senter for samisk helseforskning, Institutt for Samfunnsmedisin, Universitetet i Tromsø. Ref Type: Serial (Book,Monograph)</p>
<p xml:lang="eng">[20]  Kvernmo S. Mental health of Sami youth. Int J Circumpolar Health 2004 Sep;63(3):221-34.  Kvernmo S. Mental health of Sami youth. Int J Circumpolar Health 2004 Sep;63(3):221-34.  Kvernmo S. Mental health of Sami youth. Int J Circumpolar Health 2004 Sep;63(3):221-34.</p>
<p xml:lang="eng">[21]  Sorlie T, Nergard JI.  Sorlie T, Nergard JI. Treatment satisfaction and recovery in Saami and Norwegian patients following psychiatric hospital treatment: a comparative study. Transcult Psychiatry 2005 Jun;42(2):295-316.</p>
<p xml:lang="eng">[22]  Javo C, Ronning JA, Handegard BH, Rudmin FW. Social competence and emotional/behavioral problems in a birth cohort of Sami and Norwegian preadolescents in Arctic Norway as reported by mothers and teachers.  Javo C, Ronning JA, Handegard BH, Rudmin FW. Social competence and emotional/behavioral problems in a birth cohort of Sami and Norwegian preadolescents in Arctic Norway as reported by mothers and teachers. Nord J Psychiatry 2009;63(2):178-87.  Javo C, Ronning JA, Handegard BH, Rudmin FW. Social competence and emotional/behavioral problems in a birth cohort of Sami and Norwegian preadolescents in Arctic Norway as reported by mothers and teachers. Nord J Psychiatry 2009;63(2):178-87.</p>
<p xml:lang="eng">[23]  Silviken A, Haldorsen T, Kvernmo S. Suicide among Indigenous Sami in Arctic Norway, 1970-1998. Eur J Epidemiol 2006;21(9):707-13.  Silviken A, Haldorsen T, Kvernmo S. Suicide among Indigenous Sami in Arctic Norway, 1970-1998. Eur J Epidemiol 2006;21(9):707-13.</p>
<p xml:lang="eng">[24]  Silviken A, Kvernmo S. Suicide attempts among indigenous Sami adolescents and majority peers in Arctic Norway: prevalence and associated risk factors. J Adolesc 2007 Aug;30(4):613-26.  Silviken A, Kvernmo S. Suicide attempts among indigenous Sami adolescents and majority peers in Arctic Norway: prevalence and associated risk factors. J Adolesc 2007 Aug;30(4):613-26.  Silviken A, Kvernmo S. Suicide attempts among indigenous Sami adolescents and majority peers in Arctic Norway: prevalence and associated risk factors. J Adolesc 2007 Aug;30(4):613-26.</p>
<p xml:lang="eng">[25]  Furu K, Straume B, Thelle DS.  Furu K, Straume B, Thelle DS. Legal drug use in a general population: association with gender, morbidity, health care utilization, and lifestyle characteristics. J Clin Epidemiol 1997 Mar;50(3):341-9.</p>
<p xml:lang="eng">[26]  Bakken K, Melhus M, Lund E. Use of hypnotics in S  Bakken K, Melhus M, Lund E. Use of hypnotics in Sami and non-Sami populations in northern Norway. Int J Circumpolar Health 2006 Jun;65(3):261-70.  Bakken K, Melhus M, Lund E. Use of hypnotics in Sami and non-Sami populations in northern Norway. Int J Circumpolar Health 2006 Jun;65(3):261-70.</p>
<p xml:lang="eng">[27]  Nystad T, Melhus M, Lund E. [The monolingual Sami population is less satisfied with the primary health care].  Nystad T, Melhus M, Lund E. [The monolingual Sami population is less satisfied with the primary health care]. Tidsskr Nor Laegeforen 2006 Mar 9;126(6):738-40.  Nystad T, Melhus M, Lund E. [The monolingual Sami population is less satisfied with the primary health care]. Tidsskr Nor Laegeforen 2006 Mar 9;126(6):738-40.</p>
<list><p type="listitem">^ Gorri gaskal viehkaga ja allodaga</p>
<p type="listitem">^ <span type="quote">”Sámi I”</span> leat olbmot geain golmma maŋimus buolvvain lea leamašan sámegiella eatnigiellan, <span type="quote">”Sámi II”</span> leat olbmot geain lea sihke áhkku ja áddjá geat hupmet sámegiela, <span type="quote">”Sámi III”</span> leat olbmot geain lea unnimusat okta identehtamearka (giella, iešvásihuvvo sámi čearddalašvuohta, bearášduogáš). <span type="quote">”Eai-sámit”</span> leat earát geat eai gula guđege sámi joavkkuide.</p>
<p type="listitem">^ <span type="quote">”Sámi I”</span> leat olbmot geain golmma maŋimus buolvvain lea leamašan sámegiella eatnigiellan, <span type="quote">”Sámi II”</span> leat olbmot geain lea sihke áhkku ja áddjá geat hupmet sámegiela, <span type="quote">”Sámi III”</span> leat olbmot geain lea unnimusat okta identehtamearka (giella, iešvásihuvvo sámi čearddalašvuohta, bearášduogáš). <span type="quote">”Eai-sámit”</span> leat earát geat eai gula guđege sámi joavkkuide. .</p>
<p type="listitem">^ Dálkkas lea čilgejuvvon ávnnasiin mii lea dávdda váidudeaddji dahje eastadeami dihte. Jus dálkkasa máinnašeapmi galgá dohkkehuvvot de ferte ovdanbidjat dálkkasávdnasa duođaštuvvon beavttu, dorvvolašvuođa ja teknihkalaš kvalitehta. (Gáldu: www.lovdata.no)</p>
</list></body></document>
