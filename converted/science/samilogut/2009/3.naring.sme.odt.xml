<document xml:lang="sme" id="no_id"><header><title/><genre code="science"/><author><person firstname="Svanhild" lastname="Andersen" sex="f" born="" nationality=""/></author><translator><unknown/></translator><translated_from xml:lang="nob"/><collection>Sámi logut muitalit</collection><wordcount>7758</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><origFileName>3.Naring.sme.docx</origFileName><parallel_text xml:lang="nob" location="3.naring.nob.doc"/><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header>
<body>
<p type="title">3 Vuođđoealáhusat boazodoallu, eanandoallu ja guolásteapmi</p>
<p type="title">Maŋimus logi jagiid lea bargiidlohku vuođđoealáhusain boazodoalus, eanandoalus ja guolásteamis sámi guovlluin njiedjan.</p>
<p type="title">Boazodoalu jahkebargguid gaskamearálaš njiedjan lea 16 proseanta 1998-2008 rádjái. Seamma áigodagas guolásteddjiid lohku eanas suohkaniin SUF-guovllu siskkobealde njiejai gaskal 50 ja 60 proseanttain. Eanandoalus ges dállodoaluid lohku njiejai lagabui 60 proseanttain SUF-guovllu siskkobealde 1989 rájes gitta 2005 rádjai mii lea duođaštussan dasa ahte bargiidlohku maiddái dán ealáhusas lea njiedjan.</p>
<p type="title">3.1 Álgu</p>
<p type="title">Dán kápihttalis almmuhuvvojit logut mat čájehit soames ovddidanhámi sámi ássanguovllu guovddáš vuođđoealáhusain; boazodoalu, eanandoalus ja guolásteamis, SUF-guovllus davábealde Sáltoduoddara 1980 rájes gitta 2008 rádjai. Dás lea deattuhan daid loguid mat sáhttet govvidit rievdadusaid dáid ealáhusaid viidodaga ja mearkkašumi oppalaš barggahussii sámi ássanguovlluin. Lassin dasa ahte dás leat dieđut bargiidlogu ja jahkebarggu loguin, de leat maiddái dás mielde logut mat unnit dahje eanet gusket bargosajiid lohkui vuođđobuvttadusas ovttaskas ealáhusain; earret eará iešguđetlágan rievdadusat buvttadanovttadagaid hámis (siidaoasit, dállodoalut, fatnasat).</p>
<p>Loahpas dán kápihttalis kommenterejuvvojit soames bealit dan ektui ahte ovdánahttit sámi statistihka vuođđoealáhusaid várás. Vejolaš gáržžideamit dálá loguin lohkoávdnasis ja ahte lea dárbbašlaš ovdánahttit dán statistihkkasuorggi, ja statistihkaid máŋggaid ealáhusvuođustuvvon surggiin mat lea oassin oppalaš ealáhusstatistihkas ja sámi statistihkain SSB´as.</p>
<p type="title">3.2 Soames dábálaš ovddidandovdomearkkat</p>
<p type="title">3.2.1 Rievdadusat ealáhusstruktuvrras ja siskkáldasat ealáhusain</p>
<p>Nu juo namuhuvvon <em type="italic">Sámi logut muitalit 1 (2008) </em>raportta 3. kápihttalis de lea dán máilbmeoasi ealáhusstruktuvra rievdan nu ahte bargiidlohku lea rievdan ja sirdásan vuođđoealáhusain nuppádasealáhusaide, ja dasto viidáset bálvalusealáhusaide (fuolahus- ja bálvalusdoaimmaheaddji ealáhusat). Maiddái vuođđoealáhusain leat leamašan struktuvrarievdadusat. Guovddáš ovddidandovdomearkka lea ahte buvttadanovttadagaid (dállodoalut ja fatnasat) lohku lea sakka njiedjan. Buvttadeapmi lea dattege lassáneaddji mekaniserema, motoriseren ja earalágan ođasmahttimat ealáhusdoaimmas. Vástideaddji ovdáneapmi lea maiddái deaividan boazodoalus. Dađistaga lea vuođđoealáhusaid buvttadanvuođđu (luondduvalljodagat ja areálat) gáržžidan viidáset ahtanuššama. Vejolašvuohtan jođiheames buvttadeaddjis gieđahallan- ja gávpelađđasii ja márkaniidda lea maiddái leamašan dehálaš dán oktavuođas. </p>
<p>Vaikko leatge dáhpáhuvvan stuora rievdadusat de leat vuođđoealáhusat ain dehálačča sámi ássanguovlluin. 1970-logu olmmošlohkama lađastallamis ovdanboahtá sápmelaččaid gaskkas lei stuorit oassi álbmogis gullevaš vuođđoealáhusaide go máid gávdne eará čearddaid gaskka. Dát lei earenoamáš mearkkašahtti daid guovlluin gos orrot ollu sápmelaččat, muhto sáhtii čujuhuvvot maiddái eará guovlluin. Sápmelaččaid lohku geat gulle vuođđoealáhusaide rievddadii 29 proseantas gitta 50 proseanta rádjai daid guovlluin gos lohkamat leat čađahuvvon, ja vástideaddji logut eará čearddaid gaskkas rievddadii gaskal 4 ja 27 proseanta. Lohkamat duođaštedje smávva erohusaid industriála ealáhusain, ja bálvalusealáhusain lei dilli áinnas nuppeládje go vuođđoealáhusain. 1980 sullii 20 proseanta sápmelaččain barge vuođđoealáhusain, ja muđui riikkadásis 8 proseanta.</p>
<p>Maŋimus jagiid dilálašvuođaid sáhttá govvidit SUF-guovllu loguiguin. Jagi 2000 barggahusa statistihkka čájeha ahte 12 proseanta dán guovllu bargoárjjalaš álbmogis barge vuođđoealáhusain eanandoalus (dás maiddái boazodoalus), vuovdedoaimmas ja guolásteamis. Vástideaddji logut eará guovlluin lei 6 proseanta. Guhtta jagi maŋŋil – 2006:s – ledje ain sullii seamma logut: 11 proseanta SUF-guovllus ja 5 proseanta eará guovlluin. Logut čájehit maiddái ahte leat sullii 50 proseanta bargi vuođđoealáhusain SUF-guovllus go eará guovlluin davábealde Sáltoduoddara, ja ahte dát erohus lea bisson 2000-2006 áigodaga. 1</p>
<p>Ealáhusaid dálá <span type="quote">”profiila”</span> lea ovdánahttojuvvon sihke oppalaš ođasmahttinmannolagaid ja servodatrievdademiid ja dihto našunála ealáhuspolitihkalaš ulbmiliid mielde (earret eará garraset gánnáhahttingáibádus). Ollu dáid ulbmiliin eai leat heivehuvvon vuođđoealáhusaide, mat leat guovddážis sámi ássanguovlluin ealáhusstruktuvrras. Našunála áŋgiruššamiin vuođđoealáhusaid siskkobealde maŋŋil nuppi máilmmisoađi lea ollesáiggebargu dušše ovtta ealáhusas leamašan vuođđun, ja lotnolasealáhusat eai leat vuoruhuvvon. Dattege lea mihá čielga jotkkolašvuohta sámi ássanguovlluin lotnolasealáhus heivehemiid ektui. Lotnolasdagaldagat ja –vuogit leat rievdan áiggiid čađa, sorjavažžan earret eará molssašuddi rámmaeavttuide ja ahte resursat gávdnojit.</p>
<p>Eanandoallu, guolásteapmi, boazodoallu ja meahcásteapmi leat dehálačča iešguđetlágan ealáhusheivehallamiin mat ain lea dábálačča sámi ássanguovlluin, muhto dál vuosttažettiin bohtalasat dábálaš bálkábargguin. Maŋimus jagiid lea oallugat mátkeealáhusaid okta dagaldahkan boahtalaš-heivehallamis. Dál lea maiddái ođas dat ahte vuoruhit kulturbargosajiid. 2</p>
<p type="title">3.3 Boazodoallu3</p>
<p>Boazodoallu Norggas doaimmahuvvo viiddis geográfalaš guovllus, mii hálddahuslaš oktavuođas lea juhkkojuvvon guđa <em type="italic">boazodoalloguovlluide </em>. Finnmárkkus leat guokte dákkár guovllus, Oarje- ja Nuorta-Finnmárku. Dat eará boazodoalloguovllut leat Romsa, Nordlánda, Davvi-Trøndelaga ja Lulli-Trøndelaga/Hedemárku. Boazodoalloguovllut leat juhkkojuvvon <em type="italic">orohagaide </em>, ja orohagaid siskkobealde lea máŋga joavkku boazoeaiggáda geain leat bohccot oktasaš ealus dihto guovlluin ja ovttasbarget ealáhusa praktihkalaš doaimma hárrái. Dákkár joavkkut gohčoduvvojit <em type="italic">siida </em>, dahje <em type="italic">sitje </em>lullisámegillii. Juohke siiddas leat máŋga <em type="italic">siidaoasi </em>, mii lea juogo <span type="quote">“bearášjoavku dahje ovttaskas olmmoš guhte gullá siidii, ja doaimmaha boazodoalu juogo ovttaolbmo jođiheami dahje ovttas náittosguimmiin dahje ássanguimmiin”</span> (boazodoalloláhka 2007). Doaba siidaoassi lea boahtán <em type="italic">doalu </em>sadjái mii váldui adnui 1978 boazodoallolágain. </p>
<p>Vuolábealde čájehuvvojit aktiiva siidaosiid 4 , jahkebarggu, olbmuid ja bohccuid loguid rievdadeami gaskal 1990 ja 2008 iešguđet boazodoalloguovlluin. Finnmárku lea stuorimus boazodoallofylka oktiibuot 78% oppalaš boazologus, 72% siidaosiin ja 77% meroštallojuvvon jahkebargosaji sámi boazodoalus 2008. 5 Ovdanbidjamis boazodoalu oppalaš ovddidanovdamearkkaid almmuhuvvojit logut Finnmárkku boazodoalloguovlluin goappáge guovllus sierra, ja daid eará guovlluin ovttas,danin go dát eará guovllut oktiibuot leat sullii viidát go goappáge Finnmárkku guovlluin. Mielde leat maiddái váldán gaskamearalaš loguid iešguđet boazodoalloguovlluid siidaosiin.</p>
<p type="title">3.3.1 Hárvelohkosaš siidaoasit</p>
<p>Áigodagas 1990 rájes gitta 2008 rádjai siidaosiid lohku (ovdal doalut) sámi boazodoalu njiejai 675 gitta 555 rádjai, mii mearkkaša 18% njiedjama. Eanemusat njiejai Finnmárkkus, ja earenoamážiid Oarje-Finnmárkkus nu movt figuvra 3.1 govvida.</p>
<p/>
<p/>
<p/>
<p/>
<p/>
<p/>
<p/>
<p><span type="quote">Figuvra 3.1 Aktiiva siidaosiid lohku
Finnmárkkus gaskal 1990 ja 2008</span></p>
<p>Aktiiva siidaosiid logu njiedjan Oarje-Finnmárkkus dagaha 27 proseanta, ja Nuorta-Finnmárkkus 15 proseanta. (Gaskamearálaš njiedjan Finnmárkkus: 22 proseanta). Orohagain lulábealde Finnmárkku siidaosiid lohku lei gaskamearálaččat mealgat vuollegeabbo – dušše 5 proseanta. Dat boahtá ovdan boahtte figuvrras.</p>
<p><span type="quote">Figuvra 3.2 Aktiiva siidaosiid lohku
lulábealde Finnmárkku 1990-2008 áigodagas </span></p>
<p><span type="quote">(Romssa, Nordlándda, Davvi-Trøndelaga ja
Lulli-Trøndelaga/ Hedemárkku) boazodoalloguovlluin. </span></p>
<p>Nu movt figuvra čájeha lea ahte siidaosiid lohku Davvi-Trøndelagas ii leat rievdan dán áigodagas. Romssas lei smávit njiedjan – 4 proseanta, Nordlánddas lohku njiejai 8 proseanttain ja Lulli-Trøndelagas 9 proseanttain.</p>
<p>Váldosodjaleapmi lea hárvelohkosaš siidaoasit sihke Finnmárkkus ja daid eará boazodoalloguovlluin, muhto mealgat stuorit njiedjan Finnmárkkus go Romssas luksa.</p>
<p type="title">3.3.2 Hárvelohkosaš jahkebarggu</p>
<p>Boazodoalu 1990 meroštallojuvvon jahkebargguid lohku lei 1174, ja 2008 lohku lei 993. Dát mearkkaša ahte lohku lea njiedjan 16 proseanttain. Stuorimus njiedjan lei Finnmárkkus (-12 nuortan ja -24 oarjin). Eará boazodoalloguovlluin oktiibuot ledje dušše smávit rievdadeamit (-2 proseanta). Dát rievdadusat govviduvvojit boahtte figuvrras.</p>
<p><span type="quote">Figuvra 3.3 Meroštallojuvvon
jahkebargguid lohku boazodoalus 1990 rájes gitta 2008 rádjai;
Nuorta-Finnmárku, Oarje-Finnmárku ja eará guovllut, mm. Romssa rájes
gitta Lulli-Trøndelaga/Hedemárkku rádjai.</span></p>
<p>Go guoská meroštallojuvvon jahkebargguid logus de leat stuora erohusat Finnmárkku ovdáneamis eará boazodoalloguovlluid ektui. Finnmárkkus leat leamašan stuora rievdadusat, ja earenoamážiid Oarje-Finnmárkkus. Daid guovlluin mat lea lulábealde Finnmárkkus de leat jahkebargguid lohku leamašan oalle stáđis, muhto iešguđetlágan ovdáneapmi iešguđet guovlluin, nu movt boahtte figuvra čájeha.</p>
<p><span type="quote">Figuvra 3.4 Meroštallojuvvon
jahkebargguid lohku boazodoalus 1990-2008 áigodagas; Romssas,
Nordlánddas, Davvi-Trøndelagas, Lulli-Trøndelagas/Hedemárkkus </span></p>
<p>Lulli-Trøndelagas/Hedemárkkus ja Romssas meroštallojuvvon jahkebargguid lohku lea njiedjan 7 ja 5 proseanttain, ja Nordlánddas ja Davvi-Trøndelagas lei smávit lassáneapmi; 3 ja 2 proseanttain.</p>
<p type="title">3.3.3 Eanet olbmot siidaosiin</p>
<p>Jahkebargguid meroštallojuvvon lohku boazodoalus lea njiedjan 1990 rájes gitta 2008rádjai; gaskamearálaččat 16 proseanttain. Muhto olbmuid lohku aktiiva siidaosiin lea lassánan - 2685 - 3036 rádjai – mii mearkkaša 13 proseanta lassáneami. Olbmot dás leat sii geat leat siidaoassi miellahttun, smávit mánáid rájes gitta sii geat leat mannan ealáhahkii. Dát muddejuvvo boazodoallolágain. Figuvra 3.5 govvida lassáneami Nuorta- ja Oarje-Finnmárkkus ja daid eará guovlluin oktiibuot.</p>
<p><span type="quote">Figuvra 3.5 Olbmuid lohku gullevačča
aktiiva siidaosiide 1990-2008 áigodagas; Nuorta- ja Oarje-Finnmárkkus ja
eará guovlluin oktiibuot</span></p>
<p>Olbmuid lohku siidaosiin lea nu movt figuvra čájeha rievdan iešguđet ládje, sihke siskkáldasat Finnmárkkus ja dain guovtti guovlluin Finnmárkkus eará guovlluid ektui Romssas rájes lulás oktiibuot. Finnmárkkus lea leamašan stuorit rievdadeamit go daid eará guovlluin oktiibuot. Nuorta-Finnmárkkus lea maŋimus jagiid leamašan stuorimus lassáneapmi, muhto olles áigodagas (1990-2008) lea stuorimus lassáneapmi guovlluin lulábealde Finnmárkku. Doppe dahpahuvai dat stuorimus lassáneapmi 1990-logu vuosttaš jahkebealis. Muđui lea oalle iešguđetlágan ovdáneapmi soames dáid guovlluin, nu movt ovdanboahtá figuvrra 3.6´s.</p>
<p><span type="quote">Figuvra 3.6 Olmmošlohku aktiiva
siidaosiin 1990-2008; Romssas, Nordlánddas, Davvi-Trøndelagas,
Lulli-Trøndelagas/Hedemárkkus </span></p>
<p>Nordlánddas olbmuid lohku siidaosiin lassánii 52 proseanttain ja Davvi-Trøndelagas 42 proseanttain. Lassáneapmi Romssas lei 20 proseanta ja Lulli-Trøndelaga/Hedemárkkus ges 17 proseanta. Nuorta-Finnmárkkus dán šlája lassáneapmi lei 16 proseanta, ja Oarje-Finnmárkkus dušše 3 proseanta.</p>
<p>Sáhttet lea máŋga siva dasa go olbmuid lohku geat gullet siidaosiide lea lassanan. Nu movt boazodoallohálddahus lea čujuhan, de lea maŋimus jagiid leamašan hui garra gáržžideapmi ođđa doaluid ásaheami hárrái. Danin eai nuorra boazodoallit báljo obage leat beassan ásahit iežaset doalu, ja oallugat leat válljen jođihit boazodoaluset dan doalu/siidaoasi siskkobealde masa sii gullet (ee. Oppalašrehketdoallu 2000 ja 2008). Dákkár válljejumi duogážiin dáidá leat nana kultuvrralaš ja identitehtalaš gullevašvuohta boazodollui. Eará dagaldagat mat dán sáhttet váikkuhit lea hárvelohkosaš válljenvejolašvuođat dienasgálduid ektui (omd. ovttageardánis báikkálaš bargomárkan ja/dahje bargguhisvuohta ja várra nai oppalaš stuorit beroštupmi boazodoalu hárrái. Lea maid čielggas ahte hárvelohkosaš siidaoasit mielddisbuktá stuorit gaskamearálaš boazologu juohke siidaoasis. Dasa lassin dagaha boazologu lassáneapmi (masa máhccat maŋŋelis) ahte dárbbašit eanet bargiid siidaosiin.</p>
<p>Eanet olbmot siidaosiin sáhttá maiddái leat ávkkálaš rekruhttema hárrái ja ahte dárbbašlaš bargonávccat lea olámuttos, muhto dákkár lassáneamis sáhttet maiddái leat heajos váikkuhusat jus dat mearkkaša ahte eanet olbmuin go ovdal ii leat vejolašvuohta bargat dienasbarggu boazodoalus ja iige leat earáge bálkábargu sidjiide.</p>
<p>Dát dagaha dárbbašlažžan dán dili dárkilit áicat ovddasguvlui; ja maiddái deattuhit daid stuora erohusaid mat leat soames guovlluid gaskkas.</p>
<p type="title">3.3.4 Sohkabealli- ja ahkejuohku</p>
<p>Nissonolbmuid lohku siidaosiid eaiggádiid gaskkas orruleamen njiedjan maŋimus jagiid. Jagi 2000:s ledje 100 nissona 578 siidaosiid eaiggádiid gaskkas, mii mearkkaša 17 proseanta. 2008.s lei nissonoassi 13 proseanta (70 oktiibuot 553). 6 Seamma jagi lei 24% oppalaš boazologus eaiggádat ledje nissonolbmot. Iešguđet boazodoalloguovlluid gaskkas ledje smávva erohusat: Oarje-Finnmárkkus lei stuorimus oassi boazologus mas ledje nisson eaiggádat – 27 proseanta, ja buollimušas Nordlánddas 19 proseanttain.</p>
<p>Sohkabealjuohku daid gaskkas geat gulle siidaosiide lei eanet dássedit juhkkojuvvon go siidaosiid eaiggádiid gaskkas. 2007:s lei sohkabealejuohku oktiibuot 52/48 proseanta (dievddut/nissonat) siidaosiin, ja iešguđetlágan juohku guovlluid gaskkas: Finnmárku: 52/48, Romsa: 57/43, Nordlánda: 53/47, muđui riikkas: 48/52. 7</p>
<p>Vuolil 30 jahkásaš siidaoasi eaiggádiid lohku lea lassanan 11 proseantas 13 prosentii 2000 rájes gitta 2008rádjai, ja sin lohku geat leat gaskal 31 ja 50 jagi lea njiedjan– 57 proseanttas 55 proseanta rádjai. Badjel 50 jahkásaččaid lohku lea bisson rievdatkeahttá – sullii 32 proseantta sihke 2000 ja 2008. 8</p>
<p>Leat eanet nuorat maiddái kategoriijas olbmuid lohkku siidaoasis seamma áigodagas. Gaskal 15 ja 35 jahkásaččaid lohku lea lassanan 28 gitta 32 proseanta rádjai 2000 gitta 2006 rádjai. Dát mearkkaša 4 proseanta lassáneami. Buot boazodoalloguovlluin lea dás leamašan lassáneapmi, muhto leat maid stuora erohusat muhtun guovlluid gaskkas. Stuorimus lassáneapmi lea leamašan Romssas (15 proseanta; 25 proseanttas gitta 40 proseanta rádjai) ja Davvi-Trøndelagas (12 proseanta: 24 - 36 proseanta rádjai). Oarje-Finnmárkkus, Nordlánddas ja Lulli-Trøndelagas lea buohkain leamašan 6% lassáneapmi. Unnimus rievdadeapmi lea Oarje-Finnmárkku 15 - 35 ahkejoavkus leamašan (+3 proseanta). 9</p>
<p type="title">3.3.5 Molssašuddi boazolohku</p>
<p>Guokte čuovvovaš figuvrrat vuolábealde čájehit sámi boazodoalu boazologu rievdama 1980 10 rájes. Nu movt das oaidnit de boazolohku lea sakka rievddadan dán áigodagas – nu ahte 1980 ja 2000 lei buot vuolimus boazolohku, ja stuorimus oppalaš lohku 1980-logu loahpas ja dál odne. Sámi boazodoalu oppalaš boazolohku ja guokte stuorámus boazodoalloguovlluid boazolohku (Nuorta- ja Oarje-Finnmárku) goappásge ja eará guovllut čohkkejuvvon čájehuvvojit tabeallas vuolábealde.</p>
<p><span type="quote">Figuvra 3.7 Boazologu rievdan 1980 gitta
2008 rádjai. Oppalaččat, Nuorta-Finnmárku, Oarje-Finnmárku ja eará
boazodoalloguovllut (Romssas-Lulli-Trøndelaga/Hedemárkku rádjai)</span></p>
<p>2007/08 boazodoallojagi loahpas ledje registrerejuvvon sullii 252 000 bohcco Norggas (main sullii 240 000 sámi boazodoalus). Dát mearkkaša ahte boazolohku lea lassanan 9.000 bohccuin ovddit boazodoallojagi ektui. Riikkadásis gávdnamis seamma alla logu de ferte máhccat 1988/89 boazodoallojahkái. Dalle ledje oktiibuot sullii 258 000 bohcco.</p>
<p>Proseanta mielde lassáneapmi lea lea čadnojuvvon dasa guđe jagi ektui mihtida. Jus rehkenastá 1980 rájes, dalle go lei vuollegis boazolohku sámi boazodoalus otná ektui, de gal boazolohku lea lassanan 41 proseanttain 2008 rádjai. Muhto jus mat buohtastahttá 1990 boazodoallojagiin – mii mearkkaša dat jahki go lei alla boazolohku – de boazolohku lea lassanan 3 proseanttain. Finnmárkkus lea stuora oassi sámi boazodoalu oppalaš boazologus (78 proseanta 2008). 11</p>
<p>Boazodoalu 2007/08 resursarehketdoalu mielde 2001/02 lassáneaddji boazologu duogáš lea máŋga jagi go ledje hui buori buvttadandilálašvuođat. Maiddái eará bealit namuhuvvojit: Garra mokta cegget ealuid maŋŋil heajos jagiid 1990-logu loahpas, geahpideapmi njuovvangáibádusain vuosttaš jagi ealáhusbadjánemiin, váttis márkandilálašvuođat 2003 čavčča ja rievdan buvttadanvuođustuvvon doarjjaortnega.</p>
<p>Go guoská boazologu lassáneapmái 2006/07 boazodoallojagis 2007/2008 boazodoallojahkái de resursarehketdoalus fuomášuhttojuvvo ahte leat njuovvan eanet, mii mearkkaša ahte lea leamašan buorre buvttadanáigodat.</p>
<p>Čuovvovaš figuvra govvida ovdáneami 1980 rájes boazodoalloguovlluin lulábealde Finnmárkku. Dat čájeha stuora erohusaid.</p>
<p><span type="quote">Figuvra 3.8 Boazologu ovdáneapmi
1980-2008 rádjai Romssa, Nordlándda, Davvi-Trøndelaga,
Lulli-Trøndelaga/Hedemárkku boazodoalloguovlluin</span></p>
<p>Utviklingen i de øvrige reinbeiteområdene:</p>
<p>Som figur 3.8 viser har reintallsutviklingen sør for Finnmark vært noe mer sammensatt enn i Finnmark (som i 2008 hadde 74 prosent av det samlede reintallet). Vi ser også her mer langsiktige svingninger, men samtidig finner vi i større grad hyppigere kortsiktige svingninger enn i Finnmark. De langsiktige svingningene har dels vært forskjøvet i tid i forhold til Finnmark (Troms og Nordland) og dels hatt et helt annet forløp (Trøndelagsområdene og tamreinlagene).</p>
<p>Figuvra 3.8 čájeha ahte Nordlánddas ja Romssas boazolohku lassánii 1980-logus. Romssas lassáneapmi bisttii 1980-logu loahpa rádjai, ja Nordlánddas 1990-logu álggu rádjai. Boazologu lassáneami olis čuovui geahpideapmi (earret unnit lassánemiin Romssas gasku 1990-logu). Birrasiid 2000:s boazolohku fas lassánii sihke Romssas ja Nordlánddas. Čilgehussan sáhttá leat soames lassáneapmi olles miesselogu ektui (unnit árravahágat), seammásgo njuvve unnit. Goappaš guovlluin lea boazolohku maŋimus jagi lassanan veaháš go vahágat leat unnon.</p>
<p>Davvi-Trøndelaga boazolohku, eará guovlluid ektui, lea njiedjan sullii 2000 boazodoallojagi rájes. 1990-loahpa rájes boazolohku niedjagođii, ja jotkkii njiedjamis gitta 2005/06 rádjai. Čilgehussan dása sáhttá leat heiveheapmi guohtumiid ektui soames orohagain, lassáneaddji vahágiid maŋimus jagiid. 2006 rájes lea boazolohku veaháš lassánan dán guovllus, masa unni vahágat sáhttet leat čilgehussan.</p>
<p>Lulli-Trøndelagas/Hedemárkkus lea boazolohku bisson oalle rievddatkeahttá, lassánii veaháš 1980-logus ja njiedjan fas 1990-rájes. Maŋimus viđa jagis ii leat boazolohku bearehaga rievdan. Maŋimus jagiid leat eanet njuovvan ja buvttadanmunni lea veaháš njiedjan, doaivumis lassáneaddji boraspiriid dihte (Boazodoalu resursarehketdoallu 2007/2008, s. 12-13).</p>
<p type="title">3.3.6 Boazolohku juohke siidaoasis</p>
<p>Nu go juo namuhuvvon de lea oppalaš boazolohku lassanan ja siidaosiid lohku ge njiedjan 1990 rájes gitta 2008 rádjai. Nu lea gaskamearálaš boazolohku juohke siidaoasis stuorit dál go 1990. (Lassáneapmi 345 mii lei 1990 gaskamearri 432 jagi 2008:s, dát mearkkaša 25% lassáneami). Erohusat iešguđet guovlluid gaskkas sihke boazologu ja siidaosiid dáfus lea nu movt juo lea ovdalis namuhan boahtá oidnosii das mas oaidná bohccuid logu juohke siidaoasis. Danin šaddáge stuora lassáneapmi Finnmárkkus ja eanet bissovaš lohku eará boazodoalloguovlluin nu movt čuovvovaš figuvra čájeha.</p>
<p><span type="quote">Figuvra 3.9 Boazolohku juohke siidaoasis
Nuorta-Finnmárkkus, Oarje-Finnmárkkus ja Romssas gitta
Trøndelaga/Hedemárkui oktiibuot </span></p>
<p>Mii oaidnit figuvra 3.8 ahte gaskamearálaš boazolohku juohke siidaoasis lea leamašan oalle seamma dásis Nuorta- ja Oarje-Finnmárkkus ja daid eará guovlluin oktiibuot guovtti áigodagain: 1990-logu álggus dalle go gaskamearálaš boazolohku lei allat 300 ealli, ja 2000-logu álggus dalle go boazolohku lei vuollegeabbo (sullii 300 ealli). Erohusat dáid guovtti guovlluid gaskkas Finnmárkkus ja oktiibuot daid eará guovlluid ektui leat lassanan 2000-logu mielde. 2008 Nuorta-Finnmárkku gaskamearálaš lohku lei 491 ja 454 Oarje-Finnmárkkus, ja oktiibuot daid eará guovlluin gaskamearálaš lohku lei 334 bohcco juohke siidaoasis.</p>
<p>Figuvra 3.8 čájeha ahte boazolohku juohke siidaoasis Romssa rájes luksa lea leamaš eanet bissovaš go Finnmárkkus. Muhto lea gal leamašan stuora erohusat ovdáneamis soames guovlluid gaskkas, Nu movt boahtte figuvra čájeha.</p>
<p><span type="quote">Figuvra 3.10 Bohccuid lohku juohke siidaoasis gaskal 1988-2008
Romssas, Nordlánddas, Davvi-Trøndelagas ja Lulli-Trøndelagas -
Hedemárkkus </span></p>
<p>Figuvra 3.10 čájeha ahte Lulli-Trøndelagas/Hedemárkkus lea leamašan eanemus bissovaš ja alimus gaskamearálaš lohku bohccot juohke siidaoasis dán áigodagas (1990-2008). 2008 ledje dán guovllus gaskamearálaččat 452 bohcco juohke siidaoasis, mii mearkkaša sullii seamma go Nuorta-Finnmárkkus, ja mealgat eanet go daid eará guovlluin lulábeale Finnmárkku. (Romssas 261, Nordlánddas 334, Davvi-Trøndelagas 331).</p>
<p>Sullii 1990 Romssas ja Nordlánddas siidaosiid boazolohku lei sullii seamma dásis. Das rájes ja logi jagi ovddasguvlui sullii 2000-logu álggu rádjai Romsa vásiha ahte boazolohku njiejai. Das rájes dát dilli rievddai ja siidaosiid boazolohku fas lassánii 2008 rádjai ja lei dalle sullii seamma dásis go 1990. Davvi-Trøndelagas boazolohku lassánii juohke siidaoasis 1990-logu loahparádjái. Muhtun jagiid maŋŋil lohku fas niejai, ja lea 2002 rájes leamašan oalle seamma dásis.</p>
<p type="title">3.4 Eanandoallu</p>
<p>Eanandoalu siskkobealde leat dáhpáhuvvan stuora rievdadusat, ja rievdadusat leat dáhpáhuvvat guhkit áigodagas. 1949 rájes gitta 2007 rádjai de eanandoallofitnodagaid (dállodoaluid) lohku njiejai sullii 75% (sullii 214 000 sullii50 000:ii), mii mearkkaša ahte beaivválaččat heaittihuvvojedje 8 dállodoalu. 12 Maŋimus jagiid logut čájehit jođáneappot heaittiheami. Logijagiáigodagas 1989-1999 gaskamearálaš jahkásaš heaittiheapmi lei 2,9 proseanta, ja áigodagas 1999-2006 ges 3,7 proseanta. Barggahus eanandoalus njiejai riikkadásis 68% 1970 rájes gitta 2007 rádjai - 150 000 dábálaš doalus til 48 000 dollui. Industriija ektui de doppe barggahus seamma áigodagas njiejai 30 proseanttain. Eanandoallobuvttadeapmi lea lassánan 37 proseanttain 1970 rájes. 1990 rájes ii leat leamašan hivvodatlassáneapmi.</p>
<p>Sáhttá earuhit golbma dáhpáhusa rievdadusaid ektui mat eanandoalu lea dáhpáhuvvan: Eanandoalloguovlu lea juhkkojuvvon hárvelohkosaš ja stuorit fitnodagaide. Juohke fitnodat buvtta hárvelohkosaš buktagiid (spesialiseren fitnodatdásis). Buvttadeames dehálaš buktagiid lea ráddjejuvvon soames guovlluide (spesialiseren guovllu dásis). 13</p>
<p>Ovdáneapmi eanadoalus SUF-guovllu siskkobealde čuovvu seamma minstara go muđui riikkas ja Davvi-Norggas, muhto dállodoaluid logu ektui gal leat stuorit rievdadusat (njiedjan).</p>
<p type="title">3.4.1 Hárvelohkosaš ja stuorit doalut</p>
<p>Dállodoaluid lohku SUF-guovllu siskkobealde leat njiedjan 59 proseanttain gaskal 1989 ja 2005 –1549 fitnodagas jagi 1989:s 638 fitnodahkii jagi 2005:s. Dán áigodaga riikagaskamearri lei 47% njiedjan, ja golmma davimus fylkkain ges oktiibuot 52 proseanta. 14 Nu movt oaidnit figuvrra 3.10 de lea buotlágan doaluin vuolil 200 dehkar negatiiva ovdáneapmi, ja smávimus doaluin (vuolil 50 dehkar) lea buot heajumus ovdáneapmi. 15</p>
<p><span type="quote">Figuvra 3.11 Doaibmi
eanandoallofitnodagat eanandoalloareálaid sturrodaga mielde
SUF-guovllus1989-2005 </span></p>
<p>1989 ledje eanemus vuolil 50 dehkar sturrosaš doalut SUF-guovllus, ja 2005 ledje hárvvimus dán šládjii gullevaš doalut. Doaluid lohku njiejaid 819 doalus 64 dollui, mii mearkkaša ahte olles 92 proseanta dállodoaluin jávke. Riikagaskamearri lei veaháš vuollegabbo– 83 proseanta. Leat maiddái mealgat hárvelohkosaš 50-99 dehkar sturrosaš dállodoalut. Dát mearkkaša 71 proseanta njiedjama (-59 riikka gaskamearri). 100-199 dehkar sturrosaš dállodoaluid lohku njiejaid 26%, dát mearkkaša unnit njiedjama go riikka gaskamearri (-34 proseanta). Áigodaga (1989-2005) dállodoaluid lohku main sturrodat lea 200 dehkar dahje stuorit– lassánii 136 doalus 291 dollui – mm. Eanet go duppalastojuvvon. Riikadásis dán sturrosaš dállodoaluid lohku lassánii 63 proseanttain, mealgat unnit go SUF-guovlluid siskkobealde. 16</p>
<p>Go buohtastahttá SUF-guovllu eará guovlluiguin davábealde Sáltoduoddara dállodoaluid logu ektui – muhto oanehat áiggis (1995-2005) – čájehit ahte stuorimus rievdadusat ledje SUF-guovllus 17 . Doppe njiejai 40%, eará guovlluid 37% ektui. Gaskamearálaš logut leat oalle sullaláganat, muhto go buohtastahttá juohke sturrodatšlájaid de leat veaháš stuorit erohusat. Dállodoaluid lohku badjel 200 dehkar sturrodagas lassáneaddji 48% SUF-guovllus ja 38% eará guovlluin. Eará sturrodatšlájain ledje unnit erohusat: SUF-guovllus gaskal 0-49 dehkar sturrosaš dállodoaluid lohku njiejai 79%, ja eará guovlluin ges njiejai 74%. Vástideaddji logut eará sturrodaga šlájain: 50-99 dehkar: SUF-guovllus-65%, eará guovlluin-63%. 100-199 dehkar: SUF-guovllus 33%, eará guovlluin -35%.</p>
<p>Lassin dasa ahte smávit doaluid lohku niejaid ja stuorit doaluid lohku lassánii SUF-guovlluin bajábealde namuhuvvon áigodagas, de lassánii gaskamearálaš sturrodat juohke sturrodatšlájain. Lea earenoamážiid (badjel 200 dehkar) sturrosaš doalut mat leat sturron, 21% (gaskamearálaččat 261 dehkaris jagi 1989 - 316 dehkarii 2005). 18</p>
<p>Guokte čuovvovaš figuvrrat govvidit sámi ássanguovlluid rievdadusaid 1989 gitta 2005 rádjai iešguđet sturrodaga dállodoaluid logus mas sturrodat ja mearriduvvon areálageavaheami mielde – ráddjejuvvon SUF-guovlluide guovtti válgaguovlluin: Davvi-Romsa gos ledje eanemus dállodoalut sihke 1989 ja 2005 (486 dállodoalu 1989 ja 210 dállodoalu 2005; mii mearkkaša 25% geahpádusa), ja Porsáŋgu gos dállodoaluid lohku eanemusat njiejai 1989-2005 áigodagas. 19 Geahpádus lei 73%, mii lea mealgat eanet go eará SUF-guovlluid gaskamearri (59 proseanta).</p>
<p><span type="quote">Figuvra 3.12 Dállodoalut
(eanandoallofitnodagat) eanandoalloeatnamiid sturrodaga mielde
SUF-guovllus Davvi-Romssa válgabiires, 1989 ja 2005 </span></p>
<p>Guokte vuosttaš alit stoalppu figuvrras bajábealde (fig. 3.11) govvida vuolil 50 dehkara sturrosaš dállodoaluid logu Davvi-Romssa válgabiires 1989 ja 2005. Lohku lea njiedjan 91% (gaskamearri SUF-guovllus: 92%). Guokte čuovvovaš alit stoalppu čájeha gaskal 50-99 dehkara sturrosaš dállodoaluid logu bajábealde namuhuvvon jagiin. 1989 rájes 2005 rádjai dállodoaluid lohku njiejai 74% (gaskamearri SUF-guovllus: 71%).</p>
<p>Goalmmát stoalpobárra (sevdnjes ránes) čájeha, ahte Davvi-Romssa válgabiires leat dušše smávit rievdadusat gaskal 100-199 dehkar sturrosaš dállodoaluin; doaluid lohku lassánii 72 doalus 1989 75 dollui 2005 (4%; gaskamearálaš lohku SUF-guovllus: 26%). Stuorimus lassáneapmi lea leamašan stuorimus dállodoaluin, 200 dehkar ja stuorit (maŋimus ránes stoalpput). Dát šlájas lea doaluid lohku lassánan 15 doalus 79 dollui, mii mearkkaša badjel njealjegeardánit lassanan (gaskamearri SUF-guovllus lei ahte lohku duppalastojuvvui).</p>
<p>Čuovvovaš figuvra govvida ovdáneami SUF-guovllus i Porsáŋggu válgabiires, gos dállodoaluid lohku eanemusat njiejai 1989-2005 áigodagas.</p>
<p><span type="quote">Figuvra 3.13 Dállodoalut
(eanandoallofitnodagat) eanansturrodagaid mielde mat leat geavahusas
SUF-guovllus Porsáŋggu válgabiires, 1989 ja 2005 </span></p>
<p>Ovdáneapmi mii lei Porsáŋggus eará ládje maiddái earrána oktiibuot SUF-guovllu ovdáneami ektui: Buot vuolil 50 dehkar ja gaskal 50 ja 99 dehkar sturrosaš dállodoalut jávke 2005. Dan oaidnit figuvrras go alit stoalppuid guoras leat guokte gokte šelges stoalppu dán guovtti sturrodagaid váste. Gaskamearálaš njiedjan SUF-guovllus dán guovtti sturrodatšlájain: 92 ja 71%.</p>
<p>Maiddái dállodoaluid 100-199 dehkar sturrodagas lei eanet geahppáneapmi go SUF-guovllu gaskamearri; 48 proseanta, 26 proseanta gaskameari ektui. Dállodoaluid lohku badjel 200 dehkar sturrodagas lassánii 9 doalus 26 dállodollui, mii mearkkaša measta golmmageardánit lassánan mii mearkkaša stuorit lassáneami go mii lea SUF-guovllus oktiibuot gos dállodoaluid lohku duppalastojuvvui (1989-2005).</p>
<p type="title">3.4.2 Hárvelohkosaš jahkebarggu</p>
<p>Mis eai leat logut mat čájehit otná barggahusa eanandoalus SUF-guovllu siskkobealde. Tabealla mii čájeha bargoárjja rievdadusaid eanandoalus ja gilvvagárdedoaimmas golmma davimus fylkkain dattege govvida movt ovdáneapmi lea leamašan. 20 Figuvra vuolábealde govvida ovdáneami mii lea leamašan 1998-1999 rájes gitta 2006-2007 rádjai Nordlánddas (guokte vuosttaš alit stoalppu), Romssas (guokte čuovvovaš alit stoalppu) ja Finnmárkkus (guokte ránes stoalppu).</p>
<p><span type="quote">Figuvra 3.14 Bargoárja (1000 diimmu)
eanandoallo- ja gilvvagárdedoaluin, Nordlánddas, Romssas ja Finnmárkkus.
1998-1999 ja 2006-2007</span></p>
<p>Dás oaidnit ahte bargoárja eanandoalo- ja gilvvagárdedoaluin lea njiedjan golmma davimus fylkkain 1998-1999 gitta 2006-2007 rádjai. Proseanta mielde njiedjan lea: Nordlánddas: -23, Romssas: -27, Finnmárkkus: -30. Go Finnmárkkus lea stuorimus oassi suohkaniin ja oassi suohkaniin mat gullet SUF-guvlui, de dát logut geažuhit dan ahte registrerejuvvon bargodiimmuid njiedjan (ja nu maid unnit bargit) lea stuorit SUF-guovllus go eará guovlluin Davvi-Norggas. 21</p>
<p type="title">3.4.3 Ahki ja sohkabealli</p>
<p>Dállodoaluid lohku SUF-guovllus lea nu movt ovdal namuhuvvon njiedjan 59 proseanttain. Eatnasat váldoeanandoallin leat dievddut (80 proseanta jagi 1989:s ja 77 proseanta jagi 2005:s). Oassi váldo nissoneanandolliid lohku lassánii 1 proseanttain dán áigodagas, ja <span type="quote">“eahpepersovnnalaš geavaheaddji”</span> lohku (omd. suohkan, fylkkasuohkan dahje ásahus) lassánii 2 proseanttain.</p>
<p>Sihke nissoniid ja dievdduid gaskamearálaš ahki njiejai bajábealde namuhuvvon áigodagas – dievdduin 51,6 - 49,4 rádjai ja 54,3 - 48,3 rádjái nissonolbmuin. 22</p>
<p type="title">3.5 Guolásteapmi23</p>
<p>Struktuvrarievdadusat gullástanealáhusas lea seamma minsttar go eanandoalus – stuorit ja hárvit ovttadagat, eanet buvttadeapmi juohke ovttadaga namas ja hárvelohkosaš bargit. Gullástanealáhussii dát mearkkaša eanet stuorit fatnasat ja hárvelohkosaš smávit fatnasat ja guolásteaddjit, muhto stuorit gaskamearálaš sállašat juohke guolásteaddji nammii. 1930 rájes gitta 1960-logu rádjai leat bivdosállašat oktiibuot leat golmmageardánit lassánan. Bivdosállašat ledje stuorámusat 1977. Das rájes lea sihke sálašhivvodat, sálašárvu ja eksportaárvu njiedjan árbevirolaš norgga gullástanealáhusas. Sihke guolleresursat ja márkan gáržžidii viidáset ahtanuššama. 24 Guolásteaddji logahahkii čálihuvvon guolásteddjiid lohku lei stuorimus 1940:s (váile 120 000). Jagi 1990:s lei logahahkii čálihuvvon guolásteddjiid lohku niedjan sullii 20 500, ja 2005 ges sullii 11 800. Dáin oktiibuot 735 ásse SUF-guovllu siskkobealde. Jagi 2008:s ledje oktiibuot 12 904 registrerejuvvon guolásteaddjit Norggas.</p>
<p>Fatnasiid lohku lassánii 1960 rádjai, vaikko guolásteddjiid lohku njiejai. Fatnasiid lohku mat ledje mearkalogahagas lei stuorimus 1960-logus (badjel 40 000). Das rájes lea fatnasiid lohkku njiedjan. 1990 gitta 2005 rádjai registrerejuvvon fatnasiid lohku unnui beliin –17 391 fatnasis gitta 7 722 fatnasii. Jagi 2005:s ledje oktiibuot 540 registrerejuvvon bivdofatnasat SUF-guovllus. Jagi 2008:sledje registrerejuvvon oktiibuot 6 790 aktiiva fatnasat mearkalogahagas.</p>
<p>Guolásteapmi sámi ássanguovlluin lea dávjjibut oassi lotnolasealáhusdoaimmas go mii lea dábálaš guollebivdohápmaniin rittus, mas vuođđun lea ruovttubivdu smávit fatnasiiguin. Vuosttažettiin lea dát vuotnabivdu, ja soames guovlluin riddoguolásteapmi smávit fatnasiiguin.</p>
<p>2007:s Riddoguolástuslávdegoddi ovddidii evttohusas <em type="italic">Vuoigatvuohta bivdit ábis olggobealde Finnmárkku </em>(NAČ 2005: 8). Statistalaš govvádusa vuođđun gulastanealáhusa ovdáneami birra oppalaččat ja mearrasámi ássanguovlluin leat logut čohkkejuvvon 2005 rádjai. Das oaivvildedje ahte mearrasámi ássanguovlluin leat sihke guolásteddjiid ja fatnasiid lohku sakka njiedjan, ja maiddái olmmošlohku lea njiedjan. Negatiiva ovdáneapmi mii govviduvvo evttohusas lea joatkán, ja lea garraset eanas SUF-suohkaniin riddo- ja vuotnaguovlluin. </p>
<p>Vuolábealde ovdanbiddjojit logut mat čájehit ovdáneami gaskal 1990 ja 2008 soames riddo- ja vuotnasuohkaniin Finnmárkkus, Romssas ja Nordlánddas – ráddjejuvvon daid suohkaniidda mat ollásit gullet SUF-guvlui. 25 Vai sáhttá buohtastahttit váldojit mielde soames gaskamearálaš logut olles riikkas, ja Møre ja Romsdalas; fylka mii NAČ 2008: 5 (Riddoguolástuslávdegotti evttohusa) rihkku dan ovdáneami mii lea guolásteddjiid lohku dađistaga njiedjá.</p>
<p type="title">3.5.1 Hárvelohkosaš guolásteaddjit</p>
<p>Nu movt juo namuhuvvon de ledje 2008 sullii 12 900 logahahkii čálihuvvon guolásteaddjit Norggas. Dain ledje 2 600 guolásteaddji geain guollebivdu lei oalgge-fitnu ja 10 300 geain guolásteapmi lei váldofitnu. Oppalaš guolásteddjiid lohku lei njiedjan olles 53 proseanttain 1990 rájes. Eanemusat njiejai oalgefitno-guolásteddjiid lohku (63 proseanta). Váldofitno guolásteddjiid lohku njiejai 50% seamma áigodagas.</p>
<p>Golbma čuovvovaš figuvrra govvidit ovdáneami mii lea guolásteddjiid lohki oktiibuot, váldofitnoguolásteaddjit ja oalgefitnoguolásteaddjit dihto SUF-suohkaniin Finnmárkkus gaskal 1990 ja 2008.</p>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p><span type="quote">Figuvra 3.15 Guolásteddjiid lohku válljejuvvon SUF-suohkaniin
Finnmárkkus 1990-200826</span></p>
<p>Válljejuvvon SUF-suohkaniid gaskkas lea guolásteddjiid lohku eanemusat njiedjan Porsáŋggus. 1990:s ledje dán suohkanis 91 registrerejuvvon guolásteaddji. 2008.s lei lohki njiedjan 27 rádjai. Dát mearkkaša ahte lohku lea njiedjan 70 proseanttain. Maiddái Fálesnuoris ja Láhppis lea guolásteddjiid lohku njiedjan badjel beliin gaskal 1990 ja 2008. Fálesnuoris njiejai 66% ja Láhppis 62%. Unnimusat njiejai guolásteddjiid lohku Unjárggas ja Deanus, 39 ja 41 proseanttain.</p>
<p>Čilgemis duogáža erohusaide guolásteddjiid logu rievdamis iešguđet suohkanis, de leat máŋga beali máid ferte árvvoštallat. Guollenáli dilli lea dieđusge dehálaš fáktor. Ovdamearkka dihte lea Porsáŋgguvuotna govviduvvon guoleheapmin 2000-logu álggu rájes, ja leage Porsáŋggus gos guolásteddjiidlohku eanemusat lea njiedjan. Eará fáktorat mat sáhttet váikkuhit leat eará ekologalaš rievdadusat (omd. njuorjjonáli ja gáranasruittuid lohku lassanan ja ođđa šlájat leavvan, nugomat gonagasreabbá), bivdominsttar oktiibuot juohke ovttaskas suohkanis, vuovdinvejolašvuođat ja movt suohkan ja eará almmolaš eiseválddit lágidit vejolašvuođaid guolastan ealáhussii.</p>
<p><span type="quote">Figuvra 3.16 Váldoealáhusguolásteaddjit
válljejuvvon SUF-suohkaniin Finnmárkkus 1990-2008</span></p>
<p>Nu movt dás oaidnit de váldosodju lea ahte váldoealáhusguolásteddjiid lohku njiedjá, muhto oaidnit maid ahte dáid suohkaniin lea iešguđetlágan ovdáneapmi. Seamma dili oaidnit oalgeealáhus guolásteddjiid ektui, nu movt čuovvovaš figuvra čájeha.</p>
<p><span type="quote">Figuvra 3.17 Oalgealáhusguolásteaddjit
soames suohkaniin Finnmárkkus gaskal 1990-2008</span></p>
<p>Guolásteddjiidlohku Porsáŋggus lea njiedjan nu movt juo leat namuhan (70 proseanttain). Doppe leat oalgeeáláhusguolásteddjiid lohku njiedjan olles 83% 1990 rájes gitta 2005rádjai, ja váldoealáhusguolásteedjiid lohku ges 62%. Vástideaddji logut Fálesnuoris lea 64 ja 67 proseanta. Láhppis ledje jagi 2008 63% unnit guolásteaddjit geain guolásteapmi lei váldoealáhussan 1990 ektui, ja oalgealáhusguolásteddjiid lohku njiejai 61% – vuollegeabbo go Porsáŋggus. Deanus ja Unjárggas ii leat seamma negatiiva ovdáneapmi go dain namuhuvvon suohkaniin, muhto guolásteddjiidlogu njiedjan lea allat dáppe nai. Jagi 2008 ledje Deanus 62% unnit oalgeealáhus-guolásteddjiid ja 17% váldoealáhusvuolásteaddjit go mat ledje 1990:s, ja guolásteddjiid logu niedjan Unjárggas 58 ja 22 proseanta.</p>
<p>Seamma ovdáneapmi guolásteddjiid logu ektui lea maiddái riddo-/vuotnasuohkaniin Romssas ja Nordlánddas. Ovdáneapmi dáid fylkkaid SUF-suohkaniin govviduvvo figuvrrain vuolábealde.</p>
<p><span type="quote">Figuvra 3.18 Guolásteddjiidlohku
oktiibuot válljejuvvon SUF-suohkaniin Romssas ja Nordlánddas 1990-2008
áigodagas</span></p>
<p>Válljejuvvon Romssa-beale SUF-suohkaniid gaskkas de Skánáhis guolásteddjiid lohku eanemusat njiejai 1990-2008 rádjai, mii mearkkaša ahte lohku njiejai 61%. Návuonas dán áigodagas guolásteddjiid lohku njiejai beliin (-53 proseanta), ja eará SUF-suohkaniin Davvi-Romssas eai njiedjan seamma ollu:Ivgus-46, Omasvuonas-41 ja Gáivuonas-40 proseanttain. Divttasvuonas Nordlánddas guolásteddjiid lohku niejai 66% jagi 1990 rájes gitta 2008 rádjai.</p>
<p><span type="quote">Figuvra 3.19 Guolásteddjiid lohku geain guolásteapmi lei
váldoealáhussan válljejuvvon suohkaniin Romssas ja Nordlánddas gaskal
1990-2008.</span></p>
<p>Válljejuvvon Romssa-suohkaniin leat váldoealáhusguolásteddjiid lohku njiedjan gaskal 43 ja 69 proseanttain 1990 rájes gitta 2008 rádjai. Unnimusat njiedjan lei Ivgus ja stuorimus Skánihis. Daid eará suohkaniin guolásteddjiid lohki njiejai gaskal 50 ja 61 proseanttain. 27</p>
<p><span type="quote">Figuvra 3.20 Guolásteddjiid lohku geain
guolásteapmi lei oalgeealáhus válljejuvvon suohkaniin Romssas ja
Nordlánddas 1990-2008</span></p>
<p>Figuvra 3.17 čájeha stuora rievdadusaid oalgeguolásteddjiid logus gitta 2000-logu álggu rádjai. Soames rievdadusat sáhttet leat dáhpáhuvvan danin go registrerenvierut lea rievdan. 28</p>
<p type="title">3.5.2 Lassáneaddji gaskamearálaš ahki guolásteddjiin</p>
<p>Guolásteddjiid gaskamearálaš ahki lassána. NAČ 2008: 5 buohtastahttá ahkejuogu Finnmárkkus jagi 2006:s vástideaddji loguiguin riikkas oppalaččat ja Romssa, Nordlándda ja Møre og Romsdal ektui (s. 210-211). Riikadásis jagi 1984:s 26 proseanta guolásteddjiin ledje 30 jagi dahje nuorabut, vástideaddji logut jagi 2006:s lei 17 proseanta. Guolásteddjiid lohku geat leat badjel 60 jagi lea seamma áigodagas lassánan, 26% rájes 36 prosentii. Finnmárkkus ledje unnimus guolásteaddjit geain ahki lei gaskal 20 ja 30 jagi (vuolil 10 proseanta), ja Møre og Romsdalas ledje eanemus guolásteaddjin dán ahkejoavkkus (20 proseanta). Nuorra guolásteddjiid lohku lea dássedit njiedjan dán fylkkas. 29 Ahkejoavkkus 50+ lei dilli nuppeládje. Dás lei Finnmárku bajimusas ja Møre ja Romsdal vuolimusas.</p>
<p>Ovdáneapmi ahkejuogu ektui soames SUF-suohkaniin áigodagas 1990-2008: Porsáŋggus guolásteddjiid lohki njiejai buot eanemusat Finnmárkkus válljejuvvon SUF-suohkaniid gaskkas, lohku njiejai olles 70 proseanttain. Vuolil 30 jahkásaš guolásteddjiid lohku ii leat báljo obage rievdan 1990 - 2008 rádjai (1990: 18% ja 2008: 19 proseanta), ja badjel 60 jahkásaš guolásteddjiid lohku unnui beliin seamma áigodagas –30proseantas 15 prosentii.</p>
<p>1990 rájes gitta 2008 rádjai guolásteddjiid lohku unnimusat njiejai Gáivuonas Romssas (40 proseanttain). Dáppe ahkejuohku logut veaháš earránit Porsáŋggu loguin. Vuolil 30 jahkásaš guolásteddjiid lohku njiejai 18 proseantas 10 prosentii, ja badjel 60 jahkásaš guolásteddjiid lohku lassánii 33 proseantas 35 prosentii. Divttasvuonas Nordlánddas lei sullásaš ovdáneapmi: vuolil 30 jahkásaš guolásteddjiid lohku niejai 26 proseantas 16 prosentii, ja badjel 60 jahkásaš guolásteddjiid lohku lassánii 16 proseantas 22 prosentii.</p>
<p>Mii oaidnit maiddái ovdáneapmi ahkejuogu hárrái guolásteddjiid gaskkas sáhttá lea iešguđetlágan suohkaniin main buohkain guolásteddjiid lohku njiedjá. Vejolaš duogáš dasa ahte dilli lea earaláganin Porsáŋggus Gáivuona ja Divttasvuona ektui sáhttá leat ahte Porsáŋggus lea vejolašvuohta doaimmahit guolásteami oalgeealáhussan sakka njiedjan, danin go bivdu dál doaimmahuvvo vuona olggumus oasis ja guovlluin olggobealde vuona, mii gáibida stuorit fatnasiid go dat máid oasseáiggebivdit dábálaččat geavahit.</p>
<p type="title">3.5.3 Hárvelohkosaš fatnasat ja smávit fatnasiid lohku eanemusat njiedjan</p>
<p>Registrerejuvvon guolástusfatnasiid lohku njiedjan riikkadásis 17 391 fatnasis jagi 1990:s 6790 fatnasii jagi 2008:s mearkkaša 61% njiedjama. Finnmárkkus, Romssas, Nordlánddas lea njiedjan 48, 64 ja 59%. 30 NAČ 2008: 5 mielde lea vuosttažettiin smávit fatnasiid lohku mii njiedjá, sihke Finnmárkkus ja eará fylkkain. Badjel 15 mehtera fatnasiid lohku lea oalle rievddatkeahttá, gaskal 10 ja15 mehter guhkkodaga fatnasiid lohku lassána veaháš, ja vuolil 10 mehtera guhkkosaš fatnasiid lohku lea beliin unnon, ja eanemusat njiedjan maŋŋil jagi 2000. Riikkadásis lea fatnasiid lohku njiedjan 52proseanttain dán áigodagas.</p>
<p>Guokte čuovvovaš figuvrrat govvidit registrerejuvvon fatnasiid logu ovdáneami soames válljejuvvon SUF-suohkaniin, Finnmárkkus ja Romssas ja Nordlánddas gaskal1990 ja 2008.</p>
<p><span type="quote">Figuvra 3.21 Registrerejuvvon fatnasiid
lohku soames SUF-suohkaniin Finnmárkkus 1990 – 2008 rádjai.</span></p>
<p>Guolástusfatnasiid logu niedjan lea leamašan stuorit válljejuvvon SUF-suohkaniin go Finnmárkku fylkkas oktiibuot (48 proseanta). Deanus fatnasiid lohki njiejai unnimusat – 53 proseanta. Unjárga lea fanaslogu njiedjama dáfus heajumus go fatnasiid lohku njiejai 78 proseanttain. Porsáŋggus maiddái fatnasiid lohku njiejai badjel 70 proseanttain (-73), Ja Láhppis ja Fálesnuoris fatnasiid lohku njiejai 61 ja 67% seamma áigodagas.</p>
<p><span type="quote">Figuvra 3.22 Registrerejuvvon fatnasiid
lohku soames SUF-suohkaniin Romssas ja Nordlánddas 1990-2008</span></p>
<p>SUF-suohkaniin Gáivuonas, Ivgus ja Omasvuonas fatnasiid lohki njiejai gaskal 63 ja 68 proseanttain 1990 rájes gitta 2008 rádjai. Omasvuona suohkan, njealját Davvi-Romssa suohkan mii gullá SUF-guvlui, earránii eará suohkaniin go fatnasiid lohku <span type="quote">“dušše”</span> njiejai 33%. Skániid suohkan fas earret eará suohkaniin go fatnasiid lohku njiejai mealgat eanet go namuhuvvon suohkaniin – olles 79 proseanttain. Divttasvuonas fatnasiid lohku njiejai 63 proseanttain. Gaskamearálažžan njiejaid fatnasiid lohku Romssas ja Nordlánddas 64 ja 63 proseanttain.</p>
<p type="title">3.5.4 Hárvelohkosaš bovdoearit</p>
<p>Jagi 1990:s álggahuvvui ođđa regulerenvuogádat danin go dalle ja dalá resursaváilli dihte dilli árvvoštallojuvvui suorggahahtti roassun dorskeguolásteapmái. Dát ođđa vuogádat – mii gohččojuvvui fanasearrin – mearkkašii bivdoearri (ja nu vuoigatvuohta bivdit) juhkkojuvvui viissis eavttuid vuođul. Váldoulbmiliin lei dáhkidit doarvái stuorra eriid sidjiide geaid árvvoštallet eanemus sorjavaččat dorskebivdui. Sorjavašvuohta árvvoštallojuvvui maŋimus golmma jagiid bivdojuvvon dorskehivvodaga mielde ovdal go dát ođđa vuogádat mearriduvvui. Máŋga smávva guolásteaddji geat eai bivdán nu stuora hivvodaga eai ollášuhttán dáid eavttuid, ja danin eai ožžon ng. fanaseriid (maŋŋil gohčoduvvon joavku-I). Okta duogážiin dasa go ledje vuollegis sálašsturrodagat daid golmma vuođđojagiin lei njuorjjomárran máŋgga vuonain Finnmárkkus.</p>
<p>Smávvaguolásteddjiide dát ođđa ortnet dagahii negatiiva váikkuhusaid. Dábálaš vuotnasuohkaniin nugomat Fálesnuoris, Unjárggas, Porsáŋggus, Mátta-Várjjagis ja Deanus eai lean beare galle guolásteaddjin geain lei fanasearri jagi 1990:s, ja earret Unjárggas de leat massán bivdoeriid das rájes. Eará vuotnaguovllut– Áltá, Davvisiida ja Láhppi – 1990 juogadeapmi šattai buorrin. Buot dát suohkanat ledje massán ollu eriid gaskal 1990 ja 2006 (NAČ 2008: 5).</p>
<p>Bajábealde namuhuvvon NAČ deattuhii ođđa regulerenvuogádaga váikkuhusaid vuoigatvuođaide ja rekruhttemii. Dađistaga ovdánahttojuvvui márkan eriid gávppašeami várás, mii mearkkašii oiddu daidda geat ledje ožžon nuvttá eriid, ja daidda geain lei kapitála alcceseaset háhkat dákkár oassálastinlobi. Nu movt Riddoguolástuslávdegoddi cealká: <span type="quote">”šattai divraset ja váddáset beassat guolástusealáhussii, ja riddo- ja vuotnaássiin ii lean diehttelas bivdinvuoigatvuohta”</span> (s.221).</p>
<p type="title">3.6 Čoahkkáigeassu</p>
<p><em type="italic">Boazodoallu </em></p>
<p>Sámi boazodoalus lea gaskamearálaččat siidaosiid lohku njiedjan 18 proseanttain 1990-2008 áigodagas. Boazologu rievdan 1980 rájes čájeha stuora molsašumiid. 1980 rájes, dalle go sámi boazodoalu boazolohku lei vuollegaš otná ektui, de boazolohku lea lassánan 41 proseantan. 1990 rájes – mii mearkkaša jahki go boazolohku lei allat – lea lassáneapmi leamašan 3 proseanta. Gaskamearálaš boazolohku juohke siidaoasi nammii lea lassánan 25 proseanttain dán seamma áigodagas. Meroštallojuvvon jahkebarggu sámi boazodoalu lea njiedjan 16 proseanttain, muhto olbmuid lohku juohke siidaoasis lea lassánan 13 proseanttain.</p>
<p><em type="italic">Eanandoallu </em></p>
<p>Stuorimus rievdadus eanandoalus SUF-guovllus maŋimus logijagis lea ahte dállodoaluid lohkui lea njiedjan. 1989 gitta 2005 rádjai lea lohku njiedjan 59%, mii mearkkaša 12 proseanta eanet go riikka gaskamearri. Smávva doaluid lohku lea eanemusat njiedjan. Sturrodatšlájas ‘vuolil 50 dehkar’ ja gaskal 50-99 dehkar lea lohku njiedjan 92 ja 71 proseanttain gaskal 1989 ja 2005. Lea dušše eanandoaluin main sturrodat lea ‘200 dehkar ja stuorit’ main lohku lea lassánan (duppalaston) seamma áigodagas.</p>
<p>Mis eai leat logut mat duođaštivččii ovdáneami bargiid logu ektui eanandoalus SUF-guovllus. Muhto registrerejuvvon bargoárja eanandoallo- ja gilvvagárdedoaimmas (mearkkašahtti šládja bargiidlogu hárrái) lea njiedjan buot golmma davimus fylkkain 1998-1999 rájes gitta 2006 rádjai, mii mearkkaša sullii seamma stuora njiedjama (gaskal 23 ja 30 proseanta) SUF-guovllus bargoárjja hárrái eanandoalu siskkobealde.</p>
<p><em type="italic">Guolásteapmi </em></p>
<p>Guolástusealáhus SUF-suohkaniin (ráddjejuvvon suohkaniidda mat ollásit gullet SUF-guvlui) lea sakka unnon gaskal 1990 ja 2008. Eanas dáin suohkaniin lea guolásteddjiid lohku njiedjan gaskal 50 ja 60 proseanttain. Seamma dáhpáhuvvá maiddái guolásteddjiid logu ektui SUF-suohkaniin Romssas ja Nordlánddas. Válljejuvvon SUF-suohkaniin dáid fylkkain de guolásteddjiid lohku njiejai gaskal 40 ja 60% 1990 rájes gitta 2008 rádjai. Riikkadásis guolásteddjiid lohku njiejai seamma áigodagas 53 proseanttain.</p>
<p>Registrerejuvvon guolástusfatnasiid logu njiedjan seamma áigodagas riikkadásis lea 61 proseanta. Smávit fatnasiid lohku lea eanemusat njiedjan. Válljejuvvon SUF-suohkaniin Finnmárkkus lea fatnasiid lohku njiedjan gaskal 53 ja 78 proseanttain. Dáin suohkaniin lea fatnasiid lohku eanet go muđui fylkkas oktiibuot (48 proseanttain).</p>
<p>Eanas válljejuvvon SUF-suohkaniin Romssas ja Nordlánddas fatnasiid lohku njiejai gaskal 63 ja 68% 1990 gitta 2008rádjai. Guokte suohkana ledje earenoamážat njiedjama hárrái, Skániid suohkanis gos fatnasiid lohku njiejai 33%, ja Skániid gos lohku njiejai olles 79%. Gaskamearálaš fatnasiid logu njiedjan Romssa ja Nordlándda fylkkain lei 64 ja 63%.</p>
<p><em type="italic">Eará momeantat main lea mearkkašupmi vuođđoealáhusaid bargosajiide </em></p>
<p>Logut bajábealde čájehit earret eará ahte bargiidlohku vuođđoealáhusain sámi ássanguovlluin, nugomat boazodoalus, eanandoalus ja guolásteamis maŋimus logijagiid lea njiedjan. Dáid ealáhusaid mearkkašupmi bargosajiide sámi ássanguovlluin ii boađe oidnosii dušše das máid gohčoda ealáhusaid vuođđobuvttadeamis, muhto maiddái nállašuhttimis, márkanfievrrideamis, gávppašeamis og turisma oktavuođas. Lassi dasa dát ealáhusat lea vuođđun oallu daid bargosajiide mat lea ásahuvvon almmolaš hálddahusain.</p>
<p>Čoahkkáigeasus leat čujuhan gaskamearálaš loguide juohke ovttaskas ealáhusain. Muhto nu movt muđui namuhuvvon kápihttalis de leat stuora erohusat geográfalaš guovlluid gaskkas ovdáneami hárrái sihke boazodoalus, eanandoalus ja guolásteamis. Sámi ealáhusstatistihkka sáhttá lea ávkkálaš reaidun lađastallamis erohusaid duogáža, ja maiddái árvvoštallat oppalaš váikkuhusaid máŋgga ealáhussan dihto geográfalaš guovllus. (Dát sáhttá guoskat sihke ekonomalaš, kultuvrralaš ja kultuvrralaš rievdadusaide).</p>
<p>Árvvoštallamis sihke sivaid ja váikkuhusaid sáhttá leat heivvolažžan mielde váldit loguid guhkit áigi badjel go dušše 1990, mii lea sámi statistihka vuolggasadji.</p>
<p type="title">3.7 Viidáset ovdánahttimis sámi ealáhusstatistihka</p>
<p>Bargamis sámi statistihkain lea buori muddui buoridan vejolašvuođaid ovdanbidjat statisttalaš govvádusaid dan ovdáneamis mii sámi ássanguovlluin lea leamašan. Viidáset ovdánahttimis dán statistihkkasuorggi sáhttá leat dárbbašlažžan árvvoštallat addá go statistihkka doarvái buori dieđuid dehálaš beliid birra juohke ealáhusas, vejolašvuođaid čuovvut ovddidanhámiid guhkit áiggi badjel ja doarvái áigi árvvoštallat–siskkáldasat ovtta ealáhusas go lea sáhka áigodagas ja geográfalaš guovlluin, muhto maiddái iešguđet ealáhusaid gaskkas. Sohkabealviidodat gullá maiddái dákkár árvvoštallamii. Lea earenoamážiid dárbun gávdnat loguid mat oainnusindahket nissonolbmuid bargoárjja vuođđoealáhusain eanet ja buorebut go máid otná statistihkka dahká.</p>
<p type="title">3.7.1 Lotnolasealáhusaid statistihkka?</p>
<p>Ovdamearkan das mii lea dehálaš bealli sámi guovlluid lotnolasealáhusain lea ahte áinnas dárbbašuvvojit eanet dieđut lotnolasealáhusaid birra. Nu movt juo lea namuhuvvon lea iešguđetlágan lotnolasealáhus heiveheamit ain dábálačča sámi ássanguovlluin. Statistihkka mii earenoamážiid čájehivččii ovdáneami dákkár heivehemiin gal ii gávdno. Viidáset ovdánahttimis sámi statistihka de lea sávahahtti ahte dát bealli čielgaseappot ovdanboahtá – áinnas sierra šládjan. Dan oktavuođas sáhttá leat heivvolažžan árvvoštallat movt dehálaš lotnolas-dagaldagaid nugomat meahcásteami ja duoji, maid dábálaččat doaimmaha bohtalasat eará ealáhusaiguin, sáhttá dagahit oinnolažžan dábálaš ealáhusstatistihkas.</p>
<p>Lea maiddái dárbbašlaš oažžut olámuddui ovdáneami loguid mii čájehivččii movt dáid ealáhusaid ealáhusdolliid lohku ovdána, ja movt dietnasat dábálaš bálkábarggus lea oassin dállodoalu oppalaš ekonomiijas, ovdamearkka dihte ahte nubbi bargá vuođđoealáhusas ja nubbi dábálaš bálkábarggus. Dás sáhttá boazodoallohálddahusa statistihkka geavahuvvot ovdamearkan. Dat čájeha dietnasiid eará surggiid ja eará ealáhusdoaimmas mas lea váikkuhus boazodoalu ekonomiijii, ja ahte leat eanas nissonolbmot geain leat dákkár dietnasat.</p>
<p type="title">3.7.2 Logut vuođđun buohtastahttimiidda</p>
<p>Árvvoštallamis ovddidanhámiid de lea dárbun ahte leat logut sihke oanehat ja guhkit áigodagas čohkkejuvvon. Omd. ealáhusfáddá SSB <em type="italic">historjjálaš statistihkka </em>( http://www.ssb.no/emner/10/04/ ). Maiddái sámi ássanguovlluid ektui de lea dárbbalaš ahte leat logut iešguđet áigodagain. 1990 sámi statistihka vuolggasadjin lea heivvolaš danin go Sámediggi das rájes lea doaibman. Muhto livččii maid sávahahtti ahte leat guhkit áigodagat, omd. 1970-logu rájes, ja áinnas eanas áiggi maŋŋil soahteáiggi. 31 Vuogas áigodatšládja sáhttá rievdat nuppi ealáhusas nubbái, ja lea sorjavaš dasa ahte gávdno relevánta statistihkka juohke ealáhusas . </p>
<p>Buohtastahttimiid oktavuođas, sáhttá SUF-guovllu ektui leat áigeguovdilin buohtastahttit ránnjáguovlluid ektui (dat guovllut suohkanis mat eai leat gullevačča SUF-guvlui), muhto maiddái buohtastahttit ovdánemiin suohkan-, fylkka- ja riikkadásis. Dáinna ii leat ulbmil ovdánahttit ođđa statistihka buot oktavuođaide, muhto dagahit ahte gávdni statistihka sáhttá geavahuvvot sámi oktavuođas (omd. buohtastahttimis SUF-loguid).</p>
<p>Nu movt čujuhuvvon vuosttaš raporttas (raporta 1) de sáhttá čujuhit moanaid positiiva ovdánemiide sámiid ássanguovlluin, muhto gos leat stuora molsašumi. Mii čujuheimmet maŋimus stuorradiggedieđáhussii norgga sámepolitihka birra (2008) mii čujuhii positiiva ovddidanhámiide, muhto maiddái ahte ollu sápmelaččaide árbevirolaš sámi ássanguovlluin riekte- ja politihkkaovdáneapmi norgga sápmelaččaid várás ii boađe ávkin. Dát čájeha ahte lea dehálaš buohtastahttit iešguđet sámi ássanguovlluid, sihke ovddidanhámiid ja valljodagaid juogadeames iešguđet sámi ássanguovlluid gaskkas (omd. juogadeames SUF-ruđaid).</p>
<p type="title">3.7.3 Viiddideames sámi ealáhusstatistihka?</p>
<p>Statistalaš ávdnasat leat lađastallamiidda, plánema ja politihkahábmema guovddáš veahkkeneavvut. Statistihkka mii lea dán kápihttala vuođđun, dagaha vuosttažettiin vuođu ovddidanhámiid govvidit. Dákkár govvideamit sáhttet lea vuođđun gažaldagaide navdosiidda ja oktavuođaid birra, muhto dárkilat lađastallan vuođđoealáhusain de dárbbašuvvo eanet máhtolašvuohta moanaid surggiin. Omd. dán kápihttala logut čájehit ahte bargiid lohku sámi ássanguovlluid vuođđoealáhusain lea njiedjan. Muhto duogážis njiedjamiidda lea máŋga ja iešguđetláganat, mii mearkkaša ollu hástalusaid go galgá geavahit loguid ealáhusovdáneami lađastallama oktavuođas. Unnit bargit ovtta ealáhusas sáhttá čilget sihke oktagaslaččaid válljemiin ja válljema rámmaeavttuiguin – mas juste dan ealáhusas bargat molssaevttolaš ealáhusgeaidnun lea guovddážis. Danin dárbbašat eanet máhtolašvuođa ja dieđuid oktagaslaččaid válljema birra, ja maiddái iešguđetlágan rámmaeavttuid maiddái.</p>
<p>Rámmaeavttut vuođđoealáhusaid várás leat vuosttažettiin luondduvalljodagat ja eatnamat ja movt daid hálddašit, vuoigatvuođat ja vuoigatvuođajuohku ja viiddis gelbbolašvuohta (sihke ealáhusdolliid ja almmolaš eiseválddiid máhtolašvuohta). Maiddái olbmuid lohku geain lea beroštupmi ja vejolašvuohta álgit juste dan ealáhussii lea maiddái m rámmaeavttu ektui. Oainnusindahkamis iešguđet rámmaeavttuid sámi statistihka oktavuođas lea dehálaš go galgá árvvoštallat ovddidanhámiid, ja maiddái árvvoštallamis iešguđetlágán árjašlájaid oktavuođas.</p>
<p>Maiddái dárbbašuvvojit vuođđodieđut sihke mihttomeriid ektui dan ektui máid sáhttá gohčodit árjadagaldahkan (omd.- bistevaš dahje sierranas juolludeamit) vuođđoealáhusain. Árjadagaldat sáhttet leat juogo riikkaidgaskasaš vuoruheamit (omd. davviguovllu-vuoruheapmi ja guovlopolitihkalaš vuoruheamit) ja sámepolitihkalaš, fylkkasuohkanlaš ja suohkanlaš vuoruheamit. Maiddái eaktodáhtolaš organisašuvnnaid ja ovttaskas olbmuid áŋgiruššan lea oassi dákkár oktavuođas. Maiddái lea dárbun earret diehtit resursageavaheami ja –ávkkástallama birra mas leat váikkuhusat vuođđoealáhusaide. Dát guoská earenoamážiid daid guovlluide mat leat guovddážis resursaávkkástallama oktavuođas, nu movt davviguovlluin odne.</p>
<p>Sámiid sajádahkan sihke guovlu- ja ravdaguovllu álbmogiin ja minoritehtan ja álgoálbmogiin váikkuhit rámmaeavttuid ealáhusaide várás sámi ássanguovlluin. Dát mearkkaša ahte sihke dábálaš bire- ja ealáhuspolitihkka mii lea earenoamáš relevánta guovlluide ja riekteovdáneapmái ja politihkkahábmen sápmelaččaid várás minoritehtan ja álgoálbmogiin sáhttá sakka váikkuhit ealáhusovdáneami dáin guovlluin.</p>
<p>Riekteovdáneapmi sihke minoritehta- ja álgoálbmogiin ja birasriekti jáhkkimis dagaha eanet dárbbaša statistihka álgoálbmogiid ja minoritehtaid ássanguovlluid birra– earret eará guovlluid viidodaga ja luondduvalljodagaid ávkkástallama birra, ja maiddái resursaguovlluid dili birra. Riekteovdáneapmi mii mearkkaša lassáneaddji váikkuhanfámu sáhttá maiddái dagahit eará mihttomeriid ja davviguovlluid govdalastima, ja nu dagahit dárbbašlažžan ahte gávdno guovlluvuođustuvvon statistihkka. Birasrievtti oktavuođas leat ovdánahttojuvvon ođđa hálddašandábit sihke riikkaidgaskasaš ja našunála dásis. Čađaheames ekovuogádathálddašeami bajitdási prinsihppan gáibida eanet máhtolašvuođa iešguđet ekovuogádagaid birra, dás maiddái máhtu statistihkkahámiid birra (ee. máddodatsturrodagaid ja -ávkkástallama).</p>
<p>Buot bajábealde namuhuvvon dagaldagain sáhttá lea mearkkašupmi sámi ealáhusstatistihka viidáset ovdánahttima oktavuođas.</p>
<p>Juohke áidna vuođđoealáhusa ektui sáhttá leat vuogas digaštallat makkár árjadagaldagaid, resursageavaheami ja ávkkástallama mii sáhttá leat relevánta identifiseret ja oainnusindahkamis statistihka oktavuođas – ovttas muđui eará statistihka juohke ovttaskas ealáhusa várás. Sáhttá maiddái leat dárbbašlaš árvvoštallat makkár vuođđodieđuid sáhttá almmuhit mearkalogu hápmin.</p>
<p><em type="italic">Čujuhusat </em></p>
<p>Bargo- ja searvadahttindepartemeanta: <em type="italic">Sámepolitihkka </em>(St.dieđ. nr. 28 (2007-2008)). </p>
<p>Finnmárkku fylkkasuohkan: Finnmárkku-statistihkka. http://www.fifo.no/finnstat/</p>
<p>Guolástusdirektoráhtta: Guolásteami statistihkka. http://www.fiskeridir.no/fiskeridir/statistikk/fiskeri</p>
<p>Guolástus- ja riddodepartemeanta: <em type="italic">NAČ 2008: 5 Vuoigatvuohta bivdit meara ábis olggobealde Finnmárkku </em>(Riddoguolástuslávdegotti evttohus). </p>
<p>Otterstad, Oddmund (1994): <span type="quote">”Norgga guolástusealáhus 1945 – 1992 rádjai: Maŋásgeahčastat loahpahuvvon birrajohtui”</span>. I: Otterstad, O. ja S. Jentoft (red.): <em type="italic">Leve kysten? Strandhogg i fiskeri-Norge </em>. Oslo: Ad Notam Gyldendal. </p>
<p>Boazodoallohálddahus: <em type="italic">Boazodoalu resursarehketdoallu 2007 cuoŋománu 1.beaivvi gitta 2008 njukčamánu 31.beaivvi boazodoallojagi resursarehketdoallu. </em></p>
<p>---- Boazodoalu jagi 2000 oppalašrehketdoallu </p>
<p>---- Boazoealáhusa oppalašrehketdoallu <em type="italic">. 2007 rehketdoallu 2008 bušeahtta. </em></p>
<p>Statistalaš guovddášdoaimmahat: <em type="italic">Sámi statistihkka 2008 </em>. http://www.ssb.no/samer/ </p>
<p>----- <em type="italic">2008 luondduvalljodagat ja biras. </em>Statistihka lađastallamat, gáhppálat nr. 102. Neahttagáhppálat: http://www.ssb.no/emner/01/sa_nrm/ </p>
<p><em type="italic">Mielddus 1 </em></p>
<p>Rievdadusat boazodoalus 1990-2008. Proseantalogut.</p>
<p>Nuorta-</p>
<p>Finnmárku</p>
<p>–15</p>
<p>16</p>
<p>-14</p>
<p>13</p>
<p>33</p>
<p>oarje-</p>
<p>Finnmárku</p>
<p>-27</p>
<p>3</p>
<p>-26</p>
<p>-4</p>
<p>31</p>
<p>Romsa</p>
<p>-4</p>
<p>20</p>
<p>-4</p>
<p>10</p>
<p>Nordlánda</p>
<p>–8</p>
<p>52</p>
<p>2</p>
<p>23</p>
<p>34</p>
<p>Davvi-</p>
<p>Trøndelaga</p>
<p>Rievddatkeahttá</p>
<p>42</p>
<p>-4</p>
<p>-2</p>
<p>-2</p>
<p>Lulli-</p>
<p>Trøndelaga/</p>
<p>Hedemárku</p>
<p>–9</p>
<p>17</p>
<p>-5</p>
<p>-15</p>
<p>-6</p>
<p>Sámi boazodoallu oktiibuot</p>
<p>-18</p>
<p>13</p>
<p>-15</p>
<p>3</p>
<p>25</p>
<p><em type="italic">Mielddus 2 </em></p>
<p>Dállodoaluid lohku geavahuvvon eatnamiid (dehkar) SUF-guovlluin válgabiiriin davábealde Sáltoduoddara. 1989-2005. Proseantalogut.</p>
<p>Norga</p>
<p>–47 %</p>
<p>–83 %</p>
<p>–59 %</p>
<p>–34 %</p>
<p>63 %</p>
<p>Davvi-Norga</p>
<p>–52</p>
<p>–89</p>
<p>–70</p>
<p>–42</p>
<p>124</p>
<p>SUF-guovlluin</p>
<p>oktiibuot</p>
<p>–59</p>
<p>–92</p>
<p>–71</p>
<p>–26</p>
<p>114</p>
<p/>
<p><em type="italic">SUF-guovllut </em></p>
<p><em type="italic">válgabiiriin: 32 </em></p>
<p>Várjjat</p>
<p>–55</p>
<p>–90</p>
<p>–73</p>
<p>–56</p>
<p>32</p>
<p>Deatnu</p>
<p>–58</p>
<p>–96</p>
<p>–69</p>
<p>–43</p>
<p>25</p>
<p>Kárášjohka</p>
<p>–58</p>
<p>–100</p>
<p>–100</p>
<p>–52</p>
<p>21</p>
<p>Guovdageaidnu</p>
<p>–51</p>
<p>–100</p>
<p>–100</p>
<p>–50</p>
<p>60</p>
<p>Porsáŋgu</p>
<p>–73</p>
<p>–100</p>
<p>-100</p>
<p>-48</p>
<p>189</p>
<p>Áltá/Fálesnuorri</p>
<p>–65</p>
<p>–93</p>
<p>–69</p>
<p>–21</p>
<p>58</p>
<p>Davvi-Romsa SUF</p>
<p>–57</p>
<p>–91</p>
<p>–74</p>
<p>4</p>
<p>426</p>
<p>Gaska-Romsa</p>
<p>SUF</p>
<p>–72</p>
<p>–94</p>
<p>–70</p>
<p>11</p>
<p>100</p>
<p>Lulli-Romsa</p>
<p>–49</p>
<p>–92</p>
<p>–58</p>
<p>–10</p>
<p>215</p>
<p>Davvi Nordlánda</p>
<p>–30</p>
<p>–100</p>
<p>–100</p>
<p>20</p>
<p>600</p>
<p>Gaska Nordlánda</p>
<p>–45</p>
<p>–100</p>
<p>20</p>
<p>–100</p>
<p>700</p>
<p><em type="italic">Mielddus 3 </em></p>
<p type="title">Guolásteddjiid, fatnasiid ja olmmošlogu rievdan 1990–2008(1990-2005 logut ruođus). Proseantalogut.</p>
<p>Norga</p>
<p>-53 (-47)</p>
<p>-63 (-58)</p>
<p>-50 (-43)</p>
<p>-61</p>
<p><em type="bold">Finnmárku </em></p>
<p>-52 (-44)</p>
<p>-60 (-41)</p>
<p>-50 (-46)</p>
<p>-48 (-41)</p>
<p>Porsáŋgu</p>
<p>-74 (-67)</p>
<p>-83 (-75)</p>
<p>-62 (-56)</p>
<p>-73 (-73)</p>
<p>Deatnu</p>
<p>-39 (-43)</p>
<p>-62 (-53)</p>
<p>-17 (-31)</p>
<p>-53 (-63)</p>
<p>Unjárga</p>
<p>-39 (-39)</p>
<p>-58 (-68)</p>
<p>-22 (-11)</p>
<p>-78 (-77)</p>
<p>Láhppi</p>
<p>-62 (-48)</p>
<p>-63 (-30)</p>
<p>-61 (-54)</p>
<p>-61 (-48)</p>
<p>Fálesnuorri</p>
<p>-66 (-66)</p>
<p>-64 (-71)</p>
<p>-67 (-62)</p>
<p>-67 (-63)</p>
<p><em type="italic">Romsa: </em></p>
<p>-57 (-54)</p>
<p>-58 (-55)</p>
<p>-56 (-54)</p>
<p>-64 (-60)</p>
<p>Návuotna</p>
<p>-53 (-41)</p>
<p>-44 (-30)</p>
<p>-61 (49)</p>
<p>-68 (-63)</p>
<p>Gáivuotna</p>
<p>-47 (-47)</p>
<p>-49 (-48)</p>
<p>-43 (-45)</p>
<p>-63 (-60)</p>
<p>Ivgu</p>
<p>-54 (-56)</p>
<p>-36 (-36)</p>
<p>-58 (-60)</p>
<p>-65 (-64)</p>
<p>Omasvuotna</p>
<p>-32 (-32)</p>
<p>-22 (-33)</p>
<p>-50 (-45)</p>
<p>-33 (-33)</p>
<p>Skániid</p>
<p>-66 (-74)</p>
<p>-20 (-60)</p>
<p>-69 (-73)</p>
<p>-79 (-81)</p>
<p><em type="bold">Nordlánda </em></p>
<p>-53 (-47)</p>
<p>-64 (-59)</p>
<p>-45 (-36)</p>
<p>-59 (-52)</p>
<p>Divttasvuotna</p>
<p>-66 (-47)</p>
<p>-79 (-83)</p>
<p>-55 (-17)</p>
<p>-63 (-47)</p>
<list><p type="listitem">Vuođđun leat tabealla nr. 42 logut fáttá sápmelaččaid vuolde, SSB. ( Muđui kápihttalis čállojuvvo dušše tabealla nummarii, eaige lassidieđut ’vuođđun lea’ mii mearkkaša ahte loguid leat viežžan dáid tabeallain sihke figuvrraide ja tekstii.) ↩︎</p>
<p type="listitem">Geahča omd. Finnmárkku-statistihka (man Norut Alta lea ráhkadan Finnmárkku fylkkasuohkana ovddas) áŋgiruššamin kulturbargosajiid Finnmárkkus: http://www.fifo.no/finnstat/næring/kultur.htm ↩︎</p>
<p type="listitem">Dieđuid dán čuoggá vuolde leat viežžan boazodoalu oppalaš rehketdoalus ja resursarehketdoalus ja (Boazodoallohálddahus 2008). Figuvrraid lohkovuođu leat viežžan Finnmárkku-statistihkas, mas leat čohkkejuvvon dieđut dehálaš šlájain boazodoallostatistihkas gitta 1986 rájes. Daid loguide leat lasihuvvon logut bajábealde namuhuvvon oppalaš rehketdoalus. Leat smávit erohusat dán guovtti gálduid loguin soames jagiin, muhto govvádus dattege čájeha ovddidandovdomearkkaid ja tendeanssaid boazodoalus gaskal 1990 ja 2008). ↩︎</p>
<p type="listitem"><span type="quote">”aktiiva siidaoasit”</span> mearkkaša ovttadagat oktan bohccuiguin. ↩︎</p>
<p type="listitem">Boazosearvvit Lulli-Norggas eai leat váldon mielde dán oktavuođas. Iige dat boazodoalli mii sierralobi vuođul doaimmahuvvo Trollheimen ja Rendal boazoservviin. ↩︎</p>
<p type="listitem">2000 ja 2008 logut sohkabealjuogu ektui doalu/siidaoasi eaiggádiin ii dáidde ollásit sáhttit buohtastahttit. Jagi 2000 oppalaš rehketdoalus ii leat nu movt 2008 rehketdoalus mas lea sierra šládja oktasaš doaluid váste; 2000 rehketdoalus lea juhkkojuvvon dievdduid ja nissoniid gaskkas dan mielde goappá namma lea bajimusas dieđáhusas (geahča s. 95 ja tabealla 7.2.4 jagi 2000 oppalaš rehketdoalu ja s. 101 jagi 2008 Oppalašrehketdoalus). Doaimmaid ektui main ulbmiliin lea boazodoalus olahit buoret nissonoassálastima ja rekruhttemis nuoraid, geahča Resursarehketdoalu 2007/08, s. 52). ↩︎</p>
<p type="listitem">Tabealla 47 statistihkkabáŋkus, fáddá sámit. SSB. ↩︎</p>
<p type="listitem">Tabealla 7.2.4 jagi 2000 Oppalaš rehketdoalus ja tabeallat 7.2.7 ja 7.2.8 2008 Oppalaš rehketdoalus. ↩︎</p>
<p type="listitem">Vuođđun lea 2000 Oppalaš rehketdoalu tabealla 7.2.7 ja 2008 Oppalaš rehketdoalu tabealla 7.2.12, ja olbmuid lohku siidaosiin dán guovtti jagiin. ↩︎</p>
<p type="listitem">Boazologu leat gávdnan Finnmárkku-statihka 4. tabeallas (fáddá boazodoallu), earret 2008 loguid maid leat gávdnan 2007/08 resursarehketdoalus. Resursarehketdoalu mielde boazolohku almmuhuvvo njukčamánu 31. beaivvi, ja vuolimus boazolohku olles boazodoallojagis. Maŋimus jagi boazolohku leat gaskaboddosaš logut dassážii go njulgejuvvon logut gárvánit 2009 čavčča. ↩︎</p>
<p type="listitem">Siskkáldas erohusat Finnmárkkus ja daid eará boazodoalloguovlluin, geahča 2. kápihttala <em type="italic">boazolohku ja buvttadeapmi </em>2007/08 Resursarehketdoalus. ↩︎ </p>
<p type="listitem">SSB geavahan doahpaga eanandoallofitnodat man mearkkašupmi lea <span type="quote">“dállodoalu iežas eanandoallodoaimmain. Eanandoallodoaibma fátmmasta gilvit eanandoallošattuid, gilvit gilvvagárddážašattuid dahje oame-doallu.”</span> (SSB, fáddásiidu eanandoalu birra). Mii válljet geavahit <em type="italic">dállodoallu </em>mii lea eanet geavahuvvon namahus. ↩︎ </p>
<p type="listitem"><em type="italic">Luondduresursat ja biras 2008 </em>. Statisttalaš lađastallamat, SSB. Logut eanandoalu ovdáneamis leat doppe vižžojuvvon. ↩︎ </p>
<p type="listitem">Tabealla 03312 (eanadoallofitnodagat geasemánu 1. beaivái). Statistihkkabáŋku, fáddá ealáhusdoaibma. SSB. ↩︎</p>
<p type="listitem">Leage áicil ahte figuvrra guokte vuosttaš áigodaga eai leat seamma guhkkodagas go dain earáin. ↩︎</p>
<p type="listitem">Tabealla 55 (Eanandoallofitnodagat eanansturrodagaid mielde ja gaskamearálaš eanandoallodoarjja SUF-guovllus) sámi statistihkka 2008 ja tabealla 1.2 2005 eanadoallostatistihkas, SSB. ↩︎</p>
<p type="listitem">Tabealla 57 (Eanandoallofitnodagat eanansturrodaga ja válgabiire mielde). Sámi statistihkka 2008, SSB. Válgabiire lea sámi statistihkka ráddjejuvvon 11 davimus sámedikki válgabiriide 2005. ↩︎</p>
<p type="listitem">Tabealla 55 Eanandoallofitnodagat eanansturrodagaid mielde ja gaskamearálaš doallosturrodat SUF-guovllus. Sámi statistihkka 2008, SSB. ↩︎</p>
<p type="listitem">Tabealla 06839 (Eanandoallofitnodagat eanansturrodaga ja válgabiire mielde) Statistihkkabáŋku, SSB (fáddá sámit, muhto gávdno maiddái eanandoallofáttá vuolde). ↩︎</p>
<p type="listitem">Tabealla 04782 (Bargoárja eanandoalus ja gilvvagárdedoalus, meahccedoalus, ja liigeealáhusain (1 000 diimmut). Statistihkkabáŋku SSB, fáddá ealáhusdoaibma. ↩︎</p>
<p type="listitem">Eanandoalu ovdáneami válddahus ovttaskas suohkaniin, geahča loguid 1989 ja 1999 eanandoallolohkamiin (maiddai logut rievdademiid birra): http://www.ssb.no/kommuner/jordbruk/ ↩︎</p>
<p type="listitem">Tabealla 62 (Eanandoallofitnodagat, váldoeanandoalli ja váldoeanandoalli agi mielde SUF-guovllus). Sámi statistihkka 2008, SSB. ↩︎</p>
<p type="listitem">Váldovuođđun lea Guolástusdirektoráhta statistihkka (http://www.fiskeridir.no/fiskeridir/tall_og_fakta/statistikk), sámi statistihkka SSB ja NAČ 2008: 5 (Riddoguolástuslávdegotti evttohus). Govvádus lea gáržžiduvvon árbevirolaš guolástusealáhussii, mii mearkkaša ahte mearradoallu/guollebiebman ii leat mielde. ↩︎</p>
<p type="listitem">Geahča omd. Otterstad 1994. ↩︎</p>
<p type="listitem">Gávdni statistihkka ii daga vejolažžan čájehit ja buohtastahttit ovdáneami guhkit áiggi badjel olles SUF-guovllus oktiibuot ja suohkandásis. Dat govvádus lea ráddjejuvvon suohkaniidda mat ollásit gullet SUF-guovllu vuollái. ↩︎</p>
<p type="listitem">Figuvrra vuođđun lea guolásteaddjit lohku geain guolásteapmi lea juogo váldo- dahje oalgeealáhussan vižžojuvvon Guolástusdirektoráhta guolásteaddjilogahaga dieđuin. Guokte čuovvovaš figuvrrat čájehit guolásteddjiid logu goappáge kategoriijas. ↩︎</p>
<p type="listitem">Logut válljejuvvon suohkaniid mielde, geahča 3. mildosa. ↩︎</p>
<p type="listitem">NAČ 2008: 5 mielde sáhttet eavttut man mielde oažžut fatnasa čálihuvvot fanaslogahahkii váikkuhit sihke fanas ja guolásteddjiid lohkkui. Logahaga fatnasat main ii leat leamašan sálaš maŋimus golmma jagis, sihkkojuvvojit logahagas. 2004 rájes lea maid mearriduvvon logahahkii čálihandivat. Guolástusdirektoráhtta lea máŋgga geardde dárkkistan logahaga ja sihkastan eret fatnasiid logahagas main ii leat leamašan sálas, earenoamážiid jagiin 2000 gitta 2005 rádjai. Dáid rievdadusaid šaddá maiddái vuhtiiváldit go árvvoštallá guolásteddjiid ja fatnasiid logu njiedjan. Nuppi bealis sáhttá dat ahte šaddá sihkkut<span type="quote">”árjjahis fatnasiid”</span> mearkalogahagas lea unnit guolástusárjja dovdomearkan. ↩︎</p>
<p type="listitem">Geahča figuvrra 7.1 s. 211 NAČ 2008: 5:s. ↩︎</p>
<p type="listitem">Riddoguolástuslávdegotti evttohus (NAČ 2008: 5) buohtastahttá fanasstruktuvrra rievdama gaskal Finnmárkku ja Møre ja Romsdalas. Goappaš fylkkain lea fatnasiid lohku njiedjan unnit go eará fylkkain. Møre ja Romsdal ledje 2005:s mealgat eanet guolásteaddjit go Finnmárkkus, ja hárvelohkosaš fatnasat. Dát govvida eará oli guolásteamis, namalassii ahte Finnmárkku guolásteaddji mealgat eanet iešheanalaš guolásteaddjit iežaset fatnasiin go dan máid Møre ja Romsdal guolásteaddjit leat. Møre ja Romsdalas leat 3,4 guolásteaddji juohke fatnasa nammii, ja Finnmárkkus ges 1,3 guolásteaddji juohke fatnasa nammii (s. x). ↩︎</p>
<p type="listitem">Nuppi máilmmisoahti lei nu go diehtit čielga áigge-earrun servodatovdáneami ja politihkahábmema dáfus, ja earenoamážiid daid guovlluin gos vásihedje evakuerema ja boaldima (Finnmárku ja Davvi-Romsa). ↩︎</p>
<p type="listitem"><em type="italic">Dieđut dállodoaluid logu birra ee. 1989:s ja 2005:s dáin válgabiiriin, geahča tabealla 06839 Statistihkkabáŋku, fáttá </em><em type="italic">sámit </em><em type="italic">. </em>↩︎ </p>
</list></body></document>
