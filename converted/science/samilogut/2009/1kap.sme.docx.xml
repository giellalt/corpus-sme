<document xml:lang="sme" id="no_id">
  <header>
    <title>Vuođđu ja fápmudus</title>
    <genre code="science"/>
    <author>
      <person firstname="Yngve" lastname="Johansen" sex="m" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <collection>Sámi logut muitalit</collection>
    <wordcount>618</wordcount>
    <conversion_status type="standard"/>
    <availability>
      <free/>
    </availability>
    <submitter name="Lene Antonsen" email="lene.antonsen@uit.no"/>
    <multilingual/>
    <origFileName>1kap.sme.docx</origFileName>
    <parallel_text xml:lang="nob" location="1kap.nob.docx"/>
    <metadata>
      <uncomplete/>
    </metadata>
    <version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">1Vuođđu ja fápmudus</p>
    <p>2005 miessemánu 11.beaivvi <em type="italic">Ráđđádallanprosedyraid vuođul gaskal stáhta eiseválddiid ja Sámedikki </em>, mearriduvvon gonagaslaš res. bakte 2005 suoidnemánu 1.beaivvi, mearridii Bargo- ja searvadahttindepartemeanta 2007 geassemánu 22. beaivvi ásahit sámi statistihka guorahallanjoavkku. Mearrádusa ulbmiliin lei nannet árvvoštallama ja mearrideami fáktavuođu ráđđádallamiid oktavuođas gaskal stáhta eiseválddiid ja Sámedikki. </p>
    <p type="title">1.1Guorahallanjoavkku fápmudus</p>
    <p>Sámi statistihka fágalaš guorahallanjoavku galgá jahkásaččat ovdal golggotmánu 1.beaivvi ovddidit raportta Bargo- ja searvadahttindepartementii ja Sámediggái. Raporta galgá govvidit sámi servodaga dálá ovdánan hámiid. Raporta adnojuvvo ráđđádallamiid vuođđun gaskal stáhta eiseválddiid ja Sámedikki.</p>
    <p>Guorahallanjoavku ovddasvástádussan lea ovdánahttit ja buoridit vuogi movt ovdanbuktit dieđuid guorahallanbohtosiid jahkásaš raporttain. Lea sávahahtti ahte raportta sáhttá buohtastahttit ovddit jagi raporttain.</p>
    <p>Ráhkadeames raportta galgá geavahit gávdni statistihka ja/dahje eará heivvolaš diehtovuođu ja muđui čohkkejuvvon dieđuid árvvoštallan-, čielggadan- ja dutkanbargguin.</p>
    <p>Fápmudusas ovdanboahtá ahte čuovvovaš servodatsurggiid lea áigeguovdil giehtadallat:</p>
    <list>
      <p type="listitem" xml:lang="smj">Giela</p>
      <p type="listitem">Bajásšaddan, oahpahusa ja dutkama</p>
      <p type="listitem">Dásseárvvu</p>
      <p type="listitem">Dearvvašvuođa ja sosiála, dákko bakte olmmošlogu rievdan, demografiija, dienas</p>
      <p type="listitem">Ealáhusat, dákko bakte barggahus, ealáhusstruktuvra, á  árbevirolaš ealáhusat</p>
      <p type="listitem">Biras- ja resursahálddašeapmi, ávnnaslaš kulturvuođu rievdadusat, searvan ja váikkuheapmi</p>
      <p type="listitem">Kulturbargu ja dábálaš kultuvra, dákko bakte dáiddašlája, media</p>
      <p type="listitem">Siviila sámi servodat, dás organisašuvdna- ja ásahusovdáneapmi</p>
    </list>
    <p>Guorahallanjoavku sáhttá maiddái giehtadallat eará fáttáid.</p>
    <p>Earret guorahallamis gávdni statistalaš ávdnasiid galgá joavku maiddái čujuhit vejolaš váilevašvuođaide mat ležžet gáldo- ja máhttovuođus ja čujuhit guđe fáttáin dahje surggiin joavkku mielas lea dárbbašlaš ovdánahttit statistihka.</p>
    <p>Lea vejolaš ahte guorahallanjoavku šaddá čađahit lassi árvvoštallama ja ahte sii giehtadallet oasi čohkkejuvvon dieđuin vejolaš earenoamáš dárbbuid ektui mat Ráđđehusas ja Sámedikkis sáhttet čuožžilit.</p>
    <p type="title">1.2Ráđđádallamat gaskal stáhta eiseválddiid ja Sámedikki</p>
    <p>Sápmelaččain lea álgoálbmogiin dat vuoigatvuohta ahte singuin galgá ráđđádallojuvvot buot áššiin mat njuolga váikkuhit sin dillái. Dát vuoigatvuohta lea sis <em type="italic">ILO-konvenšuvnna nr. 169 álgoálbmogiid ja olmmoščearddaid birra iešheanalis stáhtain </em>6. artihkkala mielde. </p>
    <p>Bargovugiid ulbmiliin lea:</p>
    <list>
      <p type="listitem">Váikkuheames stáhta geatnegasvuođa ollášuhttimis das ahte ráđđádallat álgoálbmogiiguin.</p>
      <p type="listitem">Oččodit ovttamielalašvuođa gaskal stáhta eiseválddiid ja Sámedikki go árvvoštallojuvvo ásaheames lágaid dahje doaimmaid mat sáhttet váikkuhit sámiid beroštumiide.</p>
      <p type="listitem">Láhčet vejolašvuođa ovdánahttit guimmešvuođa gaskal stáhta eiseválddiid ja Sámedikki man váikkuhus lea ahte sámiid kultuvra ja servodagat nannejuvvojit.</p>
      <p type="listitem">Ovdánahttit oktasaš ipmárdusa sámi servodaga dili ja ovdánahttindárbbuid birra.</p>
    </list>
    <p>Ráđđádallanbargovugiin gaskal stáhta eiseválddiid ja Sámedikki čállojuvvo ná 5. paragráfas bistevaš čoahkkimiid birra:</p>
    <list>
      <p type="listitem">Ahte galget lágiduvvot jahkebeallasaš politihkalaš čoahkkimat gaskal sámi áššiid stáhtaráđi ja Sámediggepresideanta. Fágastáhtaráđđi searvá čoahkkimiidda dárbbu mielde. Bistevaš jahkebeallasaš čoahkkimiin galget ságastallat servodaga dili ja ovddidandárbbuid, dehálaš prinsihpalaš áššiid ja doaibmi proseassaid.</p>
      <p type="listitem">Ahte galget lágiduvvot jahkebeallásaš čoahkkimat gaskal Sámedikki ja departemeanttaid gaskasaš sámi áššiid ovttastahttinlávdegotti. Čoahkkimiin galget earret eará boahttevaš áigodaga áigeguovdilis sámepolitihkalaš áššiid.</p>
    </list>
    <p type="title">1.3Máhttovuođu dárbun</p>
    <p>Stáhta eiseválddiid ja Sámedikki gaskasaš ráđđádallanvuogádaga 8.paragráfa prosedyrat meannudit čielggadan ja máhttovuođu dárbbuid. Máhttovuođu birra čuožžu ná:</p>
    <list>
      <p type="listitem">Gielda- ja guovlodepartemeanta ja Sámediggi nammadit ovttas fágalaš guorahallanjoavkku mii earret eará sámi statistihka vuođul jahkásaččat ovddida raporta sámi servodaga dili ja ovddidandovdomearkkaid birra. Raporta geavahuvvo vuođđun go dihto áššiid birra leat ráđđádallamat ja ráđđádallamiin sámi servodaga ovddidandárbbuid birra ovtta dain jahkebeallásaš čoahkkimiin gaskal sámi áššiid stáhtačálliid ja Sámediggepresideanta.</p>
      <p type="listitem">Go stáhta eiseválddit dahje Sámediggi oaivvildit ahte čielggadeapmi dárbbašuvvo vai nanne árvvoštallama ja mearrideami fáktavuođu dahje formálalaš vuođu de dan berrejit dieđihit nu fargga go vejolaš, ja bealit galget ovddidit gažaldagaid mat gusket vejolaš čielggadeami fápmudussii ráđđádallamiid oktavuođas. Stáhta ja Sámediggi galget bargat olaheames ovttamielalašvuođa ovddas sihke fápmudusa ektui ja das geat galget čađahit vejolaš čielggadanbarggu. Stáhta ja Sámediggi geatnegahttojuvvojit fuolahit dieđuid ja ávdnasiid mat dárbbašuvvojit čielggadeami čađaheames.</p>
    </list>
    <p>Dán oktavuođas nammaduvvo sierra guorahallanjoavku man bargun lea ovddidit jahkásaš raportta.</p>
    <list>
      <p type="listitem" xml:lang="smj">
        <em type="italic">Guorahallanjoavku </em>
      </p>
    </list>
    <p>Bargo- ja searvadahttin departementta ja Sámediggi leaba searválaga ásahan Sámi statistihka fágalaš analysajoavkku golggotmánu 1. b. 2007 rájes ja leat nammadan jođiheaddji, nubbinjođiheaddji ja golbma miellahtu geain lea doaibmanáigi 4 jagi. Analysajoavkku miellahtut čakčamánu 30. b. 2011 rádjai leat:</p>
    <p>Jon Todal, jođiheaddji (Sámi allaskuvla)</p>
    <p>Magritt Brustad, nubbinjođiheaddji (Sámi dearvvašvuođadutkama guovddáš)</p>
    <p>Else Grete Broderstad (Romssa universitehta)</p>
    <p>Paul Inge Severeide (Statistalaš guovddášdoaimmahat)</p>
    <p>Johan Ailo Kalstad (Geelmuyden.Kiese)</p>
    <p>Guorahallanjoavkku prošeaktajođiheaddjin lea Yngve Johansen, guhte bargá beallevirggis.</p>
  </body>
</document>
