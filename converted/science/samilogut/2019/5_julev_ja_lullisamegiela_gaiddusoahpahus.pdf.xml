<document xml:lang="sme" id="no_id"><header><title>Julev- ja lullisámegiela gáiddusoahpahus</title><genre code="science"/><author><person firstname="Kevin" lastname="Johansen" sex="m" born="" nationality=""/></author><year>2019</year><wordcount>2844</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/5.lule-_og_sorsamisk_fjernundervisning_samegillii.pdf</origFileName><parallel_text xml:lang="nob" location="5_lule_og_sorsamisk_fjernundervisning.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">5 Julev- ja lullisámegiela </em><em type="bold">gáiddusoahpahus </em></p>
<p><em type="bold">Kevin Johansen, </em>cand.polit. UiT / Universidad de Granada. Nordlándda fylkkamánni seniorráđđeaddi </p>
<p>Čoahkkáigeassu:</p>
<p><em type="italic">Sámegiela gáiddusoahpahus lea dan maŋemus vihttanuppelohkái jagis ollu lassánan. Dat lea </em><em type="italic">eanemus adnon molssaevttolaš oahpahusvuohki mii lea adnon ohppiide geat orrot guovlluin </em><em type="italic">gos eai leat oahpaheaddjit báikkis. Dát oahpahusvuohki adno maid ollu eamiálbmogiin </em><em type="italic">máŋgga riikkas, muhto lea maid vuohki maid muhtimat gehččet kontroversieallan. </em></p>
<p><em type="italic">Dálá oahppit leat digitálalaččat čeahpit ja de leat maid vejolašvuođat sihkkarastit </em><em type="italic">kvalitatiivvalaš buori gáiddusoahpahusa buorebut. Lea čielggas ahte molssaeaktu </em><em type="italic">gáiddusoahpahussii eanas dilálašvuođain lea ahte oahppi ii oaččo sámegiel oahpahusa, go dát </em><em type="italic">vuohki adno dakkár diliin go eai gávdno guovllus sámegieloahpaheaddjit. </em></p>
<p><em type="italic">Logut čájehit ahte gáiddusoahpahusa ohppiidlohku rievddada jagis jahkái. Leat ollu </em><em type="italic">lullisámegiela oahppit gáiddusoahpahusas vuođđoskuvllas ja muhtin jagiid leat eambbo </em><em type="italic">oahppit gáiddusoahpahusas go báikkálaš oahppit. Julevsámegielas lea ollu unnit lohku. Dat </em><em type="italic">boahtá das go julevsámi guovllus orrot olbmot eambbo čoahkis. Joatkkaskuvllas lea </em><em type="italic">julevsámegiella eará ládje, go de ožžot buot oahppit sámegiel oahpahusa gáiddusoahpahusa </em><em type="italic">bokte. </em><em type="bold">5.1 Álggahus </em></p>
<p>Dál lea 15 jagi áigi go álggahuvvui sámegiela gáiddusoahpahus Norggas. Sivvan dasa lei go guovddáš eisseválddit háliidedje ahte sámegiel oahppit galge beassat orrut ruovttus seammás go ožžo sámegieloahpahusa. Ovdal šadde máŋggas fárret internáhttaskuvllaide jus galge oažžut rievttes oahpahusa sámegielas.</p>
<p>Norggas álggahuvvui organiserejuvvon gáiddusoahpahus maŋŋil go čađahedje prošeavtta, man ulbmil lei ahte sámegiel oahppit galge oažžut sámegieloahpahusa ja seammás sáhttit orrut ruovttus1. Prošeakta loahpahuvvui 2004 ja dalle álggahuvvui maid organiserejuvvon sámegiela gáiddusoahpahus.</p>
<p>Gáiddusoahpahus lea pedagogalaš vuohki mas sámegieloahpaheaddjit ledje ovddasmannit. Go álge gáiddusoahpahusain, de ledje áibbas unnán oahpaheaddjit Norggas geain lei gelbbolašvuohta suorggis, ja sámegieloahpaheaddjit fertejedje ollu ieža ovdánahttit metodihka ja organiseret oahpahusa. Riikkaidgaskasaččat lea gáiddusoahpahus leamaš maiddái eamiálbmotvuolggaheapmi, sivas go leat leamaš unnán giellaoahpaheaddjit ja go eamiálbmogat leat fárredan gávpogiidda. Dan dihte leat ferten gáiddusoahpahusa bokte sihkkarastit ahte bajásšaddi buolva oažžu vejolašvuođa oahppat eamiálbmotgiela. <em type="bold">5.2 Eambbo dárbu sámegiela gáiddusoahpahussii </em></p>
<p>Go oahpahusláhka doaibmagođii, de mielddisbuvttii dat maiddái dan ahte ollu skuvlaeaiggádiin, olggobealde sámi váldoguovlluid, livčče šaddan ollu váttisvuođat fállat báikkálaš sámegieloahpahusa (Rønning, s. 9).</p>
<p>Molssaevttolaš oahpahusvuogi modealla mii ráhkaduvvui, das ledje golbma dimenšuvnna: 1. Gáiddusoahpahus 2. Johttioahpaheaddji 3. Giellačoagganeamit</p>
<p>Oahpahusmodealla ráhkaduvvui lagas gulahallamiin sámegiela oahpahusbirrasiiguin.</p>
<p>Guovddáš eiseválddiid oidne dárbbu ahte ásahusat, main lei lagas oktavuohta sámegiela 1 Rønning, Wenche: <em type="italic">Sørsamisk opplæring ved hjemmeskoler (Lullisámegiel oahpahus ruovttuskuvllain) </em>. NFráporta nr. 1, 2005. Nordlánddadutkanoahpahusbirrasiiguin, galge leat koordinerenovddasvástideaddjit sámegiela gáiddusoahpahussii. </p>
<p>Guovddáš eiseválddit jerre Finnmárkku ja Nordlándda fylkkamánniin váldit koordinerenovddasvástádusa. Fylkkamánnit ledje mielas, muhto vástidedje dan leat áigeguovdilin dušše jus sámegiela oahpahusbirrasiid mielas dat lei heivvolaš ja sávahahtti.</p>
<p>Departemeanttas gulahalle sámegiela birrasiiguin, gos dorjo jurdaga. Dasto oaččui Finnmárkku fylkkamánni koordinerenovddasvástádusa davvisámegiela gáiddusoahpahussii ja Nordlándda fylkkamánni ges koordinerenovddasvástádusa lullisámegiela gáiddusoahpahussii.</p>
<p>Dalle ii árvvoštallon jus galggai sullasaš koordinerenovddasvástádus julevsámegiela gáiddusoahpahussii.</p>
<p>Easka maŋŋil go ledje gulahallan julevsámegiela gelbbolašvuođabirrasiiguin, de oaččui</p>
<p>Nordlándda fylkkamánni maiddái koordinerenovddasvástádusa julevsámegiela gáiddusoahpahussii <em type="bold">5.3 Mii lea gáiddusoahpahus? </em></p>
<p>Gáiddusoahpahusa sáhttá defineret čuovvovaččat: <span type="quote">“Gáiddusoahpahus lea vuohki movt organiseret oahpahusa gos oahppis dahje studeanttas lea ollásii dahje belohahkii oktavuohta oahppobáikkiin nu ahte ii dárbbat fysalaččat leat ieš dan báikkis”</span>2.</p>
<p>Dán oahpahusvuogi sáhttá maid gohčodit geabbilis oahpahussan, neahttaoahpahussan, IKT-doarjja oahpahussan, geabbilis oahpahusvuohkin ja nu ain3.</p>
<p>Sámegiela gáiddusoahpahus dáhpáhuvvá aivve <em type="italic">duohtaáiggis </em>, mii mearkkaša ahte oahpaheaddji ja oahppi(t) gulahallaba/gulahallet oktanaga dihtora bokte. Dat lea juste nuppe ládje go <em type="italic">eahpebuohtalas </em><em type="italic">(asynkron) </em>oahpahus, mas gáiddusoahpaheaddji ráhkada neahttavuođđuduvvon oahpahusa ja oahppi bargá dainna eará áiggis. </p>
<p>Ovdal lei ollu fokus makkár teknihkalaš čovdosiid galgá atnit, go eanas čovdosat ledje divrasat.</p>
<p>Dál leat teknihkalaš čovdosat hálbbit atnit ja lea ollu friddjavuohta gáiddusoahpahusa oahpaheddjiide válljet makkár čovdosa vállje atnit. Sámegiela oahppoplánas ii čuoččo makkár vuogi galgá atnit vai olaha gelbbolašvuođamihtu fágas. Riekti oahppat sámegiela lea vuoigatvuođavuođđuduvvon oahpahuslága § 6 ja oahpahuslága láhkaásahusa § 7-1 bokte, main 2 Wikipedia: http://no.wikipedia.org/wiki/Fjernundervisning 3 Oahpahusdirektoráhtta: 2015 ovdanboahtá molssaevttolaš oahpahusvugiid birra. Oahpahuslága § 13-1 daddjo ahte suohkanis ja skuvlaeaiggádis lea geatnegasvuohta ollašuhttit oahpahusa, maiddái sámegieloahpahusa.</p>
<p>Sámegieloahppit ožžo iežaset vuoigatvuođaid mearkkašahtti ollu nannejuvvot oahpahuslágas 1998. Dán lága haga livčče sámegieloahpahus leamaš arvat heajut dál.</p>
<p>Sámegiela gáiddusoahpahus lea metodalaččat ollu seammalágan go eará vuogát gáiddusoahpahus, muhto erohus lea ahte gáiddusoahpahus eanas oktavuođain lea oahpahusvuohki mainna olaha ohppiid ja studeanttaid hivvodaga. Sámegiela gáiddusoahpahus lea dávjá adnon go galgá olahit ohppiid geat orrot guovlluin gos eai leat sámegieloahpaheaddjit.</p>
<p>Goitge lea gávpotfárren ja viiddis ássan lasihan dárbbu sámegiela gáiddusoahpahussii.</p>
<p>Lullisámegielas vuođđoskuvllas lea muhtin jagiid leamaš eanetlohku geat leat ožžon giellaoahpahusa gáiddusoahpahusa bokte ja unnitlohku lea ožžon klássalanjaoahpahusa. <em type="bold">5.3.1 Ohppiid vuoigatvuohta leat gáiddusoahpahusa oahppin </em></p>
<p>Sámegielohppiin, geat ožžot giellaoahpahusa gáiddusoahpahusa bokte, leat seamma vuoigatvuođat go ohppiin geat ožžot sámegieloahpahusa báikkálaš oahpahusa bokte, klássalanjaoahpahusa. Sii čuvvot dan seamma oahppoplána, leat seamma ollu unnimus meari diibmolohku ja galget árvvoštallot seamma vuogi mielde go eará sámegieloahppit.</p>
<p>Dat mearkkaša ahte gáiddusoahpahusoahppit galget olahit daid seamma gelbbolašvuođamihtuid ja eará mihtuid oahppoplánas. Erohus lea ahte dat adno eará oahpahusvuohki gáiddusoahpahusohppiide. Vuollelis čájehuvvo sámegieloahpahusa viidodat vuođđoskuvllas ja joatkkaskuvllas:</p>
<p><em type="bold">Tabealla 5.1 Sámegiela fága- ja diibmojuohkin </em></p>
<p>Vuođđoskuvla <em type="bold">1.-4. ceahkki </em><em type="bold">5.-7. ceahkki </em><em type="bold">8.-10. ceahkki </em></p>
<p>Vuosttašgiella 160 d. jahkái 104 d. jahkái 94 d. jahkái</p>
<p>Nubbin giella 87 d. jahkái 87 d. jahkái 76 d. jahkái</p>
<p>Joatkkaskuvla</p>
<p>Jo. 1</p>
<p>Jo. 2</p>
<p>Jo. 3</p>
<p>Oahppospesialiseren 103 d. 103 d. 103 d.</p>
<p>Fidnofága 45 d. 45 d. (219 d stud.gelb. lasahusas</p>
<p>Tabealla čájeha sámegielohppiid diibmologu beroškeahttá oahpahusvuogis. Eanas sámegieloahppit čuvvot sámegiela nubbingielat oahppoplánaid. Dá leat guokte molssaeavttu: sámegiella nubbingiellan 2 ja sámegiella nubbingiellan 3. Sis lea seamma mađe diibmolohku, muhto sámegiella nubbingiellan 3 rehkenastet ahte guokte goalmmádas oassi ohppiin olahit gelbbolašvuođamihtuid, go sii geain lea sámegiella nubbingiellan 2 dahket.4 Diibmolohku rehkenasto 60 minuhtasaš ovttadahkan, mii lea maid unnimus diibmologu mearri. Muđui sáhttá rievdadallat cehkiid diibmologuid siskkobealde, nugo ovdamearkka dihte 1.–4. ceahkis sáhttet leat muhtin diimmuid eambbo ovtta jagi ja fas unnit diimmut nuppi jagis, muhto obbalaš supmi siskkobealde cehkiid eai galgga leat unnit diimmut go unnimus meari diibmolohku. <em type="bold">5.3.2 Geat fállet julev- ja lullisámegiela gáiddusoahpahusa? </em></p>
<p>Lea ollu jagiid čađahuvvon strategalaš bargu sihkkarastin dihte ahte dihto skuvllain lea earenoamášgelbbolašvuohta sámegiela gáiddusoahpahusas. Lea leamaš sávaldat ahte leat dat seamma skuvllat geat fállet dan guhkit áigge badjel, vai sihkkarastá ahte sis lea áiggis áigái dárbbašlaš gelbbolašvuohta gáiddusoahpahusas sihke pedagogalaččat, teknihkalaččat ja movt oahpahus organiserejuvvo.</p>
<p>Dál fállo julevsámegiela gáiddusoahpahus vuođđoskuvllas Grønnåsen skuvllas Båddåddjos.</p>
<p>Julevsámegiela gáiddusoahpahusa joatkkaskuvla dásis fállá Nordlándda fylkkasuohkan. Árran lea fállan dán bálvalusa jahkeviissaid, muhto lea leamaš sávaldat ahte oahpahus galgá šaddat almmolaš skuvllaid vuollásažžan, nugo lea davvi- ja lullisámegielain.</p>
<p>Lullisámi guovllus fállá Prahke bajásšaddan- ja báikkálašguovddáš ja Åarjel-saemiej skuvle</p>
<p>Snoasas. Lullisámi máhttopárka (ovdalaš Gaska-Norgga Sámeskuvla Árbordes) fállá gáiddusoahpahusa sihke vuođđoskuvlii ja joatkkaskuvlii. Plassje joatkkaskuvla ja Kråangke joatkkaskuvla fállá gáiddusoahpahusa joatkkaskuvla dásis. <em type="bold">5.3.3 Demográfalaš ovdáneapmi ja sámegiela gáiddusoahpahusa </em><em type="bold">váikkuhus </em></p>
<p>Broderstad ja Sørlie artihkkalis <span type="quote">“Orrun- ja fárrentreanddat dáru- ja sámesuohkaniin 40 jagi áigodagas, go guoská barggahusaid ektui”</span> čujuhuvvo ahte sápmelaččat eambbo leat 4 https://www.sametinget.no/Tjenester/Opplaering-og-laeremidler/Laereplaner-for-faget-samisk fárregoahtán gávpogiidda5. Dasa lassin oaidnit Sámedikki jienastusloguid rievdama, mas gávpogiidda lassánit jienasteaddjit. Tromsa lea dál dat suohkan gos leat nubbin eanemus jienasteaddjit ja Bådåddjos lea maid jienastuslohku lassánan 421 proseanttain 2008–2017 (nrk.no) 6.</p>
<p>Dakkár jotkkolaš gávpotfárren lasiha jearu sámegieloahpahussii gávpogiidda ja stuorit giliide.</p>
<p>Dasa lassin lassána maid jotkkolaččat dihtomielalašvuohta gávpotsápmelaččaid gaskkas geat háliidit eambbo sámegieloahpahusa. Visot dát bealit mielddisbuktet ahte lassána dárbu sámegieloahpahussii gávpogiin. Ii ge oro nu ahte sámegieloahpaheaddjit leat seamma ollu fárredan gávpogiidda. Ain lea nu ahte eanas sámegielaoahpaheaddjit orrot árbevirolaš guovddáš sámi guovlluin ja orru maid nu ahte leat unnit go vihtta gávpoga Norggas gos lea stuorit fágabiras sámegieloahpaheddjiin7.</p>
<p>Go lassána gávpotfárren, ja eambbo sápmelaččat leat ásaiduvvan gávpogiidda, de dávjá váilot sámegieloahpaheaddjit, mii dagaha dat ahte gáiddusoahpahus lea áibbas dárbbašlaš vai sihkkarastá sámegielohppiid vuoigatvuođa oažžut sámegieloahpahusa. Máŋgga dilis ii leat vejolaš oažžut sámegieloahpahusa, almmá ahte eanas oassi oahpahusas ii čađahuvvo gáiddusoahpahussan. <em type="bold">5.3.4 Gáiddusoahpahusa čađaheapmi, gáibiduvvon </em><em type="bold">gelbbolašvuohta </em></p>
<p>Álgoálggus leai sámegiela gáiddusoahpahus vuohki mii galggai adnot moatti oahppái.</p>
<p>Demográfalaš sivaid geažil mat leat čilgejuvvon ovdalis, de lea dát vuohki mainna olahit oallugiid. Dat rievdada gáiddusoahpahusa mearkkašumi sámegiela giellaoahpahuskonteavsttas ja mearkkaša ahte lea hui mávssolaš ahte sámegiela gáiddusoahpahusas lea alla kvalitatiivvalaš dássi ja veahkeha ohppiid olahit oahppoplána gelbbolašvuođamihtuid.</p>
<p>Gáiddusoahpahusa vuosttaš jagiid ledje dávjá teknihkalaš hástalusat ja ollu oahpahusáigodagas manai duššai teknihkalaš rusttegiidda. Dál leat diekkár váttisvuođat ollu unnit. Dat boahtá belohahkii das go dál leat buoret teknihkalaš rusttegat ja go dihtorčovdosat leat buorebut 5 Broderstad, Ann Ragnhild og Kjetil Sørlie: <span type="quote">«Orrun- ja fárrentreanddat dáru- ja sámesuohkaniin 40 jagi áigodagas, go guoská barggahusaid ektui»</span> , Sámi logut muitalit 2, 2012.Sámi allaskuvla 6 https://www.nrk.no/sapmi/det-er-flere-samer-i-tromso-enn-i-karasjok-1.13653304 7 Johansen, Kevin: <span type="quote">«Saemien lohkehtæjjaveahka»</span> : <em type="italic">Sámi logut muitalit 9 </em>, 2016. Sámi allaskuvla huksejuvvon, muhto lea gal maid go sihke gáiddusoahpahusa oahpaheddjiin ja maiddái ohppiin, geat dál <em type="italic">riegádit digitálamáilbmái, </em>lea buoret teknihkalaš gelbbolašvuohta. </p>
<p>Go sámegiela gáiddusoahpahus álggii, de lei unnán fokus pedagogihkkii ja álgodásis lei ollu fokus teknologiijai. Unnán vuhtiiváldui ahte dárbbašuvvui earálágan metodihkka, sierra gáiddusoahpahusdidaktihkka go oahpaha sámegiela jietna-govvastudios. Dál lea dat ollu buorránan ja lea čađahuvvon eambbo gelbbolašvuođalokten mas eambbo geahččá <span type="quote">“pearpmas šerbmii”</span>, nugo gohčodit ovtta dain gelbbolašvuođadoaibmabijuin. Dál deattuhuvvo didaktihkka ja teknihkka lea dušše veahkkeneavvu mainna olaha sámegieloahpahusa mihtuid. 2015 mearridii Máhttodepartemeanta sierra gelbbolašvuođagáibádusaid, mat gustojit sámegiela gáiddusoahpahusa oahpaheddjiide. Gáibádusat leat ahte oahpaheddjiin lea gelbbolašvuohta:  Pedagogihkas  Sámegielas  Gáiddusoahpahusdidaktihkas  Máhttá atnit teknihkalaš rusttegiid oahpahusas</p>
<p>Dát gelbbolašvuođa gáibádusat galge ollašuvvat ovdal ođđajagimánu 1.beaivvi 2020. Danne álggahii</p>
<p>Nordlándda fylkkamánni gelbbolašvuođaloktenprográmma searválaga gáiddusoahpahusfálliiguin ja relevánta fágabirrasiiguin lulli- ja julevsámegiela gáiddusoahpaheddjiiguin. Čálidettiin lea gáiddusoahpahusa oahpaheddjiid gelbbolašvuohta čuovvovaš: </p>
<p><em type="bold">Tabealla 5.2 Julev- ja lullisámegiela gáiddusoahpahusa oahpaheddjiid </em><em type="bold">gelbbolašvuođa listu </em>8 </p>
<p>Gelbbolašvuohta</p>
<p>Pedagogalaš gelbbolašvuohta</p>
<p>Liigeoahppu sámegielas</p>
<p>Gelbbolašvuohta gáiddusoahpahusa didaktihkas</p>
<p>Gelbbolašvuohta atnit teknihkalaš rusttegiid oahpahusas</p>
<p>Man oallugiin lea gelbbolašvuohta 30 / 34 32 / 34 31 / 34 33 / 34 8 Johansen, Kevin: <span type="quote">«Sámegiela gáiddusoahpahus»</span> Sámi logut muitalit 8, 2015. Sámi allaskuvla</p>
<p>Tabealla čájeha ahte sámegiela gáiddusoahpahusa oahpaheddjiin lea alla gelbbolašvuohta. Lea unnán mii váilu buot gáiddusoahpahusa oahpaheddjiin das mii lea gáibiduvvon gelbbolašvuohta rámmavuogádaga mielde. Plánejuvvo vel okta kursa 2019, nu ahte lea jáhkehahtti buot julev- ja lullisámegiela gáiddusoahpahusa oahpaheaddjit ožžot gelbbolašvuođa maid dárbbašit gáiddusoahpahusdidaktihkas ja teknihkalaš rusttegiin, maid atná oahpahusas, ovdal go jahki dievvá.</p>
<p>Rámmavuogádagas daddjo ahte vuostáiváldi skuvllas/ruovttusuohkanis lea ovddasvástádus ohppiide geat ožžot gáiddusoahpahusa9. Ruovttusuohkan galgá sihkkarastit buori ovttasbarggu gaskal skuvlla ja ruovttu. Gáiddusoahpahus lea molssaevttolaš oahpahusvuohki ja de gáibiduvvo lagat ovttasbargu gaskal ruovttu ja skuvlla.</p>
<p>Ruovttusuohkan galgá heivehit skuvlii gáiddusoahpahusa ja rektor lea ovddasvástideaddji dasa ahte gulahallanoahpaheaddjis ja gáiddusoahpahusa oahpaheaddjis leat buorit rutiinnat árvvoštallat.</p>
<p>Nordlándda fylkkamánni čađahii vuosttaš geardde gulahallančoahkkimiid buot skuvllaiguin, gos leat gáiddusoahpahusa oahppit ja dan čoahkkimii oasálaste maiddái gáiddusoahpahusa ohppiid váhnemat/ovddasteaddjit.</p>
<p>Gáiddusoahpahus vásiha eahpádusa muhtin fágabirrasiin ja muđui maid obbalaččat birrasiin.</p>
<p>Sivva dan eahpádussii lea leamaš ahte gáiddusoahpahus maiddái gaskariikkalaččat lea eanas leamaš eamiálbmotvuolggaheapmi. Eamiálbmogat earret eará Kanádas, USAs, Ođđa</p>
<p>Zealánddas ja Austrálias ledje árrat jođus dakkár oahpahusvugiin. <span type="quote">“Main stream”</span> oahpahusbirrasat oaivvildedje ahte dat leai eahpelunddolaš oahpahusvuohki, mas ii lean doarvái persovnnalaš oktavuohta gaskal oahppi ja oahpaheaddji. Dat lea addán muhtin birrasiin gáiddusoahpahussii heajos nama, vaikko ii leat ánssášan dan.</p>
<p>Go mánáin dán áigge leat áibbas eará vásáhusat atnit teknihkalaš rusttegiid, ja dávjá atnet sii beaivválaččat ollu diimmuid šearpma ovddabealde, de ii sáhte seamma ládje lohkat ahte gáiddusoahpahus lea eahpelunddolaš oahpahusvuohki. Lea maiddái nu ahte giellaoahpahusa lassin adno dál gáiddusoahpahus vuohkin ollu eambbo, ja maiddái eará fágain ja eará oktavuođain.</p>
<p>Buorre ovdamearka dasa lea go Amerihkká oassestáhta Florida lea rievdadan iežaset oahpahuslága, <em type="italic">The Digital Learning Act </em>, vai buot oahppit gaskal 6.klássa ja joatkkaskuvlla 9 https://www.udir.no/laring-og-trivsel/samisk/rammeverk-for-fjernundervisning/ fertejit válljet ovtta fága mas sis galgá leat oahpahus gáiddusoahpahusa bokte. Dan haga eai oaččo loahppaduođaštusa joatkkaskuvllas, mii gohčoduvvo High School. Dat álggahuvvui 1996 álggahanprošeavttain, maid gohčodedje <span type="quote">«Florida Web School Pilot»</span>, ja loahpahuvvui 2012 dainna ahte buot oahppit fertejedje čađahit dan. Jurdda dainna go buot oahppit galget oahpahuvvot gáiddusoahpahusa bokte, lea ahte skuvlaeaiggádat oaivvildit ahte dát vuohki lea nu mávssolaš boahtteáiggis ahte dan fertejit buohkat máhttit. Floridas leat maid sierra joatkkaskuvllat mat dušše oahpahit gáiddusoahpahusa bokte, gos oahppit ožžot buot oahpahusa šearpma bokte. 10. <em type="bold">5.4 Julev- ja lullisámegiela gáiddusoahpahusa </em><em type="bold">ohppiidlohku </em><em type="bold">5.4.1 Julevsámegiela gáiddusoahpahus: </em></p>
<p><em type="bold">Govus 5.1 Julevsámegiela </em><em type="bold">ohppiidlohku </em><em type="bold">vuođđoskuvllas, </em><em type="bold">fiskat </em><em type="bold">lea </em><em type="bold">gáiddusoahpahusa ohppiid oassi </em></p>
<p>Govus 5.1 čájeha ahte vuođđoskuvlla julevsámegielas leat eambbo oahppit dál go logi jagi áigi.</p>
<p>Mii oaidnit ahte julevsámegielas leat badjel ovccilogi proseanta ohppiin báikkálaš oahppit, geain ii leat gáiddusoahpahus. Sivvan dasa lea go julevsámi guovllus orrot sápmelaččat čoahkis. 10 Simonson, Michael 2016</p>
<p>Proseanttaid mielde lea gáiddusoahpahusa lohkku lassánan, vaikko gáiddusoahpahusa ohppiidlohku ain lea dušše unna oasáš obbalaš julevsámegiela ohppiidhivvodagas. Jáhkkimis julevsámegiela gáiddusoahpahusa ohppiidlohku lassána boahttevaš jagiid. Oaidnit maid dan ahte jus ovtta oahppis lea vuoigatvuohta oažžut sámegieloahpahusa gáiddusoahpahusa bokte, de dávjá háliidit eanebut guovllus oažžut dakkár oahpahusa.</p>
<p><em type="bold">Govus 5.2 Julevsámegiela ohppiidlohku joatkkaskuvllas </em></p>
<p>Govus čájeha ahte julevsámegiela ohppiidlohku rievddada joatkkaskuvllas. Muhtin sivva dasa lea ahte leat nu unna logožat, ja ahkebeassádagaid sturrodat mearkkaša maid ollu ohppiidlohkui.</p>
<p>Seammás oaidnit maid ahte julevsámegiela ohppiidlohku lassáneapmi vuođđoskuvllas dan maŋemus viđa jagis ii leat lassánan seamma ollu joatkkaskuvlla ohppiidlogus.</p>
<p>Julevsámegiella joatkkaskuvllas lea eará lágan go eará sámegieloahpahus, dannego buot oahppit, geain lea julevsámegiella joatkkaskuvllas, ožžot oahpahusa gáiddusoahpahusa bokte11. 11 Čakčat 2019 rájes váldá Nordlándda fylkkasuohkan julevsámegiela gáiddusoahpahusa joatkkaskuvlla dásis badjelasas. De šaddá maid oassi oahpahusas báikkálaš oahpahussan, klássalanjaoahpahus. 051015202530</p>
<p>Govus čájeha ahte dan maŋemus gávcci jagis lea eanetlohku ohppiin, geat ožžot lullisámegiela oahpahusa joatkkaskuvllas, oahpahuvvon klássalanjas ja daid ovddit jagiid lei eanas ohppiin ges gáiddusoahpahus. Nugo oaidnit, de bissot logut oalle dássedin dan maŋemus gávcci jagis. <em type="bold">5.5 Heitet go oahppit gaskan oahpahusáigodaga? </em></p>
<p>Lea leamaš ollu digaštallan ahte oahppit heitet sámegielfágain, ja jus oahppit heitet sámegielain vuođđooahpahusa áigodagas? Sámegielfága lea eará lágan go eará fágat go dat lea eaktodáhtolaš, earret muhtin soames hálddašansuohkanis. Dat dagaha ahte oahppit sáhttet heaitit sámegielain gaskan oahppomannolaga. Statistihkaid vuođul eat sáhte addit čielga jurddabohtosiid dan birra, go muhtimat álget sámegieloahpahusain gaskan oahppomannolaga ja muhtin dilálašvuođain hui loahpas oahppomannolagas. Ferte maid vuhtiiváldit ahkebeassádagaid sturrodagain, mat leat njiedjan muhtin jagiid ja iige dan ge dihte oro sámegieloahpahus njiedjan. Dalle lea baicca lassánan sámegiel ohppiidlohku.</p>
<p>Vuođđoskuvlla áigodagas ii sáhte lohkat ahte heitet. Dan maid mii baicca oaidnit guhkis áiggi mielde lea go muhtin vuođđoskuvllaoahppit <span type="quote">“láhppojit”</span> go álget joatkkaskuvlii. Nu lea dáhpáhuvvan jahkeviissaid ja dan sáhttá lohkat lea šaddan dáhpin. Go juo sáhttá válljet sámegiela sihke lohkanráhkkanahtti ja fidnofágalaš oahppomannolagas, de njiedjan ii galggaše leat dárbbašlaš. Soaitá muhtin oahppit árvvoštallet dan šaddat fágalaččat lossadin go fertejit vel liige fága váldit joatkkaskuvllas. Čielga hehttehus jus heaitá sámegielain ovdal go álgá joatkkaskuvlii, lea ahte de šaddá váddásit váldit alit oahpu sámegielas dahje sámi oahpaheaddjeoahpuid. <em type="bold">5.6 Gávdnojit go molssaeavttut gáiddusoahpahussii? </em></p>
<p>Nu go ovdalis juo namuhuvvon, de lea skuvlaeaiggádiin alddiineaset friddjavuohta movt sii organiserejit iežaset giellaoahpahusa nu guhká go lea oahpahuslága mielde, čuvvot njuolggadusaid ja dat eará diŋggat leat ovddasvástádusa vuogádagaid rámmaid siskkobealde.</p>
<p>Dien bealis sáhtášii jurddašit ahte oahpahus čađahuvvoše eará vugiid mielde. Dat sáhtášii leat intensiiva oahpahus mas leat johtti oahpaheaddjit, giellačoagganeamit muhtin vahkkuid jagis dahje eará vuogit.</p>
<p>Goitge lea gáiddusoahpahus molssaevttolaš oahpahusvuohki mii lea buoremusat ovdánahtton.</p>
<p>Dat lea geabbil nu ahte sáhttá vuhtiiváldit ovttaskas oahppi dárbbuid, das lea leamaš ekstensiiva gelbbolašvuođalokten gáiddusoahpahusa oahpaheddjiide ja gáiddusoahpahusfállit leat guhkit áigge huksen dohkálaš ja vuorddehahtti vuogádagaid oahpahusa organiseremii ja čađaheapmái.</p>
<p>Goitge lea hui buorre jus vuogádaga sáhttá ovttastahttit eará oahpahusvugiiguin, nugo ovdamearkkain dás badjelis namuhuvvon. Áiggi mielde lea gáiddusoahpahusas heaitán fokuseremis teknihkalaš rusttegiidda ja oahpahus lea jorran baicca pedagogalaš beallái.</p>
<p>Mávssoleamos lea hupmat oahpahusa birra, ja teknihkalaš bealli lea dušše reaidu mainna čađaha oahpahusa.</p>
<p>Dan maid earenoamážiid ferte čujuhit lea ahte eanas háviid ii livčče sámegiela gáiddusoahpahusa ohppiin leamaš molssaevttolaš oahppofálaldat, jus gáiddusoahpahus ii livčče leamaš.</p>
<p>Gáiddusoahpahus lea fálaldat vuogis, mii buoremusat sihkkarastá giellaoahpahusfálaldaga sámegielohppiide, geat orrot olggobealde sámegielguovlluid. <em type="bold">5.7 Man ollu šearbmaáigi lea dohkálaš? </em></p>
<p>Ii leat šat eahpádus ge ahte mánát ja nuorat atnet dađistaga eambbo áiggi šearpmaide, ja šearbmaáigi lea doaba maid sáhttá mihtidit eanas mátketelefovnnaiguin, neahttadulbosiiguin ja dihtoriiguin. Buorre bealli das lea sámegiela gáiddusoahpahussii, go dat addá ohppiide buori digitálagelbbolašvuođa, mii dagaha ahte gáiddusoahpahus doaibmá buorebut, eai ge dárbbaš šat bártidit šat nu ollu teknihkalaš váttisvuođaiguin go ovdal. Mánát ožžot juo ollu eahpeformálalaš oahpahusa šearpma bokte, ja de ii leat ágga ballat ahte livčče leamen eambbo hástaleaddji oažžut formálalaš oahpahusa maid šearpma bokte.</p>
<p>Seammás ii leat oktage váhnen gii háliida ahte mánát galget atnit visot iežaset áiggi šearpmaid ovddabealde čohkkat. Muhtin psykologat oaivvildit ahte šearbmaáigi sáhttá billistit jierpmi (Walker, 2019)12. Dat lea goitge unnán duođaštuvvon ahte dat doallá deaivása, ja lea maid unnán dutkojuvvon makkár dearvvašvuođa ja sosiála váikkuhusat leat šearbmageavaheamis.</p>
<p>Goitge berret muittus atnit ahte ohppiin ovdána sosiála ja gaskavuođa dáidu beroškeahttá makkár vuogi mielde ožžot oahpahusa. Danne berrejit gáiddusoahpahusa oahpaheaddjit muittus atnit dan ja sidjiide berre addot gelbbolašvuođalokten dan suorggis. 12 Walker, Jesse: <span type="quote">«When Did We Get so Scared of `Screen Time`?»</span> i: <em type="italic">Reason </em>geassemánu 2019 <em type="bold">5.8 Rávvagat </em></p>
<p>Jođánis ja dađistaga ovdáneapmi oahpahusain, mas atnet teknihkalaš rusttegiid, mielddisbuktá ahte gáiddusoahpahusa oahpaheddjiin berre maid dađi mielde gelbbolašvuohta loktejuvvot.</p>
<p>Guovddáš eiseválddit berrejit árvvoštallat ásahit sertifiserenortnega gáiddusoahpahusfálliide, vai sáhttet deavdit gelbbolašvuođa gáibádusaid sámegiela gáiddusoahpahusa rámmavuogádaga vuođul.</p>
<p>Gáiddusoahpahusfállit ja gáiddusoahpahusa ohppiid ruovttusuohkanat berrejit geahččalit oččodit nu ahte oahppit maid ožžot sámegieloahpahusa giellačoagganemiid bokte dahje oččodit johttioahpaheaddji suohkanii, jus dasa lea dárbu.</p>
<p>Stuorit oassi gáiddusoahpahusas berre čađahuvvot joavkkuid mielde. Dat mearkkaša ahte lea oahpahus masa máŋggas oasálastet, vai ohppiide lassána oahppanboađus, man bokte movttiidahttet sin pedagogalaš vuogi mielde ovttasdoaibmat eará sámegielohppiiguin. Dat mearkkaša maid ahte eambbo gáiddusoahpahusa oahppit leat oktanaga digitála klássalanjain oktan oahpaheddjiiguin ja ožžot giellaoahpahusa dan vuogi mielde.</p>
<p>Go leat unnán sámegieloahpaheaddjit gáiddusoahpahusas, de berrejit ráhkaduvvot nano-oahppodiimmut ja <em type="italic">flipped </em><em type="italic">classroom </em>-oahppodiimmut, mat doibmet pedagogalaš gielalašdoarjjan go oahpaheaddji lea eret. Dat leat digitála filbmabihtážat, main leat pedagogalaš barggut, maiguin oahppit sáhttet bargat, jus dohkálaš sámegieloahpaheaddji ii leat doppe. </p>
<p>Ohppiid sosiála ja gaskavuođa dáidduid berre ovdánahttit gáiddusoahpahusa bokte.</p>
<p>Gáiddusoahpahusa oahpaheaddjit berrejit oažžut gelbbolašvuođaloktema das movt dan dahká digitála áiggis.</p>
<p>Sámegieloahpahus joatkkaskuvllas berre heivehuvvot nu ahte nu oallugat go vejolaš jotket sámegielain maŋŋil vuođđoskuvlla.</p>
</body></document>
