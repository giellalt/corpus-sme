<document xml:lang="sme" id="no_id"><header><title>Sámi logut lohkkojit. Matematihkka ja matematihkka oahpahus kultuvrralaš konteavsttas</title><genre code="science"/><author><person firstname="Per" lastname="Ravna" sex="m" born="" nationality=""/></author><year>2019</year><wordcount>2631</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/2._sami_logut_lohkkojit_samegiella.pdf</origFileName><parallel_text xml:lang="nob" location="2_samiske_tall_teller.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>2 Sámi logut lohkkojit. Matematihkka ja matematihkka oahpahus kultuvrralaš konteavsttas</p>
<p><em type="bold">Per Ravna, Davvi universitehta, </em>Davvi universitehta, Oahpaheaddjioahpu ja dáidda- ja kulturfága fakultehta </p>
<p><em type="bold">Čoahkkáigeassu: </em></p>
<p><em type="italic">Maŋemus logijagiin lea lassánan beroštupmi sosiokultuvrralaš aspeavttaide matematihkas ja matematihkkaoahpahusas. Eamiálbmotgeahčastagas lea mávssolaš dovddiidit movt kultuvra ovdanboahtá iešguđet osiin matematihkas ja geahččat čatnasit go kultuvra, giella ja matematihkka oktii. Riikkaidgaskasaš dutkamat čájehit ahte matematihkkabihtát mat leat čadnon relevánta kultuvrralaš oktavuhtii, čovdojit buorebut. Máŋggakultuvrralaš klássalanja oahpaheaddjioahpahus ferte buorebut fuomášuhttot, vai eastada heajos skuvlabohtosiid ja čađaheami. </em></p>
<p><em type="italic">Yup’ik-álbmot </em></p>
<p><em type="italic">Alaskas </em><em type="italic">leat </em><em type="italic">ráhkadan </em><em type="italic">kultuvrii </em><em type="italic">vuođđuduvvon </em><em type="italic">matematihkkalohkanmeari ja oahpahanvugiid, ja aborigiinnat Austrálias leat ráhkadan matematihkkaoahpahusa mas deattuhit muitalusaid mat gaskkustit kultuvrralaš konteavstta. Gažaldat lea movt matematihkkaoahpahus Norggas sáhttá gaskkustit sámi kultuvrralaš konteavstta. Ovdamearkka dihte leat beroštahtti erohusat dan golmma sámegielas Norggas, davvisámegielas, julevsámegielas ja lullisámegielas, go guoská lohkosániide 11 rájes gitta 19 rádjái. Sámi oahppoplakáhtas, mii lea oassi oahpahusa prinsihpain máhttoloktemis– sámegielas, daddjo ahte sámi skuvla galgá heivehit vai oahppit ožžot oahpahusa mii vuođđuduvvo sámi gillii, kultuvrii ja servodateallimii. Sámi vuođđoskuvlaoahpahusa rámmaplána láhkaásahusas boahtá ovdan ahte oahpahus lea sajáiduvvan sámi kultuvrii ja servodahkii, mas vuolggasadji lea sámi oahpahusipmárdusain ja oahpahanvugiin. Go matematihkas váilot fágaspesifihkka oahppoplánat, de šaddá hástalus skuvllaide ja oahpahusásahusaide olahit daid ulbmiliid. Sámi logut lohkkojit. Nu dahket maid sámi ornamentihkka dahje herven, sámi huksenvierut ja sámi árbevirolaš máhttu obbalaččat. Danne berre leat mihttu ráhkadit sámi oahppoplánaid ja oahppodahkosiid matematihkas mii viežžá mávssolaš osiid sámi árbevirolašmáhtus, kultuvrras ja gielas, sihke vuođđoskuvllaide, joatkkaskuvllaide ja oahpaheaddjeoahpuide. Dat dagahivčče matematihkkaoahpahusa sisdoalu ja hámi eambbo relevántan sámi ohppiide. </em>2 <em type="bold">.1 Álggahus </em><em type="bold">2.1.1 Duogáš </em></p>
<p>Matematihkka olmmošlaš doaibmamis lea máŋgga duhátjahkásaš historjá, seammás go matematihkkaoahpahus dutkansuorgin lea arvat ođđasit. Vuosttaš Riikkaidgaskasaš matematihkka oahpahusa kongreassa dahje <em type="italic">International Congress of Mathematical Education </em>(ICME) lágiduvvui Lyonas Frankriikkas. Maŋemus logijagis lea lassánan beroštupmi sosiokultuvrralaš beliide matematihkas ja matematihkkaoahpahusas. Eamiálbmotgeahčastagas lea mávssolaš dovddiidit movt kultuvra boahtá oidnosii dain iešguđetlágan osiin matematihkas ja geahččat makkár oktavuohta lea kultuvrras, gielas ja matematihkas. <em type="bold">2.1.2 <span type="quote">«The cultural turn»</span> - kultuvrraš nuppástus </em><em type="bold">matematihkkafágas </em>1970-logu rájes sáhttá hupmat kultuvrralaš nuppástusa birra – <em type="italic">a cultural turn </em>– matematihkas ja matematihkkaoahpahusas. Áramus gáldu lea Claudia Zaslavsky: <em type="italic">Africa Counts: Number and Pattern in African Cultures </em>(1973). Dasto almmuhii Paulus Gerdes girjji <em type="italic">Women, Art and Geometry in Southern Africa. </em>Eará dehálaš čálus lea Alan J. Bishop: <em type="italic">Mathematical Enculturation: A cultural perspective on mathematical education </em>(1988). 2.1.2.1 Matematihkkadoaimmaid vuođđu </p>
<p>Bishop earuha gaskal <em type="bold">M </em>athematics (stuora M) – matematihkka mii lea oarjemáilmmi, dieđalaš ja akademalaš suorgi ja <em type="bold">m </em>athematics (unna m) – báikkálaš, eahpeformálalaš matematihkka mas oassi lahkona universála beliide, seammás go sáhttet leat beroštahtti erohusat gaskal iešguđet lágan kultuvrraid. </p>
<p>Bishop identifiserii 6 vuođu matematihkkadoaimmain:  <em type="bold">Lohkan </em>: Sisttisdoallá iešguđetlágan objeavttaid, mii registrere hivvodaga, dahje dat sáhttá mearkkašit lohkosániid dahje namaid. Ovdamearkkat: 5, V, fem, cinq, vihtta. Dán ovdamearkkas lea lohku vihtta čájehuvvon piktográmmaiguin, loguguiin ja sániiguin, ja čájehuvvojit lohkosáhcun, čalmmit birccus, suorpmaiguin, kiinnalaš mearkkain (mandarin), arabalaš loguin, romerloguin, ja lohkosátni vihtta dárogillii, fránskagillii ja davvisámegillii.  <em type="bold">Lokaliseren: </em>Iskkat ja registreret birrasiid go veahkkin atná modeallaid, diagrámmaid, tevnnegiid, dadjat sániiguin dahje eará vugiiguin ovdanbuktit  <em type="bold">Mihtideapmi: </em>Kvantifiseret, dahje dadjat sániid sturrodagaid mielde maid sáhttá mihtidit, ja buohtastahttit sturrodagaid objeavttaiguin, eahpeformálalaš dahje formálalaš mihttoovttadagaiguin dahje mihttodoahpagiiguin  <em type="bold">Hábmen: </em>Ráhkadit ja hábmet objeavtta dahje oasi birrasis. Sáhttá leat fysalaš gieđahallan dahje mentálalaš ja symbolalaš ovdanbuktin.  <em type="bold">Stoahkan/speallu: </em>Plánet ja oasálastit doaimmaide mas lea unnit dahje eambbo formaliserejuvvon njuolggadusat  <em type="bold">Čilgehus: </em>Čielggadit fenomena leahkima. Čilgehus sáhttá leat oskkolaš, vuoiŋŋalaš dahje dieđalaš. </p>
<p>Bishop mielas matematihkka ihtá go olbmot atnet daid doaimmaid bissovaš ja diđolaš vuogi mielde. Dán kapihttalis geahččat eambbo movt dat sáhttá leat relevánta eamiálbmotkultuvrii ja earenoamážiid sámi kultuvrii. 2.1.2.2 <span type="quote">«Street mathematics»</span> - kultuvrralaš konteavstta mearkkašupmi</p>
<p><em type="italic">The cultural turn </em>eará bealli lea mieđiheapmi ahte gávdno eahpeformálalaš matematihkalaš doaibma mánáid ja nuoraid gaskkas, geain lea unnán dahje ii obage formálalaš skuvlejupmi. Carraher, Carraher ja Schliemann (1985) čilgejit dutkama mii lea dahkkon Recife gáhttamánáid birra Brasilas. Mánáide čájehuvvojedje iešguđetlágan matematihkkabihtát njálmmálaččat ja čálalaččat main lei ja main ii lean konkrehtalaš konteaksta. Dutkan čájeha ahte matematihkkabihtát mat ledje biddjon relevánta kultuvrralaš kontekstii čovdojedje ollu buorebut go dat main ii lean nu:  98,2 % lei riekta dan eahpeformálalaš oasis, namalassii bihtáin main lei relevánta kultuvrralaš konteaksta  73,7 % lei riekta dan formálalaš oasis (čálalaš bihtát) main lei konteaksta  36,8 % lei riekta dan formálalaš oasis (čálalaš bihtát) main ii lean konteaksta </p>
<p>Ovdamearka eahpeformálalaš teasttas mas lei relevánta konteaksta (M lea kokosniehttevuovdi, 12 jahkásaš):</p>
<p>Oasti: Man ollu máksá kokosniehtti? M: 35.</p>
<p>Oasti: Áiggun oastit logi. Man ollu máksá? M: (jurddaša). Golbma šaddet máksit 105, go dasa lasiha golbma vel, de šaddá 210. (Jurddaša). Dárbbašan vel njealje. Dat šaddá....(jurddaša) 315....mun jáhkán dat šaddá 350. Ovdamearka čájeha ahte gáhttamánná M gii vuovdá kokosnihtiid, sáhttá heivehit matematihkkabihtá iežas bargui go bihttá ovdanbukto njálmmálaččat ja lea relevánta kultuvrralaš konteavsttas. M lea hárjánan jurddašit ahte golmma kokosniehti haddi lea 105, ja lohká golbma kokosniehti golmma geardde, namalassii M atná iežas kultuvrralaš konteavstta go galgá gávnnahit hatti ovcci kokosniehtis. M lihkostuvvá maid lávket ovtta lávkki viidásit ja lasiha hatti vel dan maŋemus kokosniehttái, nu ahte šaddá rievttes haddi, mii lea 350. Ovdamearka eahpeformálalaš, čálalaš bihtás mas lea konteaksta mii ii leat relevánta mánnái (mánná lea 11 jahkásaš): Bargobihttá: Guollebivdi goddá 50 guoli. Nubbi guollebivdi goddá viđa geardde eambbo go dat vuosttaš guollebivdi lei goddán. Man ollu guliid gottii guollebivdi geas lei guollelihkku? Mánná: (čállá 50 X 6 ja 360 vástádussan, ja vástida de) 36. Dutki gii lea addán bargobihtá geardduha váttisvuođa ja oahppi rehkenastá nuppes, ja čállá 860 vástádussan. Oahppi vástida njálmmálaččat 86. Dutki: Movt don dan rehkenastet? Mánná: Mun dahken ná: guđa geardde guhtta lea 36. De bidjen dan diesa. (čujuha viđeš lohkui 50). Dat šaddá 86 [orru nu ahte oahppi bidjá oktii 3 ja 5 ja bidjá dan supmi vástádussii].</p>
<p>Dát ovdamearka čájeha ahte gáhttamánná, geas guolásteapmi ii leat kultuvrralaš konteavsttas ja gii ii leat hárjánan čoavdit čálalaš bihtáid, sutnje lea ollu váddásit go kokosniehttevuovdái čoavdit bihtá. Dan čálalaš bihtás, mii galgá čovdojuvvot liánttain ja báhpiriin, das geahččala oahppi čoavdit bihtá skuvlamatematihkka vugiid mielde, muhto ii lihkostuva. Go vástádus lea čállojuvvon, de ii ge oro oahppi nagodeame heivehit dan bihtá kontekstii. <em type="bold">2.2 Čanus gaskal ohppiid sosiokultuvrralaš duogáža ja </em><em type="bold">skuvlabohtosiid </em></p>
<p>Riikkaidgaskasaš teasttat (ovdamearkka dihte PISA ja TIMMS) čájehit ahte lea čanus gaskal ohppiid sosiokultuvrralaš (ja ekonomalaš) duogáža ja skuvlaáigodaga guovddáš skuvlafágaid bohtosiin ja skuvlaheaitimis.</p>
<p>OECD-raporta <em type="italic">Educating Teachers for Diversity. Meeting the Challenge </em>(2010)1 čujuha ahte leat eambbo hástalusat mat čatnasit máŋggakultuvrralaš klássalatnjii. <em type="italic"><span type="quote">«Oahpaheaddjioahppu máŋggakultuvrralaš klássalatnjii ferte buorebut fuomášuvvot nu johtilit go vejolaš»</span>. Guokte čoavddafáktora leat: </em> <em type="italic">bistevaš erohusat skuvlaolahusain gaskal vuosttaš ja nuppi buolvva sisafárrejeddjiin ja </em><em type="italic">ohppiin geat leat gullevaččat riikii </em> <em type="italic">heajut skuvlaolahus ja ollašuhttin eamiálbmogiin riikkain gos leat guhkilmas </em><em type="italic">johtaleapmi» (mu jorgalus). </em></p>
<p>Oassi <em type="italic">Indigenous students </em>OECD-raporttas sisttisdoallá čuovvovaš earenoamáš dajaldaga: <em type="italic">[…I]n Australia, Canada and New Zealand there is a clear need to improve the learning outcomes of the indigenous people of these countries. The Aboriginals of Australia, the First Nations of Canada, the Mãori of New Zealand and Native Americans of the USA have all been identified as populations that could be better served by their respective education systems. </em><em type="bold">2.3 Matematihkka eamiálbmotkonteavsttas </em>Beroštahtti bealli matematihkkafága kultuvrralaš nuppástusas – <em type="italic">the cultural turn – </em>lea go eamiálbmogat beroštit matematihkka doahpagiiguin ja doaimmaiguin. Earret eará sáhttá dán oktavuođas namuhit:  Yup’ik-álbmot Alaskas leat ráhkadan matematihkkapensuma ja oahpahusvuogit mat leat kultuvrralaččat heivehuvvon (Lipka, 1994; Lipka, Yanez, Andrew-Ihrke, &amp; Adams, 2009 ). Yup’ik-álbmoga máilmmiipmárdus, máhttooaidnu ja beaivválašdoaibma leat čadnon oktii skuvlamatematihkain. Boađus das lea ahte leat ráhkadan iežaset kulturvuđot oahppoplána matematihkas. 2002 rájes lea dát oahppoplána geahččaluvvon máŋgga geardde eambbo go 10 000 oahppis. Bohtosat leat čájehan ahte ohppiin leat mearkkašahtti buoret matematihkkabohtosat statistihkalaččat. Yup’ik-álbmoga máilmmioainnus leat balánsa, harmoniija ja vuostevurolašvuohta mávssolaš áššit. Dat 1 https://www.oecd.org/education/ceri/educatingteachersfordiversitymeetingthechallenge.htm speadjalastet árbevirolaš duodjái. Diŋggat ráhkaduvvojit dárkilit ja dain lea alla dását hutkáivuohta ja hábmennákca. Duodji speadjalastá matematihka (symmetria, gorrosturrodagaid, eará geometralaš doahpagiid).  Aborigiinnat Austrálias leat ráhkadan matematihkkaoahpahusa mii lea kultuvrralaččat heivehuvvon earret eará go muitalusat deattuhuvvojit (Matthews, 2018). Eaktu jus galgá ásahit ulbmillaš gaskavuođa olbmuid (juohke agis) ja matematihka gaskii, lea ahte dovddahit ahte matematihkka lea sosiála huksehus mas sáhttet leat iešguđetlágan ovdanbuktimat. Muitalusat main lea kultuvrralaš ovdanbuktin sáhttá sisttisdoallat musihka, dánsuma, árbevirolaš doaimmaid nugo bivddu, guollebivdima ja šattuid čoaggima birra ja eará árbevirolaš muitalusaid eatnamiid, čáziid ja eará luonddufenomenaid birra konteavsttas mii lea relevánta aborigiinnaide eamiálbmogiin. </p>
<p>Čakčat 2017 lágiduvvui konferánsa eamiálbmotmatematihka (Indigenous Mathematics Education Conference, IndigMEC) birra Romssas. Konferánsaraporta lea almmuhuvvon Journal of Mathematics and Culture, Volume 11, number 32 &amp; 43 (juovlamánu 2017).</p>
<p>Keynote-logaldallamat ledje matematihkkaoahpahusa birra Māori-álbmogis Ođđa Zealanddas, Mi’kmaq-álbmogis Canadas ja sápmelaččain Skandinávias. Okta logaldallamiin (Annica Andersson &amp; David Wagner: <em type="italic">Numbers for Truth and Reconciliation: Mathematical Choices in Ethically Rich Texts </em>) guoská earenoamážiid sámi statistihkkii. Logaldallan lei loguid ja statistihkaid birra barggus maid duohtavuođa- ja soabadankommišuvdna lei álggahan go galge dokumenteret movt eamiálbmotmánáiguin leat láhtten internáhttaskuvllain Kanádas áigodagas 1870–1996. Čállit čujuhit ahte loguin ja statistihkas lea retoralaš fápmu, mii addá historjjálaš dáhpáhusaide objektiivvalaš duohtavuođa, seammás go logut sáhttet leat veahkkin čiehkame ovttaskas olbmuid subjektiiva vásáhusaid. Seamma mávssolaš go logut iešalddis, lea diehtu makkár loguin lea sáhka ja makkár ulbmilin leat čohkkejuvvon ja vurkejuvvon. <em type="bold">2.4 Ovdamearkkat iežan bargoduogážis – matematihkka </em><em type="bold">norgga oahpaheaddjioahpus </em></p>
<p>Artihkalčálli oahpaha matematihka norgga oahpaheaddjioahpus. Láhkaásahusat ja njuolggadusat oahpahusas leat heivehuvvon oarjemáilmmi, akademalaš vuohkái matematihkas. Seamma guoská lohkanmeari girjjálašvuhtii. Nugo galgat oaidnit vuollelis, de lea seamma sámi oahpaheaddjioahpu matematihkas: eai leat ráhkaduvvon sierra sámi njuolggadusat matematihkkafágii oahpahusas.</p>
<p>Dán kapihttalis áigut geahččat muhtin kultuvrralaš guoskevaš ovdamearkkaide sámi loguin muitalit (logut ja lohkosánit) ja árbevirolašmáhtus (symmetria ja minstarat). Ovdamearkkat heivejit sihke norgga ja sámi oahpaheaddjioahpuide. 2https://journalofmathematicsandculture.wordpress.com/2017/12/28/journal-of-mathematicsand-culture-volume-11-number-3/ 3https://journalofmathematicsandculture.wordpress.com/2017/12/28/journal-of-mathematicsand-culture-volume-11-number-4/ <em type="bold">2.4.1 Logut ja lohkosánit sámegielas </em></p>
<p>Go temá lea logut ja lohkosánit, de heive atnit norrøna, dánskalaš, eŋgelas ja fránska ovdamearkkaid. Sámegiela lohkosániid huksehus lea seamma beroštahtti ovdamearka kultuvrralaš dimenšuvnna loguid, lohkosániid ja lohkama oktavuođas (jfr. Bishop listu matematihkkadoaimmaid vuođus maid ovdanbidjen álggahusas). Sámegielas leat vuođđologut (kardinálalogut), ortnetlogut (ordinálalogut) ja dasa lassin lea sámegielas čohkkehuslogut, mii rievtti mielde ii leat lohkosátni, muhto muitala man gallii olbmos dahje eallis lea sáhka. Ovdamearkka dihte lohku golbma lea davvisámegillii <span type="quote">“golbma”</span>, seammás go golbma olbmo daddjojit <span type="quote">“golmmas”</span>. Lullisámegielas lea lohku golbma <span type="quote">“golme”</span>, seammás go <span type="quote">“golmesh”</span> muitala golmma olbmo birra ja <span type="quote">“golmege”</span> muitala golmma bohcco birra. Maiddái julevsámegielas leat iešguđetlágan čohkkehuslogu olbmuide ja bohccuide.</p>
<p>Eará beroštahtti bealli sámegielas ja grammatihkas lea duála (guvttiidlogu) geavaheapmi, lassin ovttaidlogu ja máŋggaidlogu sojaheapmái, nugo vearbbain leat sierra sojaheamit go guoská guovtti olbmui.</p>
<p>Leat beroštahtti erohusat gaskal dan golmma sámegielas Norggas, davvisámegiela, julevsámegielas ja lullisámegielas, ovdamearkka dihte lohkosániid huksehusas 11 rájes 19 rádjái (finjusárggis lea biddjon fuomášuhttin dihte lohkosániid huksehusa):</p>
<p><em type="bold">Davvisámegiella </em></p>
<p><em type="bold">Dulkon </em>11 okta/nuppelohkái okta lea manname nuppi logeža guvlui 12 guokte/nuppelohkái guokte lea manname nuppi logeža guvlui ⁞ ⁞ ⁞ 20 guokte/logi guokte/logi 21 guokte/logi/okta guokte/logi/okta </p>
<p>Julev- ja lullisámegielas adno eará minsttar gaskal 11 ja 19:</p>
<p><em type="bold">Julevsámegielas </em></p>
<p><em type="bold">Lullisámegielas </em></p>
<p><em type="bold">Dulkon </em>11 lågenan/akta luhkie/akte logi/okta 12 lågenan/guokta luhkie/göökte logi/guokte ⁞ ⁞ ⁞ ⁞ 20 guokta/låhke göökte/luhkie guokte/logi 21 guokta/låk/akta göökte/luhkie/akte </p>
<p>Guokte/logi/okta</p>
<p>Davvisámegielas gávdno boares ja ođđa lohkanvuohki 21 rájes 89 rádjái: 27 = čieža/goalmmátlohkái (boares lohkanvuohki: čieža/manname goalmmát logeža guvlui) 27 = guokte/logi/čieža (ođđa lohkanvuohki: guokte/logi/čieža) </p>
<p>Davvisámegielas lea lohkosániin gaskal 11 ja 19 struktuvra ná: <em type="italic">x/nuppelohkái </em>(<span type="quote">“x lea manname nuppi logeža guvlui”</span>). 13 loguin sáhttá dan govvidit dáinna lágiin: </p>
<p>Dat ahte <span type="quote">“lohkat bajás”</span> stuorit logu guvlui gávdno maiddái eará gielain. Dárogielas lea <em type="italic">halvannen </em>dahje beannot, mii mearkkaša okta ja bealli (<span type="quote">“belohahkii guvttežii”</span>, namalassii bealle muttos gaskal 1 ja 2”). Dánskkagielas gávdnat bázahusaid dán fenomenas lohkosániin 50, 70 ja 90. 50 = <em type="italic">halvtreds </em>, oanehishápmi <em type="italic">halvtredintyve </em>(<span type="quote">«halvtredje ganger tyve»</span> dahje “bealgoalmmát geardde guoktelogi. <em type="italic">Halvtredje </em>(dahje bealgoalmmát) mearkkaša guokte ja bealli (bealle muttos gaskal guovtti ja golmma”). <em type="italic">Halvfjerde </em>dahje bealnjealját = 3,5, <em type="italic">halvfemte </em>dahje bealviđát = 4,5 <em type="bold">2.4.2 Juohkin, beallidit ja duppalastin sámegielas </em></p>
<p>Sámegielas leat iešguđet lágan sánit mat čilgejit juohkit guhkkodahkii ja doarrás.</p>
<p><em type="bold">Davvisámegiella </em></p>
<p><em type="bold">Julevsámegiella </em></p>
<p>Juohkit guhkkodahkii bealle bielle</p>
<p>Juohkit doarrás lahkki lahkke</p>
<p>Okta gohppu mii lea bealis daddjo <span type="quote">“gohppolahkki”</span> davvisámegillii, ja luossa mii lea bealis (juhkkojuvvon guhkkodahkii) daddjo <span type="quote">“luossabealle”</span>.</p>
<p>Beliin unnideapmi (gorri 1:2) ja duppalastin (gorri 2:1) daddjo davvisámegielas <span type="quote">“beali”</span> sáni vehkiin. <span type="quote">“Beali unnit”</span> mearkkaša bealli (beali unnit), ja <span type="quote">“beali eanet”</span> mearkkaša ahte lea beali eambbo. Ovdamearka duppalastimis ja beallideamis logus guhtta sáhttá leat ná:</p>
<p><em type="bold">Davvisámegiella </em></p>
<p><em type="bold">Matematihkalaččat </em>12 lea <em type="italic">beali eanet </em>go 6 12 = 2 x 6 3 lea <em type="italic">beali unnit </em>go 6 3 = 6 : 2 <em type="bold">2.4.3 Symmetria ja minsttar sámi hervemis </em></p>
<p>Hábmen lea maid čuokkis Bishop listtus, maid namuhin álggahusas. Ovdamearkka dihte hábmet symmetralaš minstara lohkanmeari girjjálašvuođas dávjá vižžo arábalaš dahje eurohpalaš huksenmálliin ja hervemis. Sámi boagán- ja bárgidanminstarat sáhttet leat liikka heivvolaččat. Artihkalčálli boahkánis (davvisámi boagán Deanus) addá ovdamearkka báddeminstaris (<span type="quote">«frieze pattern»</span>). Symmetriaiešvuođaid vuođul gávdnojit 7 iešguđet lágan báddeminstara. Boagán vuolábealde govviduvvo pmm2. Njuolggočiegat vuođđoelemeanta lea merkejuvvon. Pmm2 klassifiseren mearkkaša ahte olles minsttar ovdanboahtá vealu speadjalastimis, ceakko speadjalastimis ja bálddalas sirdimiin vuođđoelemeanttas. Go čuoldá ja goarru boahkániid duodjeoahpahusas, de sáhttá čatnat daid matematihkalaš doahpagiid go lea ráhkadeame boahkána minstara.</p>
<p>Fyhn ja earát (2015) addet ovdamearkkaid movt <em type="italic">ruvden </em>– sámi bárgideapmi – sáhttá adnot vuođđun go oahpaha loguid birra (suollemas dahje ii nu oinnolaš matematihkka). <em type="bold">2.4.4 Eará ovdamearkkat matematihkas mii lea sámi kultuvrralaš konteavsttas </em></p>
<p>Maiddái dain eará čuoggáin vuođđomatematihkkadoaimmain Bishop listtus gávdnojit heivvolaš ovdamearkkat sámi gielas ja kultuvrras. Go guoská <em type="italic">mihtideapmái </em>, de sáhttet váldot mielde árbevirolaš sámi mihttoovttadagat mat gullet gaskkaide ja áigái. <em type="italic">Lokaliseren </em>doaimma sáhttá čájehit vugiin movt lávvui bidjá dahje bordá diŋggaid sisa ja movt ja gokko lávvu ceggejuvvo duoddaris. Doaba <span type="quote">“siida”</span>, mii mearkkaša sihke ruoktu ja boazoealáhusa bargoovttastusa vuođđu, lea maid kultuvrralaččat relevánta dán oktavuođas. </p>
<p>Ovdamearkkat čájehit ahte lea vejolaš čatnat oktavuođa gaskal sámi árbevirolašmáhtu ja matematihkka oahpaheaddjioahpahusa, go ávkkástallá sámi historjjá, muitalusaid ja mytologiija. Maiddái sámi mánáide, geat orrot guhkkin eret Sámis ja máttarváhnemiid luondduealáhusain, lea dehálaš ahte skuvla ja sámegiela oahpahus gaskkusta oktavuođa gaskal giela, kultuvrra ja luonddu ja movt dat boahtá oidnosii maiddái eará skuvlafágain, earret eará matematihkas. <em type="bold">2.5 Sámi matematihkka? </em></p>
<p>Sámi oahppoplakáhtas, mii lea oassi máhttoloktema oahpahusa eavttuin - sámegielas4, daddjo ahte: <em type="italic">Sámi skuvla ja oahppoásahus galgá heivehit vai oahppit/oahpahallit ožžot buori oahpahusa mii vuođđuduvvo sámegillii, kultuvrii ja servodateallimii </em>. Sámi oahppoplána vuođđoskuvlii ja joatkkaskuvlii Norggas eai leat dássážii leamaš sierra oahppoplánat matematihkas. Fágaođastumis, mii galgá atnui váldot osiid mielde 2020 čavčča rájes, ii ge oro sisttisdoallame sierra sámi matematihkkaplánaid. 4https://www.udir.no/laring-og-trivsel/lareplanverket/kunnskapsloftet-samisk/prinsipper-foropplaringen-samisk/ </p>
<p>Sámi vuođđoskuvlla oahpaheaddjioahpus lea seamma dilli: njuolggadusat sisttisdollet sierra sámi plánat dušše sámegielas ja duojis5. Buot eará fágain lea vuolggasadji riikaviidosaš njuolggadusain.</p>
<p>Gustovaš sámi oahpaheaddjioahpu rámmaplána láhkaásahusas boahtá ovdán ahte <em type="italic">oahpahus lea sajáiduhtton sámi kultuvrii ja servodahkii, ja main lea sámi oahppanipmárdusat ja oahpahanvuogit vuolggasadjin </em>6 <em type="italic">. </em>Go váilot fágaspesifihkka plánat matematihkas, de lea oahppoásahusaide ja oahpaheaddjioahpuide eambbo hástaleaddjin olahit láhkaásahusa ulbmila. </p>
<p>Sáhttá ákkastallat dainna ahte gávdno sierra sámi matematihkka, ja maid ahte ii leat lunddolaš hupmat <em type="italic">norgga </em>matematihka birra. Dat sáhttá – nu go leat dahkan dáinna artihkkaliin – seammás ákkastallat ahte matematihkkaoahpahus lea vejolaš, dakkár mii lea heivehuvvon sámegillii ja kultuvrii. </p>
<p>Lipka,</p>
<p>Webster &amp;</p>
<p>Yanez (2005) čájehit modealla matematihkkaoahpahussii kultuvrralaš konteavsttas. Oahpahusa fokus lea suorgi mii sisttisdoallá sihke matematihka, pedagogihka, kultuvrra ja konteavstta. <em type="bold">2.6 Rávven </em>Sámi oahppoplakáhtta ja sámi vuođđoskuvlla oahpaheaddjioahpu rámmaplána láhkaásahusas daddjo ahte oahpahus sámi ohppiide ja sámi oahpaheddjiide lea sajáiduhtton sámi gillii, kultuvrii ja servodahkii. Sámi oahpaheaddjioahpus leat sámi oahppanipmárdusat ja oahpahanvuogit vuolggasadjin. </p>
<p>Vai skuvllat, oahpahusásahusat, oahpaheaddjit ja oahpaheaddjioahpahusat olahit láhkaásahusa ja oahppoplakáhta ulbmila, de ferte ráhkadit sierra fágaspesifihkka sámi oahppoplánaid matematihkkii.</p>
<p>Ii leat ovttatmano čielggas maid <em type="italic">sámi oahppanipmárdusat ja oahpahusvuogit </em>mearkkašit matematihkkaoahpahusas. Sáhttet maiddái leat erohusat sámi guovlluin movt dulkot daid doahpagiid. Eamiálbmotperspektiivvas ja sámi perspektiivvas lea mávssolaš identifiseret movt kultuvra boahtá oidnosii iešguđet lágan osiin matematihkas ja geahččat oktavuođaid gaskal kultuvrra, giela ja matematihka. Dákko lea sávahahtti ja dárbu eambbo dutkamii ja ovdánahttindoaimmaide, mat leat heivehuvvon sámi árbevirolašmáhttui ja vásáhusaide eará riikkain ja eamiálbmogiin. </p>
<p>Sámi logut lohkkojit. Dan seamma dahket sámi herven, sámi huksenvierut ja sámi árbevirolašmáhttu obbalaččat. Danne berre leat ulbmil ráhkadit sámi matematihkkii oahppodahkosiid sihke vuođđoskuvlii, joatkkaskuvlii ja oahpaheaddjiohppui, go viežžá mávssolaš elemeanttaid sámi árbevirolašmáhtus, kultuvrras ja gielas. Dat veahkehivčče dahkat matematihkkaoahpahusa <em type="italic">sisdoalu </em>(lohkanmeari, ovdamearkkaid, bihtát konteavsttas ...) kultuvrralaččat heivvolaččat sámi ohppiide. Dat maid veahkehivčče matematihkkaoahpahusa <em type="italic">vuogádaga </em>(oahppanstrategiijaid ja fágadiktadihkálaš válljejumiid) eambbo kultuvrralaččat heivehuvvon ohppiide. 5 Sámi dáiddaduodji, davvisámi/lullisámi/julevsámi 6 https://lovdata.no/dokument/SF/forskrift/2016-11-23-1403 </p>
</body></document>
