<document xml:lang="sme" id="no_id"><header><title>Biras- ja resursahálddašeapmi sámi guovlluin</title><genre code="science"/><author><person firstname="Ole-Bjørn" lastname="Fossbakk" sex="m" born="" nationality=""/></author><year>2011</year><wordcount>6263</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/3.jorgaluvvon.pdf</origFileName><parallel_text xml:lang="nob" location="3.miljoforvaltning.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">3 Biras- ja resursahálddašeapmi </em><em type="bold">sámi guovlluin </em></p>
<p><em type="bold">Kommentárat válljejuvvon statistihkkii surggiin našunála boraspirehálddašeapmi ja Finnmárkkuopmodaga resursahálddašeapmi </em></p>
<p><em type="bold">Ole-Bjørn Fossbakk, </em>cand.Polit. Romssa Universitehta </p>
<p>Čoahkkáigeassu Sámi kultuvrras ja servodagas lea luonddugeavaheapmi guovddážis. Sámi vuođđoealáhusain lea erenoamáš hástalus go masset guohtunelliid boraspiriide. Boanddaid ja boazoeaiggádiid massin lea ollu eanet go dan máid ožžot ekonomalaččat buhtaduvvot stádas. Stuora boazo ja sávza massin lea oallugiid mielas nu stuora váttisvuohta ahte árvvoštallet heaittihit doaluideaset. Oallugat vásihit ahte boraspirehálddašeapmi váldá beali boraspirepolitihkas mii oaidu boraspirenáliid. Dat vuolgá ollu das go doaibmabijuid maid leat evttohan hehttet riidduid vásihit unnán realisttalažžan. Oallugiid mielas orru eanet jávkadeapmi boraspiriin áidna beaktilis čoavddus. Hálddahus bealistis dáhttu leat jáhkehahtti, ja vuoruhit ollu lasihit vuođđogelbbolašvuođa dutkama ja boraspirenáli goziheame bokte. Finnmárkkuopmodat lea ođđa regionála hálddašanorgána. Vuosttaš jagit čájehit ahte Finnmárkkuopmodat ferte ruhtadit doaimma iežaset dietnasa bokte, dakkáriid máid stáda ovdal mávssii. Eanemus dinejit eanaláigoheami divadiin ja minerála vuovdimiin. Báikkálaš hálddašanorganisašuvnnain leat lassánan hálddašandivat Finnmárkkuopmodahkii ja sii fertejit máksit luossatráhpáid ja sullásaččaid iežaset bušeahta bokte. Rievssatbivdu lea njiedjan garrasit maŋemus jagiid, jáhku mielde danne go smávvafuođđonálli lea njiedjan ja lea leamaš garra bivdodeaddu guhkit áiggi ollu guovlluin. Finnmárkku mearraluossabivdu lea stuorimus riikkadásis ja dat lea ain oallugiidda dehálaš dienasealáhus. Luonddudoallu lea ain dehálaš Finnmárkkus, muhto gižžu areálaid nalde lassána. Go globálalaččat lea lassánan minerála dárbu, de lea dat mielddisbuktán stuorit gáibádusa jođáneappot mannui geologalaš resurssaid industriijaovdáneamis. Das lea fas potensiála areálariidduide árbevirolaš ealáhusaid ja ruvkeindustriija gaskkas. Sápmelaččain leat eamiálbmogin rievttit vuođuštuvvon internašunála konvenšuvnnain. Finnmárkkus leat vuoigatvuođadilálašvuođa guorahallame. Dan fertejit bákteindustriija ja eará aktevrrat váldit vuhtii. <em type="bold">3.1 Álggaheapmi </em></p>
<p>Dán artihkkala mandáhtta lea čielggadit almmuhuvvon statistihka mii sáhttá čuvgehit biras- ja resursahálddašeami sámi guovlluin. Leat válljen deattuhit guokte áigeguovdilis oasi. Nubbi lea boraspirehálddašeapmi olles sámi guovllus ja nubbi lea luonddu- ja resursahálddašeapmi Finnmárkkuopmodagas. Boraspirehálddašeapmi lea leamaš áigeguovdilis temá guhkit áiggi,danne go dat njuolgut guoská vuođđoealáhusdolliide. Vuođđoealáhusat leat ain dábálaččabut sámi álbmogis, go muđui riikkagaskamearis (samediggi.no, Andersen 2008). Finnmárkkuopmodaga (FeFo) leat válljen go dat ovddasta ođasteami areála-, resursa-, ja birashálddašeamis máid álbmoga iežaset áirasat Sámedikkis ja Finnmárkku fylkkadikkis stivrejit. FeFo:s lea okta lágalašmihtuin sihkkarastit sámi kultuvrra ávnnaslaš vuođu. <em type="bold">3.1.1. Máid ja movt muitalit sámi logut? </em></p>
<p>Sámi guovllut definerejuvvojit Statistihkalaš guovddášdoaimmahagas (SGD) oktahahkan Sámedikki foandda ealáhusovdáneami doarjjaortnega guovlluin (SED1), ovdal namain Sámedikki ealáhusfoanda. Ovddit almmustus dán ráiddus, Sámi logut muitalit II, kápihttal 3 <em type="italic">Vuođđoealáhusat boazodoallu, eanadoallu ja guolásteapmi </em>, bidjet SED guovlluid vuođđun (Andersen 2008). Geográfalaččat leat dat suohkanat ja oasit suohkaniin davábealde Sáltoduoddara mat eaktodáhtolaččat definerejit olles dahje oasi suohkanis sámi suohkanin ja mat ieža lea ohcan beassat SED guovlun. Mii guoská SGD loguide resursa- ja birashálddašeami dáfus Finnmárkkuopmodagas, de eai earut sámi/ii-sámi guovlluid. Lullisámeguovlu ii leat oassin SED:s ja ii leat leamaš oassin sámi statistihkas dássážii. Muhto lullisámi boazodoalu logut boraspirehálddašeamis leat mielde. Boraspirehálddahus ieš dahje earát hálddahusa ovddas, čohkkejit loguid ja ráhkadit lohkomateriálaid. Boraspirehálddahusa logut eai leat dábálaččat mielde sámi statistihkas2, muhto leat hui dehálaččat ja gusket dehálaš sámi ealáhusaide nugo boazodollui ja eanadollui/lotnolasealáhusaide boraspirehálddašanguovlluin (gč. appendix 2) Finnmárkkus Hedmarkii. Dát logut gusket čuovvovaččat maiddái guovlluide gos sáhttet leat sápmelaččat geat doaimmahit eanadoalu ja geaidda guoská boraspirehálddahus. Sávzaealáhusa logut dán ovdanbuktimis leat guovlluin Nordlánda, Romsa ja Finnmárku. Dás eai čielggaduvvo visot áššáiguoskevaš statistihkat, muhto muhtumat mat čájehit guovddáš ovdánanhámiid boraspirehálddašeamis, boraspirepolitihkas ja stuora álbmot beroštumis máid leat oaidnán mediain ja organisašuvnnain. Dás geahččalit maiddái hábmet guovddáš doahpagiid boraspirehálddašeamis ja das mo dat lea organiserejuvvon. <em type="bold">3.1.2 Kommentárat statistihkkii mat leat olámuttus – metoda ja </em><em type="bold">beasatlašvuohta </em></p>
<p>Boraspirehálddahus lea oalle máŋggabealat vuogádat ollu dásiiguin ja organisatuvrralaš ossodagaiguin main guhtesge lea sierra mihttu ja ovddasvástádusguovlu (geahča appendix 3 govvosa). Almmuhuvvon dieđut boraspirehálddašeamis ja boraspiriid dutkamis leat dál 1 Geahča appendix 1 oppalašgeahčastaga 2 Sámi statistihkka 2010 (NOS - Norges offisielle statistikk) http://www.ssb.no/emner/00/00/20/nos_samer/nos_d437/nos_d437.pdf biđgejuvvon máŋgga iešguđetge neahttabáikái. Boraspirehálddahusas leat unnán válmmas statistihkat máid dakkaviđe sáhttá čielggadit, ja lea váttis háhkat bures fátmmasteaddji ja čohkkes oppalašgeahčastaga dasa makkár lohkomateriála lea gustojeaddji ja vejolaš oažžut. Ii leat almmuhuvvon oktasaš oppalašgeahčastat das makkár statistihkat leat neahtas boraspirehálddašeami guovddáš áššiin. Luondduhálddašan direktoráhtas lea goitge buorre neahttasiida– Rovviltportalen.no – mas lea dábálaš oppalašgeahčastat hálddašanvuogádagas. Lohkomateriálaid dihte čujuhit lohkkiid baicca báikái Rovbase 3.0 – interaktiiva diehtovuđđui mii earret eará sisdoallá lohkodataid duođaštuvvon jápmán dahje árvvoštallojuvvon jápmán bohccuin dahje sávzzain mat leat gávdnon meahcis, ja buhtadus ohcamušain ja man ollu duođai lea máksojuvvon buhtadus. Hálddahus ieš nai čujuha dasa, ahte lohku galle ealli leat duođas duođaštan jápmán guohtun eatnamiin lea arvat unnit go duođavuogirehkkenastojuvvon buhtadus. Rovbases 3.0 ii sáhte goitge oažžut seamma dávgegovvosii galle ealli duođai leat duođaštan massán ja galle leat ohcan- ja duođai ožžon buhtaduvvot vaikko fylkkamánnis leat dakkár ovdanbuktimat. (geahča diagrámma siidu 7 ja 8) Rovbases 3.0 ferte geavaheaddji ieš válljet data máid dáhttu iskat. Muhto das leat unnán kombinašuvdnavejolašvuođat iige beasa njuolga vuođđomateriálaide. Dán kapihttala geavahussii bivddiimet sáddet loguid bohccuid hárrái. Jus geavaheaddji dáhttu geahččat ovdáneami áiggi badjel, ovdamearka dihte 2005-2010, de tabeallas oažžu data mii ovdanbuktá olles logu olles áigodagas almma čájetkeahttá guhtege jagi loguid. Go vállje ’čájet gráfan’, de baicca ihtá dávgegovus jahkeloguiguin. Oktavuohta tabealladata ja gráfalaš ovdabuktima gaskkas ii leat danne áibbas ovttalágan. Jus lea dáhttu ges oaidnit oppalašgeahčastaga máŋgga fylkka buhtadusain, muhto ii buot fylkkaid ja jahkeloguid, de ii sáhte dan dahkat. Rovbase áiddostallá gal ahte data sáhttá loktejuvvot excelii viidásit meannudeapmái. Dássážii eai gávdno tabeallat sávzamassimis, muhto bohccuid ektui leat buorit tabeallat máid oažžu go bivdá. Čoahkkáigeassu lea ahte Rovbase 3.0 geavaheaddjivejolašvuohta sáhttá dahkkot oppalaččat eanet beasatlažžan vaikko ii leat dahkkon analysareaidun. Dán kapihttala čielggadeamis lea danne vuolggasadji statistihkain máid fylkkamánnit leat ráhkadan sávzzaide ja máid dán čállosa vuolláičálli lea ráhkadan bohccuide Rovbase 3.0 (rovbase.no) bokte. Finnmárkkuopmodat lea almmuhan 2009 jahkedieđáhusas muhtun statistihkaid ja boađusrehketdoalu. Bivddu ja guolástan statistihkaid čujuhit olbmuid iskat Statistihkalaš guovddášdoaimmahagas. Rehketdoallologuid gávdná stivrračoahkkimiid áššedokumeantan, biddjon nehttii, muhto eai njuolgut olámuttus. 2010 doaibmarehketdoalus lea dienasvuođđu erenoamážit čilgejuvvon. Muhto man ollu jagi 2009 vuovdindietnasis ru.76 671 390 dinii Finnmárkkuopmodat oaggun- ja bivdokoarttain, minerálain ja opmodagain? Visot diekkár dieđuid livčče sáhttán álkivuođa dihte biddjot čoahkkái ja almmuhuvvot lohkobáŋkkus. Finnmárkkuopmodaga ovdamunni lea ahte sáhttá čielggadit dietnasiid njuolga ja movt dát juhkkojuvvojit njuolga dahje eahpenjuolga doaibmagoluide. Buorre lea go statistihka gávdná Statistihkalaš guovddášdoaimmahagas, muhto FeFo sáhtášii ovdamunnin almmuhit muhtun diagrámmaid iežaset statistihkkabáŋkkus nu ahte eai leat nu ollu lađđasat álbmoga ja organisašuvnna gaskkas. Nugo Nygaard ja Josefsen (2010) leaba čujuhan, de ferte FeFo boahtteáigásaš fápmoorgánan Finnmárkkus <span type="quote">“dohkkehit ahte lea garra almmolaš beroštupmi doibmii.”</span> Dat mearkkaša FeFo:i ja maiddái boraspirehálddahussii, ahte galggaše baicca bidjat vuođđun beasatlašvuođaprinsihpa gulahallamii álbmogiin ovdalii go unnimusstandárdda.</p>
<p>Dát kápihttal dahká maiddái áigeguovdilin sosiála ja kultuvrralaš konteavstta máid statistihkka čuvgeha. Sihke boraspirehálddahus ja Finnmárkkuopmodat leat oinnolaš aktevrrat medias ja hui guoskevaččat álbmogii. Mun lean danne váldán vuolggasaji muhtun áššáiguoskevaš mediaáššiin nrk.no ja Nordlys aviissas. Daid lean analyseren čálalaš gáldun ja ovttalágan gulahallan vuohkin, ja galggašii gehččot debáhttačálusin iige aivve fal persovnnaid dahje organisašuvnnaid loahpalaš oaivilin. <em type="bold">3.2 Boraspirehálddašeapmi </em><em type="bold">3.2.1 Boraspirehálddašeami mihttu </em></p>
<p>Boraspirehálddašeapmi galgá geavatlaččat bisohallat máŋgga beali gaskkas máid galgá váldit vuhtii: sihkkarastit ealaskas boraspire náli ja váldit vuhtii boanddaid ja boazobargiid beroštumi hehttet boraspiriid vahágahttimis guohtunelliid. Doaibmabijuid leat defineren <span type="quote">“eastadeaddjin ja riidováidudeaddjin”</span>. Dat mearkkaša ahte dovddastit boraspiriid ja biebmoelliid gaskavuođa riidun. Boraspirehálddašeapmi guoská olles sámi guvlui Finnmárkkus lulás Hedmarkii3. Dat leat boraspirehálddašeamiguovllut 5, 6, 7 ja 84 mearriduvvon Stuoradikkis. Ortnetvuođa dihte namuhit ahte lullisámeguovlu ii fátmmas Møre ja Romsdal oassin boraspirehálddašanguovllus 5. <em type="bold">3.2.2 Movt leat organiseren hálddašeami? </em></p>
<p>Boraspirehálddašeapmi5 lea stáda ovddasvástádus ja boraspirepolitihka mearrida ráđđehus. Birasgáhttendepartemeanttas (BD) lea bajemus ovddasvástádus buot fuođđohálddašeamis bušeahta, láhkamearrádusaid ja guhkesáigeplánema bokte. Dat mielddisbuktá bidjat johtui boraspirehálddašeami politihkalaš mihttomeriid ja nammadit guovllulaš</p>
<p>Boraspirelávdegottiid. Departemeanta lea nu maiddái guoddalaninstánsa lávdegottiid mearrádusaide. <em type="italic">Luondduhálddašan direktoráhta </em>(LD) lea departemeantta vuollásaš ja lea fuođđohálddahusa guovddáš fágainstánsa. LD lea ráđđeaddi orgána BD:i ja das lea ovddasvástádus áššemeannudeapmái gustojeaddji láhkamearrádusaid mielde ja dutkamii ja gaskkusteapmái fáttá máhtolašvuođas ja dieđuin. </p>
<p><em type="italic">Boraspirelávdegottit </em>leat váldodoaimmaheaddjit guovllulaš boraspirehálddašeamis. Lávdegottiin lea váldoovddasvástádus čađahit našunála politihka ja hálddašit boraspiriid guovlluineaset. Lávdegottit ráhkadit guovllulaš boraspire hálddašanplána, ja sis lea ovddasvástádus vuoruhit eastadeaddji ja riidováidudan doaibmabijuid, ja maiddái ovddasvástádus iešguđetlágan nu gohčoduvvon boraspiriid bivdo-ja njeaidinregimai guovllusteaset. <em type="italic">Fylkkamánniid </em>(FM) birasgáhttenossodat lea Boraspirelávdegottiid čállingoddi ja ráđđejeaddji orgána. <em type="italic">Stáda luonddubearráigeahčču </em>3 NOU 2007: 14 Sámi resursageavaheapmi ja riektedilli Hedmárkku rájes Romsii Duogášmáteriála Sámivuoigatvuođalávdegoddái 4 Stuoradiggedieđáhus nr. 15 <span type="quote">"Rovvilt i norsk natur"</span>. Region 5. Hedmark. Region 6. Trøndelagsfylkene og Møre og Romsdal, Region 7. Nordland, Region 8. Troms og Finnmark Geahča maiddái appendix 2 5 Geahča www.rovviltportalen.no dárkilis oppalašgeahčastaga (SLB) čađaha geavatlaš gieddebarggu ja iská boraspirevahágahttimiid guohtunelliin, goziha ja suodjala boraspiremáddodaga biraskriminalitehtas. <em type="bold">3.2.3 Eastadeaddji ja riidováidudeaddji doaibmabijut </em></p>
<p>Riiddut biebmošibihiid ja boraspiriid gaskkas ja bohccuid ja boraspiriid gaskkas čuožžilit go boraspire rohkkáha ja/dahje goddá šibiha guohtumis. Biebmošibitšlájain lea eanemusat sávza máid boraspiret vahágahttet. Boanddat ja boazoeaiggádat sáhttet ohcat doarjaga álggahit doaibmabijuid eastadit boraspirefallehemiid. Boanddaide sáhttá dát leat áidun, ásahit gearggusvuođaareálaid gosa šibihiid sáhttá sirdit jus dávjá boraspiret rohkkáhit ja sáhttet árrat viežžat šibihiid guohtuneatnamiin, mii mearkkaša ahte vižžet šibihiid ovdal maŋŋigeasi go muhtun boraspiret leat erenoamáš aktiivat. Dat lea vásáhusaid mielde erenoamáš buorre doaibmabidju getkkiid ektui. Bohccuid dáfus sáhttá sirdit ealu eará guovlluide ja biebmat bohccuid guovlluin gos ollu masset boraspiriide.6 Sihke sávza- ja boazoeaiggádiidda sáhttá iešguđetlágan guođoheapmi maiddái veardiduvvot buorren doaibmabidjun masa vejolaččat oažžu doarjaga. 3.2.3.1 Buhtadusat –duođaštuvvon ja meroštallon massimat</p>
<p>Nanu riidováidudeaddji vuohki lea buhtadusa máksin sávzzaid dahje bohccuid ovddas máid leat massán boraspiriide. Jus áibbas vissásit sáhttá duođaštit guovžža, albasa, geatki dahje goaskima váldán guohtunealli, de mákso olles buhtadus. Jus ealli jápmá nu ahte rábbi ii gávdno dahje nu ahte eai nagot gávdnat jápmin siva, de sáhttet meroštallat buhtadusa. Meroštallamiin oaivvildit ahte lea <em type="italic">jáhkehahtti </em>ahte lea massán boraspirii go lea <em type="italic">ollislaččat árvvoštallan </em>muhtun áššiid. Nu go leat go boraspiret lahkosiin dahje leat go ovdal massán guohtunelliid guovllus. Geavatlaččat mearkkaša dat ahte duođai mákson buhtadus lea ollu unnit go lohku mii ohcamušain lea, muhto goitge ollu eanet go máid duođai sáhttet duođaštit. <em type="bold">3.2.4 Eará čilgehusat alla dieđihuvvon boraspiremassimii – </em><em type="bold">váikkuha go boraspirevahágahttimiid buhtadusortnet alla boazologuid? </em></p>
<p>Næss et al (2010) čuoččuha ekonomalaš buhtadusortnegiid sáhttit leat váikkuheaddjin doalahit boazologu badjin. Buhtadusortnegis lea insentiiva dieđihit alla massinloguid ja seammas doalahit stuora ealu. Stuora ealuin lea vejolaš dieđihit alla massinloguid seammás go njuovvat ii dárbbaš go unnánaš. Ealli máid jáhkket jápmán dahkko ruhtan ja addá nu eanet dietnasa go dábálaš njuovvan attašii. Insentiiva lasihit bohccobiergobuhtadeami vai boazologu oažžu njiedjat lea danne ráddjejuvvon doaibmat, go boazoeaiggádiidda lea eanet gánnáhahttin stuora eallu. <em type="bold">3.2.5 Sávzabuhtadusat - lassáneapmi logus galle sávzza </em><em type="bold">duođaštuvvot goddon </em></p>
<p>Sávzabuhtadusaid ektui leat válljen statistihka Finnmárkkus, Romssas ja Nordlánddas. Dainna lágiin fátmmastit eanas oasi norgga sápmelaččain geat doaimmahit iešguđetlágan eanadoalu ja lotnolasealáhusdoalu mas lea sávzadoallu oassin. Dehálaš erohus buhtadusa rehkenastimis boazodoalu ektui lea ahte lea lohku galle sávzza ja lábbá luitet guohtumiidda. Statistihkka mii čájeha galle sávzza leat gottáhallan boraspiriin7 Finnmárkkus oainnusmahttá namuhuvvon oktavuođa gaskal loguid galle ohcamuša duođai leat, galle duođaštuvvon gottáhallama leat ja galli ovddas duođai mákso buhtadus. 2008 ovddas duođaštedje vuollel čuođi sávzza massán boraspiriide, meroštallojuvvon buhtadus biddjui badjelaš 800 eallái.</p>
<p><em type="bold">Govus 3.1 Buhtadus sávzzaid ovddas mat leat gottáhallon ráfáiduhtton boraspiriin </em></p>
<p><em type="bold">Finnmárkkus 1992-2009 </em></p>
<p>Govus čájeha leamaš dássedis lassáneami logus galle ohcamuša massimiid ovddas bohte 2000-2001 rádjai ja fas veaháš njiedjama 2004 rádjai. Jagiid 2005-2007 lea massimiid lohku lassánan. 2008-2009 lassánedje massimiid ohcamušat Finnmárkkus muhto riikkadásis njiejai ohcamuš lohku massiimiid ovddas áigodaga 2008-2010. Direktoráhta8 dieđuid mielde lei dasa sivva unnit duođaštuvvon massimat. Romssas baicca, lea lohku ohccojuvvon massimiin ja duođai buhtaduvvon buhtadusain leamaš njieddji tendeansas 2005 rájes, muhto lea fas lassánan veaháš maŋemus jagi. Meroštallojuvvon buhtadus lea lassánan veaháš: boraspire logu lassáneapmi maŋemus jagi 7 Finnmárkku Fylkkamánni 8 http://www.rovviltportalen.no/content/500041279/Jerv-og-gaupe-tar-mest-sau 01002003004005006007008009001000110012001300140015001600170018001900200002004006008001000120014001600180020001992199419961998200020022004200620082010</p>
<p><em type="bold">D </em><em type="bold">o </em><em type="bold">km </em><em type="bold">e </em><em type="bold">n </em><em type="bold">te </em><em type="bold">rt </em><em type="bold">d </em><em type="bold">re </em><em type="bold">p </em><em type="bold">t </em><em type="bold">ro </em><em type="bold">vv </em><em type="bold">ilt/ </em><em type="bold">to </em><em type="bold">taltap </em><em type="bold">av </em><em type="bold">sau </em><em type="bold">p </em><em type="bold">å b </em><em type="bold">e </em><em type="bold">ite </em></p>
<p><em type="bold">An </em><em type="bold">ta </em><em type="bold">ll </em><em type="bold">o </em><em type="bold">m </em><em type="bold">søk </em><em type="bold">t </em><em type="bold">/e </em><em type="bold">rs </em><em type="bold">ta </em><em type="bold">ttet </em></p>
<p><em type="bold">Beitesesong </em></p>
<p>Omsøkt erstattet</p>
<p>Erstattet av fylkesmannenlasiha jáhkehahttivuođa ahte dat leat sivalaččat. Romssas ja Finnmárkkus oainnat eai leat nagodan doalahit geatki logu mii lei mearriduvvon našunála nállemihtus, mii mearkkaša ahte geatki ja albbas nálli lea lassánan dan guovllus.</p>
<p><em type="bold">Govus 3.2 Buhtadus sávzzaid ovddas mat leat vaháguvvon ráfáiduhtton boraspiriin </em><em type="bold">2000-2009 Romssas </em></p>
<p>Nordlánddas dieđihii NRK <span type="quote">“Erenoamáš unnán sávzamassimat ráfáiduhtton boraspiriide”</span> golggotmánus 2010:s. Dat doalai deaivása duohtavuođain muhtun muddui. Go buhtadusaid galge bidjat oktii, de čájehuvvui ahte lohku ohcamušain massimiid ovddas lei lassánan, ja lohku iskojuvvon ja duođaštuvvon ráppiin njiejai. Nordlándda suohkaniin ledje maŋemus jagi eanemus massimat Aarbortes, olles 942 sávzza. Sihke Aarborte ja Snåasa Davvi-Trøndelagas leat guovddáš sámi báikkit ja rádjeguovllut Ruŧŧii. Goappaš báikkiin leat stuora meahcceguovllut sihke boazo- ja sávzadollui ja seammás maiddái stuora boraspire aktivitehtain. Go lea jurdagis ahte vuođđoealáhusat leat dehálaččabut sámi guovlluin go muđui riikkas, de daguhit stuora massimat boraspiriide vuorrádusa ealáhusain, ja muđuige báikkálaš servodagain. Nugo oaidnit vuollelis de boraspireváttisvuohta oaččui boazosápmelaččaid ja boanddaid demonstreret Stuoradikki ovddabealde jagi 2010. 05010015020025030001 0002 0003 0004 0005 0006 0007 0008 00020002001200220032004200520062007200820092010</p>
<p><em type="bold">K </em><em type="bold">ad </em><em type="bold">av </em><em type="bold">e </em><em type="bold">r i </em><em type="bold">ro </em><em type="bold">vb </em><em type="bold">ase </em></p>
<p><em type="bold">Er </em><em type="bold">st </em><em type="bold">at </em><em type="bold">te </em><em type="bold">t </em><em type="bold">ro </em><em type="bold">vv </em><em type="bold">ilt </em><em type="bold">/søk </em><em type="bold">t </em><em type="bold">ers </em><em type="bold">ta </em><em type="bold">tt </em><em type="bold">et </em></p>
<p><em type="bold">Beitesesong </em></p>
<p>Søkt erstattet</p>
<p>Erstattet rovvilt</p>
<p><em type="bold">Govus 3.3 Lohku galli sávzza ovddas lea ohccon buhtadus/buhtaduvvon </em>(Gáldu: Nordlándda fylkkamánni.) 9 <em type="bold">3.2.6 Buhtadusat bohccuid ovddas 2005-2009. Finnmárkkus </em><em type="bold">erenoamáš ollu vaháguvvon bohccot ja Davvi-Trøndelagas 50 % miessemassin </em></p>
<p>Mii guoská buhtadusaide bohccuid ovddas máid massá boraspiriide, de lea das nai váttisvuohta gávdnat ráppiid ja gávnnahit jápminsiva buot elliin mat leat lahppon guohtumis. Riikkadásis čájeha govusdávgi bissu stuora logu elliin maid ovddas lea ohccon buhtadus ja maid ovddas lea mákson buhtadus. Nugo sávzadoalus, de aitto fylkkadásis oaidnit rievddademiid jagis jahkái. Álggos gehččot buhtadusaid riikkadásis bohccuid ovddas máid leat massán boraspiriide áigodagas 2005-200910: 9 http://www.fylkesmannen.no/fagom.aspx?m=2747&amp;amid=3478687 18.04.2011 kl . 16.37 10 Rovbase 3.0 http://dnweb13.dirnat.no/Rovbase30Innsyn/Contentpages/InnsynErstatningReinStatistikk.asp x?Arbeidsomrade=InnsynErstatningRein. Rovbase lea reaidu mas geavaheaddjit ieža válljejit variábeliid nugo áigodagaid, eallišlája, guovllu ja orohaga. 01002003004005006007008009001000110001000200030004000500060007000800090001992199419961998200020022004200620082010 </p>
<p><em type="bold">K </em><em type="bold">ad </em><em type="bold">av </em><em type="bold">e </em><em type="bold">r i </em><em type="bold">ro </em><em type="bold">vb </em><em type="bold">ase/ </em></p>
<p><em type="bold">D </em><em type="bold">o </em><em type="bold">ku </em><em type="bold">m </em><em type="bold">e </em><em type="bold">n </em><em type="bold">te </em><em type="bold">rte </em><em type="bold">tap </em></p>
<p><em type="bold">Antall </em><em type="bold">sau </em><em type="bold">sø </em><em type="bold">kt </em><em type="bold">e </em><em type="bold">rs </em><em type="bold">tatte </em><em type="bold">t/ </em><em type="bold">er </em><em type="bold">statt </em><em type="bold">e </em><em type="bold">t </em></p>
<p><em type="bold">Beitesesong </em></p>
<p>Søkt erstattet</p>
<p>Erstattet til rovvilt</p>
<p>Kadaver i rovbase</p>
<p><em type="bold">Govus 3.4 Boazobuhtadusat: Buot boazodoalloguovllut Norggas 2005 rájes 2009 rádjai. </em>(Rovbase 3.0) </p>
<p>Gráfa čájeha ahte ohcamušat massimiid ovddas boraspiriide leat dássedit ollu ja leat lassánan guokte maŋemus jahkeáigodaga go geahččá massinlogu ohcamušain. Jagi 2005/2006 lei dat 60 000 ja 2009/2010 lei dat sullii 65 000 ealli. Lohku galle ealli duođai duođaštuvvo vaháguvvon boraspiriide jagis 2008/2009 lei su. 6% dahje 1284 ealli riikkadásis. 2010 eai leat almmuhan loguid. Duođai mákson buhtadus lea čuvvon buhtadus ohcamušaid lassáneami. Guovllulaš dásis Davvi-Trøndelagas ja Finnmárkkus, oaidnit ahte lohku bohccuin ja misiin mat leat buhtaduvvon lea lassánan veaháš 2008/2009 áigodagas mii sihke sáhttá leat čuovus ohcamušaid lassáneamis ja das go dan áigodaga lihkostuvve háhkat buoret duođaštusaid elliin máid duođai leat massán boraspiriide11. 2008/2009 almmuhuvvui bajemus boraspire vahágahttin lohku obanassiige, sihke buhtadus ohcamušain, dieđihuvvon massimiin ja duođai duođaštuvvon massiimiin. Finnmárkkus ohce buhtadusa oktiibuot 49 000 ealli ovddas. Oarje-Finnmárkkus oaidnit fas njieddji ovdáneami boazobuhtadusain jahkeáigodagas 2009/2010, danne go leat unnibut dieđihuvvon ja duođaštuvvon massimat. Oarje-Finnmárkkus ledje ohcamušain massimat 27090 ealli ovddas. Dain mákse buhtadusa 5695 ealli ovddas dahje 21 % ohccojuvvon massimiin. 11 http://www.nrk.no/nyheter/distrikt/troms_og_finnmark/1.6839524 </p>
<p><em type="bold">Govus 3.5 Boazobuhtadusat: Oarje-Finnmárku 2005-2009 </em>(Gáldu: Rovbase 3.0) </p>
<p>Davvi-Trøndelaga lea okta fylkkain mii eanemusat lea gillán sávzzaid ja bohccuid boraspirevahágahttimiin. Dat oidno govvosis 3 mas lohku galle bohcco ovddas lea ohccojuvvon buhtadus lea lassánan seammás go lohku duođai buhtaduvvomiid ovddas lea bisson dássedin 2005 rájes earret 2006/2007 goas lei veaháš njiedjan. Go mii daid loguid doallat oktii loguin galle bohcco Davvi-Trøndelagas oktiibuot leat 12239 jagi 2007, de dahket massinlogut máid boazoeaiggádat leat dieđihan 40-50 % boazologus, eanas dain leat álddut ja miesit. Go geahččat proseanttaid duođai buhtaduvvon elliin, de Romssas buhtaduvvo 69 %, Davvi-Trøndelagas 63 % ja Oarje-Finnmárkkus ožžo buhtadusa dušše 22 % ohccojuvvon elliin 2008/09. Seamma tendeansa lea čađat áigodagain 2005/06 gitta 2009/10 rádjai. Lohku duođaštuvvon boraspirevahágahttimiin lea birrasiid 6 % buot namuhuvvon guovlluin. Ii namuhuvvo manne buhtadusproseanta lea stuorit Davvi-Trøndelagas ja Romssas go Finnmárkkus.</p>
<p><em type="bold">Govus 3.6 Boazobuhtadusat: Davvi-Trøndelaga 2005 gitta 2009 </em><em type="bold">3.2.7 Boraspiriid jávkadeapmi eastadeaddji doaibmabidjun </em></p>
<p>Dain eastadeaddji vugiin máid atnet dál, orru jávkadeapmi boraspiriin mat leat dahje dáidet vahágahttit elliid guohtumis, mas oanehis áigái lea eanemus ávki. Albbas, geatki ja goaskin váldet riikkadásis eanemus duođaštuvvon vahágahttimiin sihke sávzzaid ja bohccuid. Albbas orru váldime eanemus sávzzaid ja geatki eanemus bohccuid. 12 Romssas leat geatkevahágahttimat njiedjan, ja Davvi-Trøndelagas leat guovžafalleheamit lassánan maŋemus jagi. Boraspiriid Našuvnnalaš hálddašanplánas (2004) lea mearriduvvon man galle boraspire guđege šlájas guđege guovllus galget leat. Oktan Luonddugirjáivuođalágain ja Fuođđolágain mearriduvvo boraspiriid jávkadeapmi prinsihpalaččat nállemihtuid ektui. Fylkkamánni mearrida nállemihtuid mielde boraspiriid goddineriid. Dasa lassin bohtet jávkadeamit eaŋkalelliin mat dahket stuora vahágiid. Boraspiriid goddin definerejuvvo iešguđetlágan goddinlágiin ná: <em type="bold"><span type="quote">”Earrebivdu”</span> </em>Fylkkamánni mearrida fylkkas jahkásaččat nálledili mielde earrebivddu albasii. Bivddu gohčodit earrebivdun ja lea guovvamánus ja njukčamánus. <em type="bold">Liseansanjeaidin </em>Guovlluin gos lea dárbu unnidit stuorruma ovtta boraspirenális omiid dahje bohccuid vahágahttima dihte, sáhttá maiddái addot liseansanjeaidinlohpi. Eaktun lea ahte boraspirenális galgá leat eallinvejolašvuohta guhkit áigái. 12 http://www.rovviltportalen.no/content/500039612/ </p>
<p><em type="bold">Goddinlohpi </em>Eaŋkaleallit maidda addo goddin lohpi hehtten dihte vahágahttit omiid dahje bohccuid. Boraspirelávdegottit guhtege guovllus ráhkadit bienalaš boraspire hálddašanplánaid. Daid dohkkeha DN oktan vejolaš kommentáraiguin nugo ovdamearka dihte leago dat našunála politihka rámmaid siskkobealde. Jus ovdamearka dihte geahččat Romssa, de lea boraspirelávdegoddi árvalan sin hálddašanplánas geográfalaš sirrema boraspiregoddimiin A ja B guovlluin šlájain albbas, geatki ja guovža. A-guovllus galget šlájat hálddašuvvot nu ahte našunála nállemihttu guovllus bisuhuvvo. B-guovlluin galget guohtuneallit vuoruhuvvot ja doppe ii leat plána mielde sávahahtti atnit boraspiriid. Direktoráhta kommentere hálddašanplána reivves Boraspirelávdegoddái guovllus 8 ná: <span type="quote">“Direktoráhta lea dan oaivilis ahte johttieallit šlájain maiddái fertejit dohkkehuvvot hálddašanguovllu B siskkobealde, dan cealkaga ektui ahte ii leat sávahahtti atnit boraspiriid B-guovlluin. Eanet realisttalaš mihttocealkin sáhttá leat ahte hálddašanguovllus B ii leat sávahahtti atnit fásta boraspirenáliid ”</span> 13 Guovllus 8 Romsa ja Finnmárku lea leamaš váttis olahit našunála nállemihtuid, mat leat 10 jahkásaš čivgama sihke albasii ja geatkái, dábálašbivdoáiggi siskkobealde. Riikkadásis lea dán jagi albbasbivdu (2010/2011) leamaš olahus dan ektui galle leat báhčán. Eanemus albasiid godde Lulli- ja Gaska-Norggas ja guovllus 8 Romssas ja Finnmárkkus godde unnimus. Go eai lean eará doaibmabijut, de addui ođđa áigemearri, sierra goddinlohpi njukčamánu 31. beaivái (2011), gitta 5 geatkái guovlluin gos ledje ollu geatkevahágahttimat, mii fas guhkiduvvui cuoŋománu 15. beaivái. Seamma dilli lea albasii. Fylkkamánni addon goddinlohpi cuoŋománu 6. beaivái guhkiduvvui miessemánu 31. Jagi 2010 adde goddinlobi 37 albasii earrebivddus guovllus 8, dain 20 Romssas. 7 albasa godde áigodagas. SLB dieđiha stuora albbas aktivitehta fylkkas14. Erenoamážit guoská dat sávzadollui Lulli-Romssas ja Siskkit Romssas maiddái boazodollui. Vuollegis goddinlogus sáhttá leat oktavuohta dainna ahte bivdojoavku mas ovdal ledje hárjánan bivdit ja geat maŋemus jagiid leat doaimmahan eanas boraspire jávkademiid, leat bidjan eret vearjjuid vuosttaldeapmin go prošeakta Eallit Luonddus / Leve i Naturen (geahča siidu 14), unnidii bušeahta bivdiid bálkái ja buhtadusaide. NRK:i15 dajai jođiheaddji boraspirelávdegotti guovllus 8, Willy Ørnebakk, ahte ii leat dáhttu hukset fásta bivdojoavkku ja ahte leat ožžon ođđa bivdiid. NRK reportášas boanddat čuoččuhit maiddái ahte ođđa bivdit eai leat seamma buorit go ovddibut geaid gohčodedje njunušbivdin. Loguid mielde eai leat Romssas nagodan oanehis áigái doalahit nállemihtuid dáinna vugiin. 13 http://www.rovviltportalen.no/multimedia/46074/DNs-uttalelse-region-8.pdf&amp;contentdisposition=attachment 14 http://www.rovvilt.net/images/stories/Innvilget%20skadefellingstillatelse%20p%C3%A5%20 gaupe%20i%20omr%C3%A5det%20Maisa%20og%20Altevassh%C3%B8gda.pdf 15 http://www.nrk.no/kanal/nrk_sapmi/1.7477353 <em type="bold">3.2.8 Buoret nállegoziheapmi </em></p>
<p>Vai galgá sáhttit buoridit boraspire hálddašeami doaibmabijuid, de lea guovddáš ášši eanet máhttu boraspiriid birra. Našuvnnalaš gozihanprográmma njealji stuora boraspirešládjii16 álggahuvvui jagi 2000 ja goaskima bidje oassin 2006:s. Norsk institutt for naturforskningas (NINA) lea váldoovddasvástádus ja goziha náliid albbas, geatki ja gumpe ja earret eará Bioforsk ja Ås universitehta leat leamaš mielde guovžagoziheamis. Jahkásaččat almmuhit raporttaid iešguđetge šlájaide máid bidjet oktasaš neahttabáikái Rovdata, ásahuvvon 2010:s. Stuora ja fámolaš luondu lea hástalus boraspirenáliid goziheamis. Vai ožžot buoremus lági mielde boraspire dutkamiid, de leat máŋggat unnit prošeavttat mat oasálastet Rovdatas. Muhtumat dain leat Scandlynx, Scandulv ja Det Skandinaviske brunbjørnprosjektet. <em type="bold">3.2.9 Eallit Luonddus/Leve i naturen – dialoga ja </em><em type="bold">hálddašeapmi? </em></p>
<p>Maŋemus jagiid boraspirehástalusaid dihte leat máŋggat aktevrrat searvan prošektii Eallit Luonddus/Leve i naturen. Prošeakta lea <span type="quote">“3 jagi bisti ja galgá doaibmat hástalusaide mat čatnasit boraspiriide, guohtunelliide ja servodahkii Romssas ja Finnmárkkus. Prošeavtta váldo ulbmiljoavku leat guođohanealáhusat”</span>17. Dasa leat čohkkejuvvon muhtun oasi áššáiguoskevaš dieđut nugo media čállosat ja almmuheamit, boraspirelávdegottiid čoahkkin referáhtat ja maiddái áššelistu prošeavtta iežas deaivvadanráiddus nammaduvvon Arena Rovvilt. Arena Rovvilt galgá leat oktasaš deaivvadanbáikin sávza- ja boazobargiide, bivdiide, hálddahusa bargiide ja earáide geain lea beroštupmi boraspiriide ja guohtunelliide ja maiddái organisašuvnnaide ja almmolaš etáhtaide geaidda gusket hástalusat mat čatnasit gealdagasoktavuhtii guohtunelliid, boraspiriid ja servodaga gaskkas. <em type="bold">3.2.10 Guođohangielddus jagi 2012? </em></p>
<p>Sivas go ollu eallit guohtumis vaháguvvet, de lea Biebmobearráigeahčču evttohan guođohangildosa 2012 guovlluin gos dát leat eanemus dáhpáhuvvan, jus nu joatká 2011. Dat mearkkaša geavatlaččat ahte lea gielddus luoitit sávzzaid meahcceguohtumiidda jus boanddat eai ieža nákce eastadeaddji doaibmabijuiguin unnidit massimiid. Biebmobearráigeahčču vuođušta oainnuset go lea nu stuora lohku elliin mat lahppojit dahje jápmet guohtumis jahkásaččat, birrasiid 120 000 ealli. Biebmobearráigeahčču čujuha ahte lassin ollu boraspirevahágahttimiidda, de sáhttet maiddái dávddat, mirkkohuhttimat ja lihkuhisvuođat leat čilgehussan manne nu ollu eallit jápmet guohtumis. Alla boraspirelohku ja Biebmobearráigeahču evttohus lea suhttadan muhtun ráje álbmogis geaidda dát erenoamážit guoská. Sihke NRK ja Nordlys aviisa leat ovtta oaivečállosa, lohkkiidreivviid, artihkkaliid ja reportášaid bokte beroštan boraspireváttisvuođas. Dát váttisvuohta lea vuođđoealáhusain hui guovddážis. Danne čájehit dás muhtun ovdamearkkaid digaštallamis ja geahččalit darvehit mii lea máid moaittášit. Hálddašeapmi lea maiddái gártan russolasgižžui suodjalanberoštumiid ja boraspirevuosttaldeddjiid gaskii. 16 Guovža, albbas, geatki ja gumpe 17 http://www.rovvilt.net/ - 13. apr. 2011 kl. 15.32 <em type="bold">3.2.11 Álbmot vuosttaldeapmi boraspirehálddašeapmái? </em></p>
<p>Boraspirelávdegotti guovllu 8 jođiheaddji, Willy Ørnebakk, hirpmáhuhtii veaháš go NRK:i dajai ahte albbas galggašii jávkaduvvot boazoguohtuneatnamiin. Fellesaksjonen for ulv gáibidii Ørnebakka luohpat. Ørnebakka cealkámuš láktasa stuorit treandai mas máŋga ovddasteaddji sihke guovllulaš hálddahusas, ealáhusas ja guoskevaš suohkaniin leat dovddahan vuorrádusa boraspirehálddašeami mihtuide ja ruhtadeapmái. Maŋemus jagiid ollu sávza ja boazo massin boraspiriide, lea dagahan muhtun ráje almmuhemiid medias main dili muitalit hirbmat dramáhtalažžan. Cuoŋománu 4. beaivvi 2009 dajai Snåasa sátnejođiheaddji NRK:i ahte boazodoallu nugo dan dál dovdat lea heahtedilis go boraspiret váldet 50 % misiin. Juovlamánus 2010 čoahkkanedje boanddat ja boazosápmelaččat miellačájeheapmái Stuoradikki olggobeallai čuorvvascealkagiiguin <span type="quote">”Diktet giliid eallit”</span>, <span type="quote">”Juo boazodollui”</span> ja <span type="quote">”boraspiret hávkadit sámi kultuvrra”</span>. Miellačájeheddjiid váldocealkámuš lei ahte eanet boraspiriid ferte báhčit. Muhtun appeallas dajai Snåasa sátnejođiheaddji Bente Hjulstad Belbo ahte <span type="quote">”Politihkkárat fertejit dál njulget eahpeluohttámuša mii dál lea boraspirehálddahusa ja báikkálašálbmoga gaskkas”</span> 19 Muhtun cealkámušas Lulli-Romssa guovlluráđi čoahkkimis mas fylkkamánni oasálastii, gullui: “Mii leat maŋemus áiggiid ožžon nana čujuhusaid ealáhusa aktevrrain ahte fylkka boraspirehálddahus ii ovddas ealáhusa ja ahte dálá dilálašvuođat daguhit ahte eanegat ja eanegat árvvoštallet heaitit. Dat daguhivčče stuora, negatiiva váikkuhusaid guovlluromsii.18 Cealkámušas deattuhuvvo ahte guohtunealáhus lea erenoamáš dehálaš ja váikkuheaddji guovllu ássamii. Eará dehálaš doaibmabijut masa čujuhedje ahte fertešii addit ledje goddinlohpi, geatkái sierragoddinlohpi ja lassi ruhtadeapmi eastadeaddji doaimmaide nugo guođoheapmái. Guovlluráđđi čujuha maiddái ahte Biebmobearráigeahču evttohus (geahča s. 12) vejolaš guohtungielddus dáiddášii mearkkašit loahpa máŋgga dállodollui go lea váttis gávdnat elliide eará vejolaš guohtunguovlluid. http://www.nrk.no/nyheter/norge/1.7429517 18http://www.sortroms-regionraad.no/Dok/20110408-uttalelse-rovdyrforvaltningen.pdf 19.04.2011. kl. 14.35 <em type="bold">3.3 Finnmárkkuopmodat (FeFo) </em></p>
<p>Finnmárkkuopmodat ásahuvvui almmolaččat jagi 2006 Finnmárkkulága duogážiin. Finnmárkkuopmodat lea dovddasteapmi sámi vuoigatvuođain eatnamiidda ja čáziide Finnmárkkus. Finnmárkkuopmodagain sirddii stáda 46 000 km2 iešheanalis riektesubjeaktan, Finnmárkkuopmodahkan (FeFo). Finnmárkkuopmodat válddi badjelasas Statskog doaimmaid 2006 ja lea hálddašan opmodagaid surggiin eanaláigoheapmi, bivdu, guolásteapmi, meahcástallan ja vuovde-,minerála, ja sátto/geađge resurssat. Finnmárkkuopmodaga jođiha stivra mas leat guhtta miellahtu. Sámediggi ja Finnmárkku fylkkasuohkan nammadit goabbáge golbma miellahtu. Jođiheaddjirolla lea vurrolagaid guovtti joavkku gaskkas nu ahte vurdojuvvon etnalaš dássetvuohta bissu. FeFo beaivválaš jođiheami ja hálddahusa doaimmahit 34 bargi juhkkojuvvon váldokantuvrii Leavnnjas ja ossodagaide Álttás ja Čáhcesullos. FeFo lea iežasruhtadeaddji ja dine earret eará eanaláigohemiin, bivdduin ja oaggunkoartavuovdimiin, sádduid ja čievrra vuovdimis, čáhcegahčahat ja bieggašiehtadusain. FeFo vuoruhansuorgi ja mihttomearit mearriduvvojit sierra strategaplánas mii gusto njeallje jagi, maŋemus mearriduvvon plána gusto 2011 rájes. Ráinnas vuovdindienas 2009:s lei FeFo:s 74 015 347 ru. Ja 44 530 560 brutto 2010 boađusrehketdoalu mielde. Gessosat dasa leat njuolggo ja eahpenjuolggo golut. Njuolggo golut sáhttet leat konsuleantaolggosgolut</p>
<p>SLB:i, provišuvnnat koartavuovdimiin, eahpenjuolggo golut leat bálkáolggosgolut, vearru ja eará. Tabealla vuollelis lea ráhkaduvvon 2010 aktivitehtarehketdoalu19 mielde čájehan dihte bušeahta brutto sisaboađu ektui deháleamos poasttaid, ii ollislaš rehketdoalu geardduheapmi. 19</p>
<p>FeFo ollislaš aktivitehtarehketdoallu lea dán čujuhusas: http://www.fefo.no/no/fefo/Documents/Styrem%C3%B8ter/Styresaker/2011/2011-03-31%20Styrem%C3%B8te%20i%20Alta/Styresak%2023-2011%20Vedlegg%202%20Aktivitetsregnskap.pdf</p>
<p><em type="bold">Tabealla 3.1 FeFo 2010 vuovdindietnasat, válljejuvvon logut aktivitehtarehketdoalus </em></p>
<p><em type="bold">Vuovdindietnasat </em></p>
<p><em type="bold">Mearkkašumit </em></p>
<p><em type="bold">Bud 2010 </em></p>
<p><em type="bold">Res 2010 </em></p>
<p>Elgabivdu oktan parkabivdduin 3 200 000,00 3 479 152,00</p>
<p>Smávvafuođđobivdu 2 200 000,00 1 935 648,00</p>
<p>Sáivaguolásteapmi 1 800 000,00 2 062 395,00</p>
<p>Lihttoláigoheamidivat</p>
<p>Johkalihttoláigoheapmi 1 000 000,00 1 078 973,00</p>
<p>Meannudandivat mearraluossasadjeláiggus 330 000,00 317 165,00</p>
<p>Meannudandivat murremis</p>
<p>Ruohtasvuovdin muorain 450 000,00 561 442,00</p>
<p>Eanaláiggut 15 200 000,00 15 327 918,00</p>
<p>Biegga- ja gahčahatvuoigatvuođat 1 300 000,00 1 282 106,00</p>
<p>Čievra/málbma/ráktu 6 000 000,00 5 979 192,00</p>
<p>Ruohtasvuovdin dimbbar/muorra/juovlam 420 000,00 287 385,00</p>
<p><em type="bold">Supmi </em><em type="bold">31 900 000,00 32 311 376,00 </em><em type="bold">3.3.1 Finnmárkkuopmodaga hálddašeapmi </em></p>
<p>Gánnáha mearkkašit ahte FeFo almmolaččat hálddaša Finnmárkku oppalaš areála ja resurssaid dassážiigo Finnmárkkukommišuvdna lea čielggadan vuoigatvuođadilálašvuođa. Dál FeFo:s lea oktavuohta dušše boazodollui geas leat vuoigatvuođat, muhto guhkit áigái sáhttet maiddái eará priváhta ja kollektiiva geavahan -ja/dahje oamastanrievttit gártat. Finnmárkkulága mielde galgá de FeFo leat gulaskuddaninstánsa dahje okta bealálaš áššis go Finnmárkkukommišuvnna mearrádusat leat čielgasat. Leat maiddái eará sierra lágan áššit máid lea veara mearkkašit. Nu go leat namuhan de lea boraspirehálddašeapmi čielgasit stáda ovddasvástádus. Guolásteamis ja minerálahálddašeamis lea juohkásan ovddasvástádus eanaeaiggáda FeFo, stáda ja báikkálaš hálddašanorgánaid gaskkas. <em type="bold">3.3.2 Sáivačáhceguolásteapmi </em></p>
<p>Álttá, Deanu ja Njávdáma johkaguolásteapmi lea Birasgáhttendepartemeantta ja Fylkkamánni vuollásaš muhto hálddašuvvo muhtun muddui báikkálaš ráđđenvugiiguin. Dat jogat leat stuora luossa čázádagat maidda lea našunála ja internašunála beroštupmi, sihke suodjalangažaldagaid ja kommersiála beliid ektui. Luossabivddu eará birrasiid 50 čázádagain hálddaša FeFo Fylkkamánni ovddas, nappo stáda ovddas. Guolásteami hálddašeami ruhtada váldoáššálaččat oaggunkoartavuovdin.</p>
<p>FeFo:s lei 2010 oaggunkoartavuovdimis aktivitehtarehketdoalu20 mielde dienas Ru. 2.062.395. Gráfa vuollelis čájeha man ollu leat goddán luosa ja vallasa muhtun válljejuvvon čázádagain earret Deanu, Álttá ja Njávdáma áigodaga 2002-2008: 20Stivrračoahkkinášši 23/11 Fefo http://www.fefo.no/no/fefo/Sider/2011-03-31-FeFo- styrem%C3%B8te-i-Alta.aspx</p>
<p><em type="bold">Govus 3.7 Johkaguolásteapmi Finnmárkkus. Sállašat ja gaskamearálašdeaddu, jogaid ja </em><em type="bold">guollešlájaid mielde. Gaskaboddosaš logut (kg). </em>(Gáldu: Statistihkalaš guovddášdoaimmahat). </p>
<p>Eanas jogain lea rievddadan áiggi mielde man ollu sálaš lea, muhtumiin luossasálaš njiedjá ja earáin lassána. Bissojogas ja Stuorrajogas lea sálaš njiedjan áigodagas muhto lea lassánan Leavdnjajogas, Riehpovuonjogas ja Rávttošjogas. Lea jáhkehahtti ahte lunddolaš ekologalaš rievddadeamit ja lohku galle guolásteaddji leat sáhttá váikkuhit sállašiid rievddadeapmái. Eanet sálaš sáhttá čujuhit dasa ahte eanet guollebivdit mannet jogaide ja ahte luossa lea oppalaččatge lassánan. Muhto ollu sálaš dássedit sáhttá maiddái čilget buriin báikkálaš hálddašanstivrenvugiin nugo ovdamearka dihte Riehpevuonjoga oktan Skaiddejoga hálddašeamiš. <em type="bold">3.3.3 Hálddašandivada lasiheapmi – eanet kommersialiseren </em><em type="bold">báikkálaš čázádathálddašeamis? </em></p>
<p>Báikkálaš hálddašanorgánaid oainnu mielde, buvttašii vuođđoeaiggáda lonuheapmi ekonomalaš lassigoluid mas sáhtáše dahkat oaggunkoarttaid divraseabbon guollebivdiide. Dan sáhttit govvidit ovdamearkkaid bokte hástalusain mat leat čuvvon vuođđoeaiggáda lonuheami. Riehpevuona jogas goddet jahkásaččat 3-7 tonna luosa. Joga lea hálddašan Oarje-Finnmárkku bivdo- ja oaggunsearvi (VJFF) 1930-logu rájes ovttas vuođđoeaiggádiin. Váldodietnasis boahtá 80 % oaggunkoartavuovdimis. Muhto lihttoláigohandivat leat lassánan 15 % rájes mii ovdal manai Statskogai, 25 % rádjai mii dál manná vuođđoeaiggádii FeFo:i. Dasa lassin manná 6 % brutto sisaboađus geatnegahtton ekonomalaš máksinvuogádahkii. VJFF reviderejuvvon doaibmaplána (2009) mielde, manná 31 % dietnasiin olggos searvvis, das nappo 25 % FeFo:i. Go eai šat oaččo almmolaš buhtadusa Luossatráhpáid huksemii ja eará doaibmabijuide máid stáda ovdal ruhtadii 100 %, de lea searvvi dilálašvuohta vearáskan go dan dál fertejit ruhtadit iežaset bušeahtas. Searvi dadjá doaibmaplánas ahte ođđa eavttut dolvot hálddašeami čielga fitnodatorganiserema guvlui mii doaibmá márkanstivrejuvvon ekonomiija ja gánnáhahttivuođa ektui (VJFF 2009:6). 020004000600080001000012000</p>
<p>Laks</p>
<p>Sjørøye</p>
<p>Laks</p>
<p>Sjørøye</p>
<p>Laks</p>
<p>Sjørøye</p>
<p>Laks</p>
<p>Sjørøye</p>
<p>Laks</p>
<p>Sjørøye</p>
<p>Laks</p>
<p>Sjørøye</p>
<p>Børselva m/Vieksaog Ailigas</p>
<p>Komagelva</p>
<p>Kongsfjordelva</p>
<p>Lakselva i Porsanger</p>
<p>Repparfjordelvam/Skaidijohka</p>
<p>Stabburselva</p>
<p>Vesterbotn2002 Fangst200320042005200620072008 <em type="bold">3.3.4 Mearraluossabivdu </em></p>
<p>FeFo hálddaša ovttas fylkkamánniin badjel 1600 saji luossabivdui mearas ja Statistihkalaš guovddášdoaimmahat ráhkada statistihka guollebivdui. Mearraluossabivddus lea ekonomalaš árvu ja dan atnet dehálaš sisaboahtogáldun báikkálaš lotnolasealáhusain, 2008:s ledje registreren 472 mearraluossabivdi. Jus buohtastahttá de ledje Romssas 75 ja Nordlánddas 81 mearraluossabivdi. Finnmárku lea áidna suohkan mii gitta 2008 rádjai suovai dahje geavahii roahkkefierpmi mearraluossabivddus. Roahkkefierbmi lea dat reaidu mii váldá eanemus luosa Finnmárkkus. </p>
<p><em type="bold">Govus 3.8 Mearraluossa bivdu luosa ja guvžžá ektui. 2009/2010. Tonna </em></p>
<p>Mearraluossabivdu njiedjá riikkadásis SGD loguid mielde. Ii leat Finnmárkkusge earáládje. Jagi 2008 godde 212 788 kg21 luosa ja 131 759 tonna 2009-2010:s mii lea eanemus njiedjan eará guovlluid ektui riikkas. Oktiibuot godde Finnmárkkus badjel 50 % mearraluossasállašis jagi 2010. Álttávuonas lei eanemus sullii 32 tonna, Mátta-Várjjagis 16,7 tonna. Deanus, Davvesiiddas ja Láhpis godde 10-11 tonna guđege mearraguovllus. <em type="bold">3.3.5 Minerálat </em></p>
<p>Finnmárku adno fylkan mas leat ollu minerála- ja metállagávdnoštumit. Dietnasat minerálaid ja metállaid vuovdimis lea okta FeFo váldosisaboađuin ja lei 2010 sullii 5 000 000 mill. Kr. (Geahča tabealla1). NGU (Norges geologiske undersøkelser) meroštallá vejolaš árvvu minerálain davvin leat sullii 2000 mrd ruvnno. Finnmárkku ektui gusto dát earret eará duođaštuvvon árvu ruovddis Guovžajávrris Mátta-Várjjagis mii lea rehkenaston 77 mrd ja veaikki, golli ja silbba gávdnoštumit Fálesnuoris 20 mrd. ruvnno. Dasa lassin leat stuora 21 Luossa ja guvžábivdu 2008 http://www.ssb.no/emner/10/05/nos_laksogsjoaure/nos_d423/nos_d423.pdf vuordámušat ođđa golle ja veaikegávdnamušaide Kárášjoga gielddas gos dál ohcet. FeFo eanaeaiggádin hálddaša vuoigatvuođaid muhtun metállaide ja minerálaide ná: <span type="quote">“Láhka earuha stáhta minerálaid ja vuođđoeaiggáda minerálaid. Stáhta minerálaid oamasta stáhta, muhto vuođđoeaiggádis lea riekti 0,5 %:ii su eatnama ruvkedoaimma lonuhanárvvus. Stáhta minerálat leat maiddái metállat main iežasdeaddu lea badjel 5 kg, earet eará ruovdi, veaiki, nihkkel, ladju, silba ja golli. Vuođđoeaiggáda minerálaid eaiggáduššá vuođđoeaiggát, ja dat leat buot minerálat mat eai leat stáhta. Buhtadus vuođđoeaiggádii váldima ovddas mearriduvvo šiehtadusa bokte.”</span> 22</p>
<p>Boahtteáiggis sáhttet leat vejolaččat buorit dietnasat jus gávdnet maidege roggangánnáhahttiid ja jus gávpeberoštupmi bissu globála márkanis. Dál eai doaimmat, FeFo dieđuid mielde, doaimmaid stáda minerálain. FeFo eatnamis lea fitnodat Nussir A/S maŋŋil šiehtadallamiid Sámedikkiin ožžon šiehtadusa minerálaroggamiidda Riehpevuonas Fálesnuoris, mii addá FeFo:i 0,5 % dietnasa gávpejorruárvvus ja 0,25 % eamiálbmotdivadis go galget váldit lossa metállaid. Eai leat eanet dieđut das šaddágo eamiálbmotdiva máksin ja gii galgá hálddašit dan –Sámediggi vai FeFo. Eará doaibmi nu gohčoduvvon industriijaminerála roggamiin sáhttá namuhit Nefeliinna bohkama Stiertnás (Sibelco Nordic) ja kvártasihta háhkama Deanus (Elkem). Dasa lassin leat ollu aktevrrat geat ohcet minerálaid FeFo eatnamiin, erenoamážit golli nugo namuhuvvon. Dál leat maiddái bargame prošeavttain rahpat fas Biedjovákki ruvkki Guovdageainnus. Mátta-Várjjat ruvki lea aitto fas rahppon, muhto doppe lea priváhta eanaeaiggát guovllus gos ruvki lea. Go jo vuoigatvuođadilálašvuohta Finnmárkkuopmodagas ii leat vel čielggas, de jáhku mielde dáidet čájehit čavga guottuid álgoávdnasiid váldimii. Dasa lassin šaddet gulaskuddamat Sámedikkiin mearkkašahttit, vejolaš eanet álgoávnnas váldinplánaide. Suohkaniin leat muhtun ráje vuostálas beroštumit árbevirolaš ealáhusaid rivttiid ja ođđa bargosaji dárbbuid gaskkas. Dát ii leat dušše boazodoalu ektui, muhto maiddái dan ektui ahte ásahit deponiija ruvkedoaimma bázahusaide vutnii nugo Fálesnuoris, mii daguha eanet nuoskkideapmi ja dainna lágiin áitá mearrasámi guolástemiid. Sámediggi lea geahččalan čuovvut vuoigatvuođavuođuštuvvon linnjá Fálesnuori málbmaohcama ektui go leat váldán vuhtii árbevirolaš ealáhusaid ja birasgáhttengažaldagaid, muhto leat sivahallon leat ovdáneami hehtteheaddjin. Báktedoaibmaindustriijas leat muhtun aktevrrat dadjan Sámedikki stivret Stuoradikki ja daguhit metálla- ja minerálaroggamiid álggaheddjiid eahpesihkkaris dillái23. Dutkanraporttas <span type="quote">“GeoNor. Industriell vekst basert på geologiske ressurser i nordområdene”</span>, čállui nu mas vuolgga lei muhtun casedutkamis ruvkefitnodagas Nussiris.: <span type="quote">”Nussir vásiha čielga eahpesihkarvuođa investorain dan ektui leago norgga servodagas dáhttu ja vejolašvuohta aktiivlaččat leat mielde rahpame fas sektora, seammás go Nussiris leat mearkkašahtti lassigolut čuovvut sihke ođđa minerálalága, FeFo, sámi áššiid, gelbbolašvuođa ja birrasa.” Norgga báktedoaibmaindustriija jearrá seamma raporttas lea go Sámedikkis vejolašvuohta bissehit prošeavttaid maidda leat álggu rájes atnán ollu resurssaid. Norgga ruvkeindustriija oainnut mat bohtet ovdan raporttas, ovddastuvvon Nussiriin, ákkastallet dainna ahte lea hoahppu álggahit doaimma go sin gálvui lea lassánan beroštupmi 22 http://www.fefo.no/no/Naturressurser/Sider/Mineraleroggrus.aspx 23 http://www.nrk.no/nyheter/distrikt/nordland/1.5651344 globála márkanis ja multinašunála ruvkeindustriijain. Oažžun dihte eanet heivehanmuniid ja jođáneappot huksema árvala Nussir bajilčállagiin “Elemeanttat politihkalaš válljejumiin sáhttet leat”</span><span type="quote">“Elemeanttat politihkalaš válljejumiin sáhttet leat”</span>: <span type="quote">”Sihkkarastit Minerálahálddašeami direktoráhtii resurssaid, fámu ja válddi vai našunála minerálalaš resurssain livčče buoremus lági hálddašeapmi, ja oktan iskamiin oktavuođas plána ja huksenláhkii”</span>. Norgga báktedoaibmaindustriijas lea sullásaš strategiija mas ávžžuhit Minerála Direktoráhtii addit eanet válddii mii čuozašii suohkaniid iešmearrideapmái. Ii leat eahpádus ahte lea gealdagas gaskavuohta sihkkarastit areálaid árbevirolaš ealáhusaide, báikkálaš rivttiid ja iešmearrideami guhkit áigái, versus industriijaid dáhttu jođánit doaibmagoahtit. Báktedoaibmaindustriija sáhttá leat vejolaččat stuora dienasgáldun FeFo:i jus gávnnahit čovdosiid mat sihke leat ekologalaččat bealušteaddjit, eai váldde stuora luondduguovlluid agibeaivái ja váldet vuhtii meahccealáhusaid stuorrunvejolašvuođa. Jus nu, de lea báhcán dahkat oainnusin árbevirolaš ealáhusaid eksisteansas ja mearkkašumis boahtteáigái. <em type="bold">3.3.6 Bivdu </em></p>
<p>Finnmárkkus ledje birrasit 3– 4 000 bivdi muhtun hámat bivddus jagi 2009/2010. Bivdu lea ain kultuvrralaš suorgi mas leat eanas dievddut vaikko nisson lohku lassána. Jagi 2010/2011 ledje dain riikkadásis 181 840 dievddu ja 13 690 nissona, dan ektui galle bivdokoartta oste (SGD). Finnmárkkus lei bivdiin dievdduid oassi 4551 ja 507 nissona. Dat dahke 15,9 % dievdduid ja 1,9 % nissoniid olles Finnmárkku álbmogis jagi 2010. Dain oasálaste 3610 smávvafuođđobivddus ja sullii 1300 ealgabivddus. Smávvafuođđobivdiin bivde 2530 rievssahiid ja 560 njoammiliid. Govvosis oaidnit badjel 30 % rávis dievdduin Guovdageainnu suohkana álbmogis bivde jagi 2009/2010. Finnmárku lea juhkkojuvvon 250 bivdoguvlui earret eará vai biđgejit bivdodeattu ja juhket galle rievssaha beaivái guhtege bivdi oažžu bivdit.</p>
<p><em type="bold">Govus 3.9 Oassi álbmoga dievdduin badjel 16 jagi geat bivde 2009/10 </em><em type="bold">suohkaniid mielde. Proseanta. (Gáldu: SGD) </em>24 <em type="bold">3.3.7 Rievssat </em></p>
<p>Finnmárku lea álo leamaš gulustuvvon rievssatfylka ja doppe lea álo leamaš stuorimus lohku bivdon rievssahiin. Muhto rievssatbivddu hirbmat njieddji treanda gusto maiddái Finnmárkui. Áigodagas 2009/2010 njiejai olles 21 % ovddit áigodaga ektui. Bárisáigodaga 2005/2006 rájes lea bivdon rievssahiid lohku njiedjan 40 000 lottiin dušše Finnmárkkus. Bárisjagi 2005/2006 báhče badjel 100 000 rievssaha Finnmárkkus ja áigodagas 2009/2010 báhče 22 800 rievssaha, 21 % njiedjan ovddit áigodaga rájes. Dát leat hui dramáhtalaš logut. Finnmárkkus ledje goitge 2009/2010 eanemus bahččon rievssahat maŋŋilgo 2008/2009 Davvi-Trøndelaga dan logu dáfus jur manai meaddel. Lea eahpečielggas mii lea sivvan rievssatmáddodaga njiedjamii. Biologiija professor Atle Mysterud, Oslo universitehtas dadjá inatur.no25 siidui ahte leat eahpesihkkarat njiedjama sivvai. Muhto go lea buorre goddesáhpánjahki de vurdet boraspiriid sáhttit <span type="quote">“borrat galláneapmái goddesáhpániid ja smávvafuođđariid eaige dárbbaš borrat rievssahiid ja vuovdelottiid […] Riebaniid lohku ja bivdodeaddu oppalaččat lea váikkuheaddji”</span> Go geahččá bivdostatistihkaide de galggašii 24 http://www.ssb.no/emner/10/04/10/jeja/fig-2010-08-06-04.gif 25 http://www.inatur.no/smavilt/artiklersmavilt/8035030.o2.html sáhttit čujuhit leamaš nana bivdodeattu máŋggaid jagiid ja iige oro heivetmeahttun jáhkkit ahte das lea muhtun lágan oktavuohta? <em type="bold">Tabealla 3.2 Rievssahat báhččon golmma davimus fylkkas </em>(Gáldu: SGD) <em type="bold">2003/2004 </em><em type="bold">2004/2005 </em><em type="bold">2005/2006 </em><em type="bold">2006/2007 </em><em type="bold">2007/2008 </em><em type="bold">2008/2009 </em>20 Finnmárku </p>
<p>Rievssat 67 957 67 608 82 321 77 747 58 277 18 933</p>
<p>Giron 22 635 21 610 22 413 18 983 19 356 9 834 19 Romsa</p>
<p>Rievssat 26 962 25 727 23 574 19 899 18 579 13 608</p>
<p>Giron 17 597 15 988 14 370 12 416 14 489 9 965 18 Nordlánda</p>
<p>Rievssat 33 254 34 676 18 195 11 458 17 949 11 944</p>
<p>Giron 30 996 32 510 14 107 10 281 14 847 9 528</p>
<p>Guovdageaidnu lea Finnmárkku stuorimus rievssatsuohkan sihke dan ektui galle bivdi leat ja galle rievssaha báhčet. Muhto oaidnit maiddái Deanu ja Álttá leat stuora rievssatsuohkanin riikkadásis.</p>
<p><em type="bold">Govus 3.10 Suohkanat gos eanemus godde rievssahiid. Lohku báhččon rievssahiin ja </em><em type="bold">lohku bivdiin geain lei sáláš 2009/2010. </em><em type="bold">(Gáldu: SGD) </em><em type="bold">3.3.8 Ealga </em></p>
<p>Ealgabivdu lea Finnmárkkulága § 23 mielde vuoigatvuohta olbmuide geat orrot Finnmárkkus muhto olggobealde bivdit sáhttet oasálastit báikkálaš bivdojoavkkuin. Finnmárku ii leat stuora ealgabivdofylka riikkadásis, sivas go guovllus lea oalle nuorra ealganálli. Ealga bisánii Finnmárkui aitto 1960 jagiid. Johnsen (2007) mielde loaktá ealga dušše doppe gos rievttes guohtumat leat muhto ii namut makkár guohtumat Finnmárkkus leat earret vuovddi mat dahket ahte ealga leavvá. Ealganálli lea goitge lassaneame, dan čájeha lohku galle ealli leat goddán (govus10). FeFo dieđuid mielde (Geahča maiddái Johnsen 2007) lea Finnmárkku ealganális eanet dássetvuohta sohkabealvuođas ja stuorit eallit, dan čilgejit vuollegis čoahkkisvuođain. Jagi 2009/2010 adde goddinlobi 827 eallái ja 2010/2011adde lobi báhčit 1097 ealli. Báhčinproseanta lea 75-80 %. Buohtastahttima dihte Davvi-Trøndelagain, de doppe adde báhčinlobi 5584 eallái 2009/2010. FeFo hálddaša ealgabivddu iežas eatnamiin. Bivddu leat juohkán su. 250 bivdoguvlui mii lea 38 000 km2 14 suohkanis fylkka 19 suohkaniin. Dat fas leat juhkkojuvvon viđa geográfalaš nállái main leat guhtesge bivdoearit. Oppalohkái leat Kárášjohka ja Deatnu stuorimus guovllut 300 elliin goappáge guovllus (FeFo26). Ealgabivddu juhket ohcamušaid ja vuorbádeami bokte. <em type="bold">Tabealla 3.3 Ealgabivdu, fylkkaid mielde. 2009/2010 ja 2010/2011. </em>(Gáldu: Statistihkalaš guovddášdoaimmahat) <em type="bold">2009/2010 </em><em type="bold">2010/2011* </em></p>
<p><em type="bold">Juhk- </em><em type="bold">kon </em><em type="bold">báhčin </em><em type="bold">lohpi 1 </em></p>
<p><em type="bold">Bahččon ealli </em></p>
<p><em type="bold">Njeidon </em><em type="bold">eallit </em><em type="bold">prosean- </em><em type="bold">ta </em></p>
<p><em type="bold">Tillatt </em><em type="bold">felt1 </em></p>
<p><em type="bold">Báhččon eallit </em></p>
<p><em type="bold">Njeidon </em><em type="bold">eallit </em><em type="bold">prosean- </em><em type="bold">ta </em></p>
<p><em type="bold">Oktii- </em><em type="bold">buot </em></p>
<p><em type="bold">Varis </em><em type="bold">eallit </em></p>
<p><em type="bold">Njiŋŋe- </em><em type="bold">las </em><em type="bold">eallit </em><em type="bold">juhkkon </em><em type="bold">elliin1 </em></p>
<p><em type="bold">Oktii- </em></p>
<p><em type="bold">Buot </em></p>
<p><em type="bold">Varis </em><em type="bold">eallit </em></p>
<p><em type="bold">Njiŋŋe- </em><em type="bold">las </em><em type="bold">eallit </em><em type="bold">juhkkon </em><em type="bold">elliin1 </em></p>
<p>Olles riikka 44 369 35 971 19 846 16 125 81 45 174 36 409 20 041 16 368 81</p>
<p>Nordlánda 3 692 3 072 1 769 1 303 84 4 014 3 348 1 969 1 379 84</p>
<p>Troms Romsa 1 540 1 266 752 514 82 1 539 1 322 784 538 86</p>
<p>Finnmark Finnmárku 827 670 345 325 81 1 097 830 444 386 76 1 Elliide maidda lea juhkkon báhčinlohpi ja njeaidinproseanta, dain lea vuolggasadji njeidon elliin ja báhčinlobiin dan areálas maid suohkan hálddaša, ja njeidonlogut čájehit makkár suohkanis eallit leat njeidon. 26 http://www.fefo.no/no/jakt/Dokumenter/Elg/2011/Jaktfelt,%20fellingskvoter%20og%20grun npriser%202011.pdf</p>
<p><em type="bold">Govus 3.11 Báhččon ealggat Finnmárkkus 1960-2010 </em>(Gáldu: Finnmarkseiendommen, </p>
<p>Finnmárkkuopmodat) <em type="bold">3.3.9 Meahcástallan </em></p>
<p>Buohkaid vuoigatvuohta ja skuter- ja bievlavuodjinluottat leat guokte dehálaš hálddašanoasi FeFo:s mii guoská meahcástallamii. Mii ipmirdit dábálaččat bivddu ja guolásteami meahcástallamin. Muhto meahcástallan ipmirduvvon buohkaid vuoigatvuohtan ja nugo FeFo dan definere, de lea dat vuoigatvuohta vánddardit ja leat meahcis. Muorje- ja guopparčoaggin gullá maiddái Olgodoaibmaláhkii. Finnmárkkukonteavsttas lea ipmárdus meahcásteapmái várra sierralágan go jurddaša kontinuitehta luonddušattuid ja guliid gártadeamis ja mohtorfievrruid geavaheamis. Meahcástallandoaba lea oalle ođas Finnmárkkus, erenoamážit sápmelaččaid gaskkas. Luonddugeavaheapmi ipmirduvvo baicca oassin kultuvrras, iige buot oktavuođain oba sáhtege dan sirret eret olbmuid árgabeaivvis. Das lea dieđusge maiddái gažaldat treandain iešguđetge lágan sosiokultuvrralaš joavkkuin sámi servodagas. Tendeansa lea ahte luonddugeavaheami eanet ahte eanet ipmirdit rekreašuvdnan ja meahcástallamin, muhto seammás ii heive</p>
<p>Finnmárkku luonddugeavaheapmi dábálaš meahcástallandefinišuvdnii. Maiddái lea ágga jearrat ahte dahká go iešguđetlágan luonddugeavahan vugiid bisuheapmi ja seailluheapmi makkárge kultuvrralaš kapitála ja kontinuitehta? Bohtosat eallindiliguorahallamis 1997-2007 definerejit goitge guolásteami ja bivddu meahcástallandoaibman. Statistihkka dás ovdanbukton bivddu ja guolásteami vuolis bissu cealkámuššan dasa ahte luonddugeavaheapmi ain lea guovddáš aspeakta eallinvuogis ja kultuvrralaš identitehtas olles Finnmárkku álbmogis. Mu iežan dutkan Finnmárkkulága sisafievrrideamis čájeha ahte luonddugeavaheapmi oallugiidda lea áidna mii ovddasta áibbas eksistensiella árvvuid čadnon orrunsaji válljemii Norggas.</p>
<p><em type="bold">Rávvagat </em></p>
<p>Sámi statistihkka dárbbaša eanet lohkomateriála mii sáhttá addit relevánta dieđuid nugo Andresen maiddái lea čujuhan Sámi logut muitalit 2 (2009). Boraspiredilálašvuohta sáhttá leat stuora váikkuhus dasa mo sávzaboanddat sámi guovlluin nagodit heivehit doalu. Eanet vákšun ja eanet máhttu boraspirenáliin attašii vuođu ráhkadit beaktileappot reaidduid unnidit boraspiriid vahágahttima sávzzain ja bohccuin muhtun guovlluin. Oažžut čielgasa norgga boraspirepolitihkas, hálddašeamis ja dutkamis lea hui hástaleaddji bargu. Boraspireportálas lea gal jo ollu diehtu. Muhto dakkár politihkka- ja hálddašansuorggis mas lea stuora almmolaš beroštupmi, livčče sávahahtti resursasiidu mas erenoamáš áššáiguoskevaš statistihkat ja eará lohkomateriálat deattuhuvvojit. Dát guoská maiddái Finnmárkkuopmodahkii. FeFo rolla hálddašeaddjin ja fámu geavaheaddjin čuovvu maiddái almmolaš beroštupmi. Buot čoavddaloguid, bušeahta ja rehketdoalu rávvet almmuhit álkes ja oinnolaš vuogi mielde neahttasiidduineaset. Unnimusmearri lea dán áššis beare unnán. Dán áiggi lea almmuheapmi neahttasiidduin main čielgasit oaidná dieđuid, erenoamáš dehálaš gulahallanvuohki ja galggašii leat váldovuoruheapmi juohke institušuvnnas dahje organisašuvnnas mat guoskkahit almmolašvuođa beroštumiid.</p>
</body></document>
