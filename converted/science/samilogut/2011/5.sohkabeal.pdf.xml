<document xml:lang="sme" id="no_id"><header><title>Sohkabealperspektiiva sámi statistihkas</title><genre code="science"/><author><person firstname="Svanhild" lastname="Andersen" sex="f" born="" nationality=""/></author><author><person firstname="Torunn" lastname="Pettersen" sex="f" born="" nationality=""/></author><author><person firstname="Magritt" lastname="Brustad" sex="f" born="" nationality=""/></author><author><person firstname="Øyvind" lastname="Rustad" sex="m" born="" nationality=""/></author><year>2011</year><wordcount>3082</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/5._sohkabeal.pdf</origFileName><parallel_text xml:lang="eng" location="4_gender_perspective.pdf"/><parallel_text xml:lang="nob" location="5.kjonn.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p><em type="bold">5 Sohkabealperspektiiva sámi statistihkas </em></p>
<p>Dát kápihttal lea ráhkaduvvon muhtun ráje artihkkaliid vuođul mat leat almmuhuvvon <span type="quote">”Sámi logut muitalit 1, 2 ja 3”</span> ja leat sámi servodaga birra.</p>
<p>Čálus oassi leat váldon kápihttaliin máid leat čállán: Svanhild Andersen, Torunn Pettersen, Magritt Brustad, Øyvind Rustad, Jon Todal ja Yngve Johansen.</p>
<p>Čoahkkáigeassu</p>
<p><em type="italic">SED-guovllus lea nissonbadjebáza dušše jahkekategoriijas badjel 80 jagi. Boazodoalus ja eanadoalus leat </em>80 % <em type="italic">dievddut juogo siidadoalloeaiggádat ja váldogeavaheaddjit ja 97 % lea váldobargun guolásteapmi. Jáhkehahtti vejolašvuohta šaddat 75 jagi SED-guovllu 15 jahkásaččaide 2001 gitta 2005 loguid mielde, lea sámi dievdduide su. 56 % ja nissoniidda su. 80 %. SED-guovllus jagiid 2004-2008 ožžo su. 5 % bargonávccahisvuođaoaju, veaháš eanet dievddut go nissonat dan áigodagas. 2004:s ožžo 2.1 % dievdduin ja 1.2 % nissoniin SEDguovllus sosiálaveahki. </em></p>
<p><em type="italic">Jienastuslogus lei unnán, muhto čielga dievdduideanetlohku čađahuvvon Sámediggeválggain ja 2009 válggain lei dušše válgabiires <span type="quote">“Lulli-Norga”</span> mas lei nissoneanetlohku. 2009:s lei mearkkašahtti nissoneanetlohku ahkejoavkkus 18 ja 29 jagi. </em></p>
<p><em type="italic">Skuvlajagi 2010/11 ledje measta 10 % eanet nieiddat go bártnit geain lei sámegiella vuođđoskuvllas, sihke sámegiella 1. ja 2. gielas. Joatkkaskuvllas lei dát erohus lassánan measta gitta 12 % rádjai. SED-guovllus leat su. 13 % eanet nissonat go dievddut, geain lea 3 jagi dahje eanet allaskuvllas-universitehtas. SED-guovllus heitet bártnit dávjjibut go nieiddat joatkkaskuvllas, erenoamážit guoská dat fidnofágalaš oahpposurggiin, mas duššo ¼ oassi ollášuhttá maŋŋil vihtta jagi. </em><em type="bold">5.1 Álggahus </em></p>
<p>Dán kápihttalis váldit ovdan muhtun kápihttaliid mat leat almmuhuvvon <span type="quote">”Sámi logut muitalit 1, 2 ja 3 ja dasa lassin muhtun ođđa dieđuid. Kápihttala ulbmil lea bidjat oaidninsaji sohkabealerohusaide iešguđet surggiin mandáhta siskkobealde mii lea addon Sámedikkis ja daláš Bargo- ja searvadahttindepartemeanttas. Kápihttal sisdoallá, álbmotovdáneami, osiin artihkkalis ”Sámi logut muitalit 1”</span> máid leaba čállán Svanhild Andersen ja Torunn Pettersen ja <span type="quote">”Sámi logut muitalit 3”</span>, Øivind Rustad bokte. Dearvvašvuohta, oassi Magritt Brustad čállosis <span type="quote">“”Sámi logut muitalit 2”</span><span type="quote">”Sámi logut muitalit 2”</span>. Jienastuslohku almmuheamis <span type="quote">“”Sámi logut muitalit 3”</span><span type="quote">”Sámi logut muitalit 3”</span> Torunn Pettersen bokte ja <span type="quote">”bargonávccahisvuođaoadju ja sosiálaveahkki”</span> maid Magritt Brustad lea čállán Sámi logut muitalit 2:s. Sámegiela válljen vuođđoskuvllas, ja joatkkaskuvllas Jon Todal bokte čállosiin <span type="quote">”Sámi logut muitalit 2 ja 3”</span> ja oahpahus Yngve Johansena bokte čállosiin <span type="quote">“Sámi logut muitalit 2:s ja 3:s”</span>. Kápihttala lea redigeren Yngve Johansen ja eará čállit leat lohkan čađa. <em type="bold">5.2 Álbmotovdáneapmi SED-guovlluin sohkabeliid ektui </em></p>
<p>Čoahkkáigeassu</p>
<p><em type="italic">SED-guovlluin lea olmmošlohku njiedjan 16 proseanttain maŋemus 20 jagi. SED-guovlluin leat eanet dievddut ahkejuogus 10 jagis 19 jahkái ja gitta 70 jagi 79 jahkái, muhto leat eanet nissonat badjel 80 jagi. Dievdobadjebáza lea eanemus ahkejoavkkus 50-59 jagi. Nettoeretfárren 2007 rájes 2009 rádjai lei dievdduid gaskkas 450 ja nissoniid gaskkas 560 SED-guovllus. </em><em type="bold">5.2.1 Álggahus </em></p>
<p>Olmmošlohku SED-guovllus lea njiedjan 16 proseanttain maŋemus 20 jagi. Olles riikkas lassánii olmmošlohku seamma áigodagas 15 proseanttain. Erenoamážit Oarje-Finnmárkkus lea dát ovdáneapmi čielgasit nu, muhto ii nu čielggas Sis-Finnmárkkus. Eretfárren SEDguovlluin ja go eai šat fárre ruovttoluotta lea váldosivva njiedjamii. Dát dagaha fas unnit riegádahttimiid, go leat nuorat geat fárrejit ja háhket bearraša eará báikkiin. Jagiin duhátjagimolsuma maŋŋil lea leamaš riegádahttinvuolláibáza (dainna oaivvilduvvo ahte riegádemiid lohku lea unnit go jápmin lohku) dan sadjái go riegádahttinbadjebáza, nugo lei 1990-logus. Eretfárren ja riegádahttinvuolláibáza daguha boarásnuvvi álbmoga, mas gaskamearálašahki loktana danne go eai gártta doarvái ollu nuorat ahkejoavkkuide. <em type="bold">5.2.2 SED-guovlluid ahkečoahkkádus sohkabeliid ektui </em></p>
<p><em type="bold">Govus 5.1 Álbmotpyramida SED-guovllut 2007 </em></p>
<p>SED-guovllus lea nissonoassi unnit, ja erenoamážit ahkejoavkkus 20-29 jagi lea unnit go riikkagaskamearri ja leat unnit oasi mánát jagis 0-9 jagi ja lea stuorit oassi olbmuin badjel 50 jagi. SED-guovlluin leat eanet dievddut go nissonat juohke ahke juoguin 10-19 jagi rájes gitta 70-79 jagi rádjai. Nissonbadjebáza lea dušše jahkejuogus badjel 80 jagi. Dievdduidbadjebáza lea stuorimus ahkejoavkkus 50-59 jagi.</p>
<p>Tabealla 5.1 čájeha sohkabealejuogu olbmuin agis 16-67 jagi, ahkejoavku mii lea válljejuvvon govvidit álbmoga <span type="quote">”rávisolbmuid”</span> guovllus. Go nissoniin lea alit eallinahki go dievdduin, de lea lassáneaddji eanetlohku nissoniin ahkejoavkkus badjel 67 jagi. Nuoramus ahkejoavkkuin lea veaháš dievdduid eanetlohku go riegádit eanet bártnit go nieiddat.</p>
<p>Tabealla čájeha osiid guovlluin biddjon maŋŋálagaid. SED-guovlluin ledje gaskal 59 proseanta ja 52 proseanta dievddut, muđui eará guovlluin seamma suohkaniin ledje gaskal 56 proseanta ja 49 proseanta dievddut, veaháš unnit oassi. Dain eará guovlluin lei viđá guovllus dievdduid oassi vuollelis go buot SED-guovlluin. Erohus lei erenoamáš stuoris Muosáin, doppe ledje SED-guovlluin 59 proseanta dievddut ja 51 proseanta muđui guovlluin suohkanis, ja Evenášis 56 proseanta SED-guovllus ja 49 proseanta muđui guovlluin. Dain suohkaniin, main lei stuorimus oassi dievdduin SED-guovlluin, lei maiddái nu ahte guovlluin muđui lei dievdduid oassi vuolemusas. Dušše Davvesiidda suohkanis ii lean nu. Doppe lei dievdduid lohku SED-guovlluin unnit go muđui guovllus – 54 proseanta 56 proseanta ektui. <em type="bold">5.2.3 Eretfárren SED-guovllus </em></p>
<p>Sohkabeliid juohku rievddada veaháš jagis jahkái. Garvin dihte ila stuora soaittáhis rievddadeami leat danne golbma maŋemus jagi biddjon oktii. Jagiid 2007 gitta 2009 ledje 4 460 sisriikkalaš fárrema SED-guovlluide ja 5 470 sisriikkalaš eretfárrema. Das lei boađusin 1 010 netto sisriikkalaš eretfárren. Nettoeretfárren dievdduid gaskkas lei 450 ja nissoniid gaskkas 560. Eará sániiguin lei stuorit netto eretfárren nissoniid gaskkas go dievdduid. Erohus sohkabeliid gaskkas lei erenoamaš ollu 2009:s – 190 nissona ja 120 dievddu. 2007:s lei nissoniid netto eretfárren maiddái 190, dievdduid lohku 140. Jagi 2008 lei sierra ládje. Dievdduid netto eretfárren lei dalle 200 ja nissoniid 180. Oppalašgeahčastagain eai leat earuhan stádaborgárvuođa, muhto olgoriikkalaš stádaboargáriin lei sullii dássetvuohta gaskal eret-ja sisafárremiin. Dain lei netto eretfárren 70, ja norgalaš stádaborgáriin lei nettoeretfárren 940 oktiibuot logus 1 010. Erenoamážit Nuorta-Finnmárkkus, Oarje-Finnmárkkus ja Davit Nordlánddas lea nissoniid nettoeretfárren áigodagas leamaš stuorit go dievdduin. <em type="bold">5.3 Boazodoallu, eanadoallu ja guolásteapmi SED-guovllus sohkabeliid ektui </em></p>
<p>Čoahkkáigeassu</p>
<p><em type="italic">SED-guovllus leat 80 % dievddut geat leat siidadoallit boazodoalus ja váldogeavaheaddjit eanadoalus, 97 % sis geain lea váldobargun guolásteapmi leat dievddut. Dát orru leamaš dássedin maŋemus 6 jagi. </em><em type="bold">5.3.1 Álggahus </em></p>
<p>Dán kápihttalis ovdanbuktit loguid mat čájehit sohkabealerohusaid guovddáš vuođđoealáhusain sámi ássanguovlluin; ráddjejuvvon boazodollui, eanadollui ja guolásteapmái. Dás ovdanbuktojuvvojit maiddái muhtun logut muhtun áigodagain SEDguovlluin davábealde Sáltoduoddara. <em type="bold">5.3.2 Boazodoallu sohkabeali ektui </em></p>
<p>Nissoniid oassi siidadoallin orru njiedjan veaháš maŋemus jagiid. Jagi 2000 ledje 100 nissona 578 siidadolliin, dat ledje 18 proseanta. “2008:s lei nissonoassi 13 proseanta (70 oktiibuot 533:s). 1 Seamma jagi eaiggádedje nissonat 24 % boazologus. Ii leat beare ollu erohus boazodoalluguovlluid gaskkas: Oarje-Finnmárkkus ledje stuorimus oassi bohccot maid nissonat eaiggádit – 27 proseanta, ja Nordlánddas unnimus 19 proseanta.</p>
<p>Sohkabealejuohku lea dássedeappot olbmuid gaskkas siidaosiin go siidadolliid gaskkas. Áigodagas 2005-2009 lei sohkabealejuohku 52/48 proseanta (dievddut/nissonat) siidaosiin oktiibuot, muhto veaháš erohusat guovlluid gaskkas: Finnmárku: 52/48, Romsa: 57/43, Nordlánda: 53/47, muđui riikkas: 48/52.2 <em type="bold">5.3.3 Eanadoallu sohkabeali ja agi ektui </em></p>
<p><em type="bold">Tabealla 5.5 Proseanttaid mielde juohku váldoeanandolliin 1989 ja 2007 </em></p>
<p>SED-guovllus lea oapmedáluid lohku njiedjan 62 proseanta. Eatnasat kategoriijas váldoeanandoallit leat dievddut (81 proseanta jagis 1989 ja 76 proseanta 2007:s). Nissoniid oassi váldoeanandolliin lassánii 2 proseanta poeaŋŋaáigodagas, ja kategoriija <span type="quote">”eahpepersovnnalaš geavaheaddji”</span> (ovdamearka dihte suohkan, fylkkasuohkan dahje institušuvnnat) lassánii 3 proseanttain.</p>
<p>Gaskamearálašahki njiejai veaháš sihke dievdduin ja nissoniin badjelis namuhuvvon áigodagas – 51,6 rájes 49,7 rádjái dievdduin ja 54,3 rájes 48,6 rádjái nissoniin.3 1 <em type="bold">5.4 </em></p>
<p><em type="bold">Sohkabealerohusa dearvvašvuođastatistihkas 5.4.1 </em></p>
<p><em type="bold">Álggahus </em></p>
<p>Dán kápihttalis ovdanbuktit ja čielggadit data almmuhuvvon bargguin main lea vuođđu dearvvašvuođaguorahallamis maid leat dahkan Norgga sámi álbmogis. Kápihttalis geahččat eanas dearvvašvuođastatistihka das man ollu buozalmasvuohta ja buozalmasvuođariska álbmogis lea mas dutkanbohtosiid leat almmuhan juhkkon sohkabeali ja sámi čearddalašgullevašvuođa ektui. <em type="bold">5.4.2 </em></p>
<p><em type="bold">Jápminlogut </em></p>
<p>Čoahkkáigeassu</p>
<p>Alit jápminlohku vuoiŋŋašvardimiin sámi nissoniin ja lihkohisvuođa jápmin ja iešsoardin sámi dievdduid. Nissoniin geat orrot sámi guovlluid siseatnamiin leat leamaš vuollegis dahje guhká dássedis jápminlogut. Ain lea ágga dárkkistit leago vejolaš alit jápminlohku nuorra dievdduin sámi guovlluin. 5.4.2.1</p>
<p>Álggahus</p>
<p>Jápminlohku lea adnon álbmoga eallindili ja dearvvašvuođadási mihttun. Álbmogiid jápminlogu almmuhit iešguđet ládje. Dávjjimusat lea lohku gallis leat jápmán juohke 1000 dahje 100 000 olbmos iešguđet ahkejoavkkuin.</p>
<p>Norggas ellet ain nissonat guhkibut go dievddut, muhto erohus sohkabeliid gaskkas unnu. 2009 rájes 2010 rádjai lassánii vurdojuvvon eallinahki riegádeami rájes 0,1 jagi nissoniin ja 0,3 jagi dievdduin, čuovvovaččat 83,2 jahkái 78,9 jahkái. Maŋemus 25 jagi lea vurdojuvvoneallinahki Norggas lassánan measta 6 jagiin dievdduide ja buriin 3 jagiin nissoniidda. Dievdduid ja nissoniid eallinagi erohus njiejai dan áigodaga bures 2,5 jagi. 5.4.2.2</p>
<p>Jápminmearit sohkabeali ja ássanguovllu ektui</p>
<p>Jápminlogustatistihkaid buohtastahttin áigodagain 1970-1998 ja čearddalašvuođaraporteren olmmošlohkamis 1970:s lea čájeha veaháš alit jápminlogu sámi dievdduin (6 %) ja nissoniin (10%) guovllulaš referánsaálbmoga ektui. Alit jápminlohku vuoiŋŋašvardimiin erenoamážit nissoniin sáhttá čilget muhtun muddui erohusa. Dievdduin lei dávjjibut nu gohčoduvvon alvvus jápmin, erenoamážit lihkuhisvuođat ja iešsoardin. </p>
<p>Govus 5.2 čájeha nissoniidda ja dievdduide rehkenaston duohtavuođavejolašvuođa 15-jahkásaččaide šaddat 75 dan vuođul mo jápmiloguminstarat leat leamaš guđege áigodagain. Govus earuha álbmoga dan mielde orrot go geográfalaččat siskkobealde vai olggobealde Sámedikki ealáhusovdáneami doarjjaortnega guovllu (SED) vai rittus dahje siseatnamis.</p>
<p>Govvosiin boahtá maiddái ovdan ahte nissoniid dáfus eai leat leamaš stuora erohusat geográfalaš guovlluid gaskkas iige áiggi ektui. Dievdduide orru baicca leamaš lassáneapmi vurdojuvvon eallinahkái áigodagas, masa sáhttá čilgejupmi váibmo- ja varrasuotnajápminloguid njiedjan mii lea deaividan dievdduide eanet go nissoniidda. Viidásit orru nu ahte dievdduin SED-guovlluin lea leamaš alit jápminlohku go našunalalaš lohku. Dan sáhttá várra čilget alla jápminlogu nu gohčoduvvon <span type="quote">”alvvus jápmimiin4”</span> SED guovlluin.</p>
<p>Oppalaččat sáhttá dadjat ahte jápminloguin mat gávdnojit sámi vs. ii-sámi álbmoga ektui čájehit unnán erohusa jápmima ektui. Dat sáhttá orrut nu ahte jápminloguminsttar lea šaddan dássedin geográfalaš guovlluid gaskkas gos lea unnán vs. alla sámi álbmot čoahkkisvuohta. Dát lea leamaš čilgejuvvon das go leat measta seammalágan eallindilit, oahppu ja dearvvašvuođafálaldagat mii lea áibbas earálágan dilli go máŋgga eará eamiálbmogis lea sirkumpolára guovlluin.</p>
<p>Ain lea ágga dárkkistit relatiiva alla jápminlogu nuorra dievdduin sámi guovlluin. <em type="bold">5.4.3 </em></p>
<p><em type="bold">Borgguheapmi </em></p>
<p>Čoahkkáigeassu</p>
<p>Guorahallamiid mielde dievddut borgguhit veaháš eanet sápmelaččain siseatnamis go eaisápmelaččat. Seamma dilálašvuohta ii leat nissoniidda. 5.4.3.1</p>
<p>Álggahus</p>
<p>Borgguheapmi lasiha riska ollu buozalmasvuođaid oažžut nugo geahpesborasdávdda, váibmovarrasuotnadávddaid ja bistevaš geahpesdávddaid. Statistihkalaš guovddášdoaimmahat (SGD) čađaha jahkásaččat guorahallamiid duhpátgeavaheamis. 1973:s borgguhii badjel bealli álbmoga rávis dievdoolbmuin ja oassi 2006:s lei 21 %. Beaivválaš borgguheaddji nissoniid oassi lea maiddái njiedjan 32 % rájes 1973:s gitta 22 % rádjai 2006:s. 19 proseanta ahkejoavkkus 16-74 jagi vástidedje 2010:s ahte borgguhit beaivválaččat. Dat oassi lei liikka ollu nissoniidda go dievdduide. Maŋemus jagi rievdan láktasa minstarii máid leat oaidnán guhkit áiggi, dássedis njiedjan beaivválašborgguheddjiin. Dievdduid ja nissoniid borgguhandábit ledje goabbatláganat duhátjagimolsuma áigái, muhto leat dan rájes oktasaččat njiedjan. Birrasiid okta goalmmádasoassi nissoniin borgguhii beaivválaččat daid logi maŋemus jagiid ovdal jagi 2000. Dievdduid gaskkas lea baicca leamaš njieddji treanda olles áigodaga 1973 rájes, dalle go badjel bealli borgguhii beaivválaččat. Ovdalaš álbmotguorahallamat leat čájehan eanemus beaivválaš borgguheddjiid Finnmárkkus buohtastahtton eará fylkkaiguin Norggas. Logut áigodagas 2004-2008 čájehit borgguheamis stuora erohusaid fylkkaid gaskkas. Unnimus oassi beaivválaš borgguheaddjit leat Oslos 19 proseanttain, eanemus Finnmárkkus 32 proseanttain Statistihkalaš guovddášdoaimmahaga dieđuid mielde. <em type="bold">5.4.4 </em></p>
<p><em type="bold">Alkohola </em></p>
<p>Čoahkkáigeassu</p>
<p>Sihke sámi dievdduin ja nissoniin lea stuorit oassi dieđihan ahte eai oba návddašge alkohola go ii-sámi álbmogis. Erenoamážit lea dát minsttar čielggas vuorrasit sámi nissoniid gaskkas. 5.4.4.1</p>
<p>Álggahus</p>
<p>Alkohola lea eanemus adnon gárrenmirko álbmogis ja jáhku mielde gárrenmirko mii mielddisbuktá stuorimus boasttugeavahanváttisvuođaid. Dasa lassin čatnasa stuorit riska bárttiide, roasmmuhuvvamiidda ja lihkuhisvuođaide alkohola návddašemiin.</p>
<p>Norggas lea ollislaš alkoholanávddašeapmi lassánan 1990 rájes, 4,55 littaris juohke ássi namas 1993:s gitta 6,37 littarii 2005:s. Vuola ja viidna lea lassánan eanemus maŋemus 20 jagi. Viidna jođu lassáneami čatnet nu gohčoduvvon <span type="quote">“”kontinentála”</span><span type="quote">”kontinentála”</span> juhkandáhpái, mii mearkkaša juhkat dávjá muhto unnit juohke juhkandilálašvuođas. Dat dábit leat boahtán lassin eaige davviriikkalaš juhkandábiid sadjái maid dovdomearka lea vahkkoloahpajuhkan ja gárihuvvan. 5.4.4.2</p>
<p>Alkohola návddašeapmi sohkabeali ja čearddalašvuođa ektui</p>
<p>Logut SAMINOR* dutkamis leat čájehan čearddalašvuođa erohusaid alkoholanávddašeamis. Govvosat čájehit ahte oassi geat vástidedje ahte ledje <span type="quote">”áibbas biehttaleaddjit alkohola návddašeapmái”</span> dahje ii lean juhkan maŋemus jagi” ledje eanet sihke sámi dievdduid ja nissoniid ektui. Oassi geat raporterejedje ahte sii juhke eanet go guovtte gearddi vahkkus lei veaháš unnit sápmelaččain geain lei golbma buolvva sámegiella, buohtastahtton eará joavkkuiguin. Minsttar mii čájehii unnit álkoholanávddašeami, lei čielgaseappot sámi nissoniid ektui go dievdduid ektui. *Dearvvašvuođa- ja eallindiliguorahallan guovlluin gos lea seahkálas sámi ja dáčča ássan mii čađahuvvui 2003-2004.</p>
<p>Guorahallan dahkkui</p>
<p>Romssa</p>
<p>Universitehta</p>
<p>Sámi</p>
<p>Dearvvašvuođadutkan guovddážis ovttas Nationála Álbmotdearvvašvuođainstituhtain. <em type="bold">5.4.5 </em></p>
<p><em type="bold">Dálkkasgeavaheapmi </em></p>
<p>Čoahkkáigeassu</p>
<p>Sámi álbmoga oađđindálkkas geavaheapmi lea beali unnit go dáčča álbmoga geavaheapmi ja sámi dievddut váldet 13 % unnit oađđindálkasiid go sámi nissonat. 5.4.5.1</p>
<p>Álggahus</p>
<p>Dálkkas5 geavaheapmi álbmogis lea muhtun muddui buozalmasvuođa indikáhtor.</p>
<p>Guorahallamat leat maiddái čájehan ahte dálkkas geavaheapmái sáhttá čilgehus iešguđetlágan eallinvuohkefáktoriin ja doavtterbálvalusa geavaheamis. ektui</p>
<p>Nationála álbmotdearvvašvuođainstituhta guorahallamiin leat gávnnahan oađđindálkasiid geavaheami relatiivalaš dábálažžan Norggas. Lea dahkkon dušše okta guorahallan oađđindálkasiid geavaheamis Sámi čearddalašvuođa ektui. Dat guorahallan lea dahkkon SAMINOR dearvvašvuođa ja eallindiliguorahallama dataid vuođul guovlluin gos sápmelaččat ja dáččat ásset seahkálagaid.</p>
<p>Olbmuid oassi geat dieđihedje oađđinváttisvuođaid lei unnit sámi álbmogis go ii-sámi álbmogis. Oađđindálkasiid geavaheapmi sámi álbmogis lei beali unnit go dáččain. Buot unnimus geavaheapmi lei sis geain lei nannoseamos sámi gullevašvuohta geat ásse Finnmárkkus.</p>
<p>Beroškeahttá čearddalašvuođa gullevašvuođa geavahedje nissonat duppaliid nu ollu oađđindálkasiid go dievddut. Guorahallan čoahkkáigeassá dainna ahte mađi nannosit sámi gullevašvuohta, dađi unnit oađđindálkkas geavaheapmi. Oađđinváttisvuođat orrot oppalaččatge maiddái hárvebut sámi álbmogis. <em type="bold">5.5 Bargonávccahisvuođaoadju ja sosiálaveahkki sohkabeali ja agi ektui </em></p>
<p>Čoahkkáigeassu</p>
<p><em type="italic">Áigodagas 2004 – 2008 vuostáválddii bures 5 % SED-guovllu álbmogis gaskal 20 ja 66 jagi bargonávccahisvuođaoaju, veaháš eanet dievddut go nissonat. 2004:s ožžo 2.1 % dievdduin ja 1.2 % nissoniin sosiálaveahki SED-guovlluin. </em><em type="bold">5.5.1 Álggahus </em></p>
<p>Norggas lea lassánan oassi olbmuin geat ožžot bargonávccahisvuođaoaju. Loahpageahčen 2008 ledje sullii 340 000 olbmo geat vuostáiválde bargonávccahisvuođaoaju Norggas. Dat leat 70 000 eanet go 1999:s. Muhtun ráje dan lassáneapmái sáhttá sivvan álbmoga ahkečoahkkádusa rievdan, muhto vaikko dan váldá vuhtii de goitge lea leamaš čielga lassáneapmi. Maŋŋil go ortnet áigáiráddjejuvvon bargonávccahisvuođaoadju bođii 2004:s, leat registreren relatiivalaš nana lassáneami oasis bargonávccahisvuođaoaju oažžuin. Lassáneapmi lea leamaš eanemus ahkejoavkkus vuollel 40 jagi (Bjørngaard et al., 2009). 2008:s ožžo oktiibuot 109 300 ekonomalaš sosiálaveahki</p>
<p>Norggas.</p>
<p>Lohku sosiálaveahkeoažžuin lei bajimusas lagabui 165 000 vuostáiváldiin 1993:s, ja lea dan rájes njiedjan. 2007 rájes 2008 rádjai lea njiedjan bisánišgoahtán. <em type="bold">5.5.2 Bargonávccahisvuohta sohkabeali ja agi ektui </em></p>
<p>Bargonávccahisvuođaruhta lea lágalaš oadjoortnet</p>
<p>Norggas.</p>
<p>Ulbmil bargonávccahisvuođamávssuin lea sihkkarastit sisaboađu eallimii olbmuide geat eai sáhte šat dinet go leat šaddan buohccit, leat roasmmohuvvon dahje lea vihki (Nav, 2010).</p>
<p>Tabealla 5.8 čájeha bargonávccahisvuođaoaju vuostáváldiid vihttajagigaskkadagain 1994 rájes gitta 2008 rádjai. Nissoniidda, erenoamážit boarráseamos ahkejoavkkus, orru nu ahte guovlluin olggobealde SED lea leamaš veaháš stuorit oassi ođđa bargonávccahemiin, muhto dat erohus orru nohkame maŋemus jahkegaskkadagain. SED-guovlluid dievdduid dáfus lea lohku stuorit go guovlluin olggobealde SED buot ahkejoavkkuin olles áigodaga. Ođđa bargonávccahisvuođaoaju vuostáváldit ahkejoavkkus 45 jagi ja nuorabut leat beliin njiedjan maŋemus gaskkadagas (2004-2008) buohtastahtton guvttiin ovddit vihttajagigaskkadagain. Ahkejoavkkus 46-66 jagi lea maiddái njiedjan áigodagas, muhto ii nu čielgasit. <em type="bold">5.5.3 Bargonávccahisvuohta sohkabeali ja agi ektui </em></p>
<p>Sosiálaveahkki lea láhkanannejuvvon ortnet mii galgá sihkkarastit doarvái ruđa eallinolggosgoluide. Dát lea oaivvilduvvon gaskaboddosaš veahkkin ja galgá leat mielde dahkame vuostáváldi ekonomalaččat iešbirgejeaddjin (Nav, 2010).</p>
<p>Tabealla 5.10 čájeha oasi sosiálaveahki ođđa vuostáváldiin leat mearkkašahtti stuorisin ahkejoavkkus vuollil 30 jagi ja unnimus boarráseamos ahkejoavkkus. Sihke nissoniid ja dievdduid dáfus lea leamaš veahážiid mielde njiedjan oasis ođđa sosiálaveahki vuostáiváldit maŋemus golbma jahkegaskkadagain mat lea tabeallain. Dan sáhttá várra jáhku mielde maiddái čilget muhtun muddui bargguhisvuođa njiedjan seamma áigodagas. <em type="bold">5.6 Sohkabealjuohku Sámedikki jienastuslogus </em></p>
<p>Čoahkkáigeassu</p>
<p><em type="italic">Jienastuslogus ollislaččat lea leamaš unnán, muhto dássedis dievdduid eanetlohku buot sámediggeválggain mat leat čađahuvvon. Válggain 2009:s lei goitge válgabiires Mátta-Norga veaháš nissoneanetlohku. Dan válggas lei maiddái eanetlohku dieđihuvvon nissoniin nuoramusaid gaskkas 18 gitta 29 jagi. </em><em type="bold">5.6.1 Álggahus </em></p>
<p>Norgga Sámediggi lea ovddasteaddji politihkalaš orgána, válljejuvvon sápmelaččain ja sápmelaččaid gaskkas. Dan bargoguovlun leat buot áššit mat dikki mielas erenoamážit gullet sápmelaš olmmošjovkui. Daid geaid sáhttá jienastit ja sii geat sáhttet jienastit leat sápmelaččat geat leat válljen čálihit iežaset sierra jienastuslohkui mii lea ásahuvvon dainna ulbmiliin – <em type="italic">Sámedikki jienastuslohku. </em></p>
<p>Eavttut čálihit Sámedikki jienastuslohkui leat sámelága § 2-6 mielde ahte addá cealkámuša ahte dovdá iežas sápmelažžan, ja ahte ieš dahje unnimusat okta váhnen, dahje máttarváhnen geavaha / lea geavahan sámegiela ruovttugiellan (Sámeláhka, 1987). Norgga Sámediggi vuođđuduvvui 1989:s. Dan rájes leat leamaš guhtta válgga. Sámedikki válggat leat oktanis Stuoradikki válggaiguin, ja válgajagit leat leamaš 1989, 1993, 1997, 2001, 2005 ja 2009. <em type="bold">5.6.2 Sohkabealejuohku oktiibuot ja biriid mielde </em></p>
<p>Golmma vuosttaš válgii váilot sihkkaris logut, muhto golbma maŋemus válggas lei jienastuslogus veaháš, muhto dássedis dievdduideanetlohku: <em type="bold">5.7 Sámegiela válljen vuođđoskuvllas, ja joatkkaskuvllas sohkabeali ektui </em></p>
<p>Čoahkkáigeassu</p>
<p><em type="italic">Skuvlajagi 2010/11 lei measta 10 % eanet nieiddain go bártniin sámegiella vuođđoskuvllas, dat lea sámegiella 1. ja 2. giellan. Joatkkaskuvllas lei dát erohus lassánan measta 12 % rádjai. </em><em type="bold">5.7.1 Álggahus </em></p>
<p>Dan rájes go 2006:s álggahuvvo nubbingiella 2 ja 3, lea vuođđoskuvllas ohppiidlohku geain lea sámegiella fágabiires njiedjan 2672 rájes 2245 rádjai skuvlajagi 2010/11. Njeallje maŋemus jagi njiedjan lea leamaš olles 16 %. Geahča maiddái kápihttal 2, Sámegiella mánáidgárddis ja skuvllas dán <span type="quote">”sámi logut muitalit 4”</span>. <em type="bold">5.7.2 Sámegiella vuođđoskuvllas sohkabeali ja dási ektui </em></p>
<p>Vuođđoskuvllas ledje skuvlajagi 2010/11 lagabui 10 proseantapoeaŋŋa eanet nieiddat go bártnit geain lei sámegiella fágabiires. Dát erohus lea lassánan buohtastahtton skuvlajagiin 2006/07. Muhtun eanet bártnit go nieiddat válljejit sámegiela 1. giellan, muhto mealgat eanet nieiddat válljejit sámegiela nubbingiellan 2 ja 3. <em type="bold">5.8 Oahppu nissoniin ja dievdduin SED-guovllus </em></p>
<p>Čoahkkáigeassu</p>
<p><em type="italic">SED-guovllus lea su. 13 % eanet nissoniin go dievdduin, 3-jagi dahje eanet allaskuvllasuniversitehtas. Bártnit SED-guovllus heitet dávjjibut go nieiddat joatkkaskuvllas, erenoamážit guoská dat fidnofágalaš suorgái, mas measta dušše ¼ oassi bártniin čađahit oahpu 5 jagis. </em><em type="bold">5.8.1 Álggahus </em></p>
<p>Dán kápihttalis geahčadit sohkabealerohusaid SED-guovllus joatkkaskuvlla čađaheami ektui, oahppodási ja dálaš oahppodási ohppiin geat álge vuođđokursii jagiid 1994 gitta 1996. <em type="bold">5.8.1 Joatkkaskuvlla čađaheapmi oahpposuorggi válljema ektui </em></p>
<p>Bártniid gaskkas SED-guovllus mat leat álgán joatkkaskuvlii 2003:s, heite olles 55 % fidnofágalaš oahpposuorggis ja 20 % bártniin dábálašfága oahpposuorggis oahpu 5 jagis. Oktiibuot bártniin geat álge joatkkaskuvlii SED-guovllus 2003:s, heite badjel 40 % gaskan. Nieiddain heite gaskan skuvlaváccidettiin su. 20 %.</p>
<p>Fidnofágalaš oahpposuorggis lea badjelaš oktanjealjádasas bártniin ja measta bealli nieiddain geat gerge 5 jagi siskkobealde. Dábálašfága oahpposuorggi logut leat 78 proseanta nieiddaide ja 70 proseanta bártniide geat čađahedje 5 jagis. <em type="bold">5.8.2 Oahppodássi </em></p>
<p>Nissoniid gaskkas bargoagis (24 gitta 65 jagi) geat ásset SED-guovllus bieđggus ássanguovllus, lea oassi geain lea universitehta- ja allaskuvlaoahppu relatiivalaš allat. Oktiibuot lea dat guokte proseantapoeaŋŋa badjelis riikkagaskameari. Čoahkkebáikkiin lea nissoniid vástideaddji oassi veaháš vuolábealde riikkagaskameari.</p>
<p>Dievdduin SED-guovllus lea čielgasit oahppodássi vuollelis go muđui riikka álbmogis. Oassi geat leat čađahan universitehta- ja allaskuvlla ja ásset čoahkkebáikkiin lea olles 10 proseantapoeaŋŋa vuollelis go olles álbmoga gaskamearri. Bieđggus ássanguovlluin lea erohus unnit, sullii 2 proseantapoeaŋŋa. <em type="bold">6.8.3 </em></p>
<p><em type="bold">Dáláš oahppodássi SED-guovllu ohppiin geat álge vuođđokursii 1994 rájes 1996 rádjái </em></p>
<p>SED-guovllus ledje 54 % ohppiin geat álge joatkkaskuvla ohppui áigodagas 1994–1996, geat čađahedje ovdal go vihtta jagi golle. Dievdduin ledje 45,5 % geat čađahedje joatkkaskuvla oahpu viđa jagi siste, ja nissoniin 62,5 %.</p>
<p>Govus čájeha ahte čađahit go joatkkaskuvla oahpu viđa jahkái vai eai, lea hui váikkuheaddji makkár oahppodássi lea maŋŋil. Badjel 60 % dain geat eai čađat oahpu viđa jagi siskkobealde, ii leat makkárge fágaoahppu go leat 30 jagi. Measta 50 % dain geat čađahit joatkkaskuvlla viđa jagis, váldet oahpu universitehta- ja allaskuvladásis, muhto dušše 10 % dain geat eai čađat joatkkaskuvlla viđa jagis, dahket dan seamma. Dain geat leat čađahan joatkkaskuvlla 5 jagis lea su. 12 % sihke dievdduin ja nissoniin váldán 5 jagi dahje eanet universitehta/allaskuvlaoahpu. Muhto oanehit universitehta/allaskuvlaoahpu dáfus de leat su. 16 % eanet nissonat go dievddut váldán dakkár oahpu. Dain geat eai čađahan joatkkaskuvlaoahpu 5 jagis lea su. 8 % eanet nissonat go dievddut váldán oanehit universitehta/allaskuvlaoahpu.</p>
</body></document>
