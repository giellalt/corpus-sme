<document xml:lang="sme" id="no_id"><header><title>Duođalaš njiedjan fágas sámegiella nubbingiella</title><genre code="science"/><author><person firstname="Jon" lastname="Todal" sex="m" born="" nationality=""/></author><year>2011</year><wordcount>4560</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/2.samegiella_skuvllas.pdf</origFileName><parallel_text xml:lang="nno" location="2.alvorleg_nedgang_for_faget_samisk_som_andresprak.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">2 Duođalaš njiedjan fágas sámegiella </em><em type="bold">nubbingiella </em></p>
<p><em type="bold">Jon Todal </em>, professor dr.art., Sámi allaskuvla/ Samisk høgskole, Guovdageaidnu Čoahkkáigeassu <em type="italic">Čielgaseamos ja duođaleamos tendeansa statistihkas sámegiella mánáidgárddis ja skuvllas skuvlajagi 2010/2011 lea ohppiidlogu njiedjan dain geat válljejit sámegiella nubbingiellan vuođđoskuvllas. Dát lohku joatká njiedjat dán skuvlajagi, nugo lea dahkan jahkásaččat maŋemus vihtta jagi. Fága sámegiella nubbingiellan lea massán 38 % vuođđoskuvlaohppiin jagi 2006 rájes. </em></p>
<p><em type="italic">Fágas davvisámegiella nubbingiellan lea ohppiid lohku njiedjan olles 40 % 2006 rájes. </em></p>
<p>Dát artihkal ovdanbuktá ja čielggada sámi mánáidgárdefálaldagaid loguid, loguid mánáin geat váldet vuostá dakkár fálaldagaid ja loguid ohppiin geain lea sámegiella fágabiires vuođđoskuvllas ja joatkkaskuvllas jagi 2010/2011. Deattuhit loguid rievddademiid maŋemus viđa jagis.</p>
<p>Olles oassekápihttal 2.4 lea biddjon fága sámegiella nubbingiella dilálašvuođa analyseremii erenoamážit vuođđoskuvllas. Lean vuoruhan čiekŋudit dárkilit dán dilálašvuhtii go fága sámegiella nubbingiella boahtteáigi orru leahkime deháleamos gažaldat sámi skuvllas juste dál. Dán kapihttalis digaštalan danne dárkileappot movt sáhttá ipmirdit maŋemus vihtta jagi rievddademiid, ja digaštalan politihkalaš ja hálddahuslaš doaimmaid maid sáhttá dahkat buoridit dilálašvuođa. <em type="bold">2.1 Sámegiella mánáidgárddis </em></p>
<p>Mánáidgárddiid loguid máid dán oassekapihttalis ovdanbuktit, leat háhkan go leat lohkan galle doarjja ohcamuša Sámediggi lea ožžon sámi mánáidgárdefálaldagaide. Sámediggi lea sirren ohcamušaid guovtti oassái, (1) sámi mánáidgárddit, (2) sámegielfálaldagat dárogielat mánáidgárddiin.</p>
<p>Teorehtalaččat sáhttá leat muhtun mánáidgárdi mas lea sámegiella fálaldahkan, muhto mii ii leat ohcan doarjaga ja nu ii leat mielde 2010 statistihkas. Muhto min báikkálašdieđuid mielde orru dat unnán jáhkehahtti. 1 <em type="bold">2.1.1 Ollislaš logut sámegielas mánáidgárddiin </em></p>
<p>Tabealla 2.1 vuolábealde ovdanbuktá ollislaš logu sámegielat mánáidgárddiin Norggas jagi 2010 ja loguid mat čájehit maŋemus vihtta jagi rievdadusaid.</p>
<p><em type="bold">Tabealla 2.1 Lohku mánáidgárddiin main lei sámegielfálaldat jagiid 2006–2010 </em></p>
<p>Jahki 2006 2007 2008 2009 2010</p>
<p><em type="bold">Mánáidgárddit main lea sámegielfálaldat oktiibuot </em><em type="bold">67 </em><em type="bold">56 </em><em type="bold">60 </em><em type="bold">71 </em><em type="bold">67 </em></p>
<p>Sámi mánáidgárddit 47 40 41 37 37</p>
<p>Dárogielat mánáidgárddit main lea sámegielfálaldat 20 16 19 34 30</p>
<p>Tabeallas 2.1 oaidnit lohku bissu dássedin mánáidgárddiin main lea sámegielfálaldat. Lohku mánáidgárddiin maid Sámediggi gohčoda <em type="italic">sámi </em>mánáidgárdin, gal lea njiedjan maŋemus vihtta jagi ollislaččat, muhto mánáidgárdefálaldagat gohčoduvvon <em type="italic">sámegielat fálaldat dárogielat mánáidgárddiin </em>leat lassánan, nu ahte fálaldagaid ollislaš lohku lea goitge bisson dássedin. </p>
<p>Go mánáidgárdefálaldagat eai leat luohkkájuhkkon dan mielde mii duođai doaimmahuvvo mánáidgárddiin, de lea váttis diehtit áibbas sihkkarit leago sámegiella nanusmuvvon dahje hedjonan mánáidgárdemánáin áigodagas 2006 gitta 2010 rádjai.</p>
<p>Galggašii leat luohkkájuohkinvuogádat nu ahte statistihkat čájehit makkár giellafálaldaga mánát leat ožžon ja makkár fálaldagaide Sámediggi lea addán eanemus ja unnimus ekonomalaš doarjaga.</p>
<p>Go geahččá ášši ollislaččat, de ii leat unnán eahpádus ahte sámi mánáidgárdefálaldagat leat erenoamáš dehálaččat sámegiela boahtteáigái, ja lea dehálaš ahte nu oallugat go vejolaš sáhttet váldit vuostá dakkár fálaldaga. 1 Ságastallan Sámedikki oahpahusossodaga ráđđeaddiin Anna Kristine Skum Hættain miessemánu 6. b.2011</p>
<p>Tabealla 2.2 vuolábealde čájeha logu mánáin geat válde vuostá sámegielfálaldaga mánáidgárddis 2006-2010</p>
<p><em type="bold">Tabealla 2.2 Mánáid lohku geat váldet vuostá sámegielfálaldaga mánáidgárddis </em><em type="bold">2006–2010 </em></p>
<p>Jahki 2006 2007 2008 2009 2010</p>
<p><em type="bold">Lohku mánáin geain lea sámegielfálaldat oktiibuot </em><em type="bold">975 </em><em type="bold">956 </em><em type="bold">940 </em><em type="bold">883 </em><em type="bold">817 </em></p>
<p>Lohku mánáin sámegielat mánáidgárddiin 929 925 905 789 758</p>
<p>Lohku mánáin geain lea sámegielfálaldat dárogielat mánáidgárddiin 46 31 35 94 59</p>
<p>Lohku mánáin geat válde vuostá sámegielat mánáidgárdefálaldaga njiejai 66 mánáin jagis 2009 jahkái 2010, dat lea seamma go 7,5 proseantta njiedjan. Jus bidjat vuolggasadjin <span type="quote">“bárisjagi”</span> 2006, de lea njiedjan leamaš 158 mánáin, dat vástida 16 %.</p>
<p>Mánáid lohku sámi mánáidgárdefálaldagain lea maŋemus vihtta jagi njiedjan relatiivalaš ollu, ja das leat muhtun sullásaš rievddadeamit go máid maŋŋelis oaidnit vuođđoskuvllas. Njiedjan mánáidgárddiin ii leat goitge nu ollu go njiedjan vuođđoskuvllas.</p>
<p>Eanas sámi mánáidgárdefálaldagat leat Davvi-Norggas. Áigodagas 2006 gitta 2010 njiejai olles Finnmárkkus golmma-, njeallje- ja viđajahkásaččaid lohku 16 %, Romssas vuollelaš 6 % ja Nordlánddas2 10%. Mii oaidnit ahte olles mánáid logu njiedjama sámi mánáidgárdefálaldagain jagiid 2006 rájes 2010 rádjái sáhttá čilget obbalaš njiedjamiin mánáidbessodagain Davvi-Norggas dan áigodagas. </p>
<p>Ii leat gostege bákkolaš váldit vuostá sámegielat mánáidgárdefálaldaga. Go nu geahččá de livčče sáhttán mánáidgárdemánáid lohku sámi fálaldagain lassánit, vaikko ollislaš mánáidlohku njiedjá. Das livčče leamaš eaktun báikkálaš mobiliseremis.</p>
<p>Mánáidgárdefálaldagaid logu ja logu mánáin geat váldet vuostá fálaldaga, sáhttá maiddái juohkit sámegielaid mielde. Dan leat dahkan tabeallain oassekapihttalis vuolábealde. 2 Dieđuid ožžon Statistihkalaš guovddášdoaimmahagas persovnnalaš gulahallama bokte Paul Inge Severeiden. <em type="bold">2.1.2 Davvisámegiella mánáidgárddis </em></p>
<p><em type="bold">Tabealla 2.3 Lohku mánáidgárddiin main lea davvisámegielfálaldat jagiid 2006 – 2010 </em></p>
<p>Jahki 2006 2007 2008 2009 2010</p>
<p><em type="bold">Lohku mánáidgárddiin main lea davvisámegielfálaldat oktiibuot </em><em type="bold">62 </em><em type="bold">52 </em><em type="bold">53 </em><em type="bold">58 </em><em type="bold">57 </em></p>
<p>Davvisámegielat mánáidgárddit 44 38 38 34 32</p>
<p>Dárogielat mánáidgárddit main lea davvisámegielfálaldat 18 14 13 24 25</p>
<p><em type="bold">Tabealla 2.4 Lohku mánáin geat váldet vuostá davvisámegielfálaldaga mánáidgárddis </em><em type="bold">jagiid 2006 – 2010 </em></p>
<p>Jahki 2006 2007 2008 2009 2010</p>
<p><em type="bold">Lohku mánáidgárdemánáin geain lea davvisámegielat fálaldat oktiibuot </em><em type="bold">946 </em><em type="bold">917 </em><em type="bold">884 </em><em type="bold">825 </em><em type="bold">892 </em></p>
<p>Lohku mánáid davvisámegielat mánáidgárddiin 906 900 868 752 721</p>
<p>Lohku mánáin geat váldet vuostá davvisámegielat fálaldaga dárogielat mánáidgárddiin 40 17 16 73 134</p>
<p>Davvisámegielat fálaldagaid lohku ja lohku davvisámegielat mánáin geat váldet vuostá dan fálaldaga, dahket nu stuora oasi olles sámegiela logus ahte tendeanssat (ja nu maiddái čielggadeamit) šaddet seamma tabeallain 2.3 ja 2.4 go tabeallain 2.1 ja 2.2. badjelis. Geahča mii dain lea čállon. <em type="bold">2.1.3 Julevsámegiella mánáidgárddiin </em>2010:s ledje Norggas golbma julevsámegielat mánáidgárdefálaldaga. Guokte dain luohkkájuohká Sámediggi sámi mánáidgárdin ja ovtta sámegielat mánáidgárdefálaldahkan dárogielat mánáidgárddiin. Ovdáneapmi logus galle máná váldet vuostá julevsámegielat fálaldaga, lea nugo Tabealla 2.5 vuollelis čájeha. </p>
<p>Ii leat álki vástidit mii lea daguhan <span type="quote">“sierrajagi”</span> 2009. Eanemus jáhkehahtti lea ahte juste dien jagi dáidet deaivan oktanaga báikkálaš váhnensávaldagat ja ovdaskuvlamielbargit olámuttus. Earret eará oaidnit Sámedikki ohcciidlistus ahte Plassje suohkanis ledje lullisámegielat fálaldagat golmma mánáidgárddis 2009:s, muhto ii oktage fálaldat 2010:s. Ágga manne Plassje suohkanis eai lean dakkár fálaldagat 2010, lei og olmmoš guhte lei virgáiduvvon olles áigái doaimmahit dan 2009:s, lei virgelobis olles 2010:s 3. Nu jávkkai statistihkas 27 % fálaldagain riikkadásis (!)</p>
<p>Lullisámegielat mánáidgárdefálaldat lea hui gitta moatti čoavddaolbmos, ja go dat olbmot eai sáhte muhtun jagi doaibmat, de dat daguha dakkár proseanttalaš váikkuhusaid nugo dás oaidnit.</p>
<p>Guokte njealji lullisámegielat mánáidgárdefálaldagain jagi 2010, ledje Snåasa suohkanis. Snåasa lea dál dat áidna suohkan riikas mii lea dahkan lullisámegiela almmolaš giellan.</p>
<p>Rievddadeamit logus mánáin geat váldet vuostá lullisámegielat mánáidgárdefálaldaga maŋemus vihtta jagi leat leamaš nugo Tabealla 2.7 vuolábealde čájeha.</p>
<p><em type="bold">Tabealla 2.7 Lohku mánáin geat válde vuostá lullisámegielat fálaldaga mánaidgárddiin </em><em type="bold">jagiid 2006– 2010 </em></p>
<p>Jahki 2006 2007 2008 2009 2010</p>
<p><em type="bold">Lohku mánáin geain lea lullisámegielat fálaldat oktiibuot </em><em type="bold">17 </em><em type="bold">21 </em><em type="bold">29 </em><em type="bold">31 </em><em type="bold">15 </em></p>
<p>Lohku mánáin lullisámegielat mánáidgárddiin 11 7 10 10 10</p>
<p>Lohku mánáin geat váldet vuostá lullisámegielat fálaldaga dárogielat mánáidgárddiin 6 14 19 21 5</p>
<p>Tabealla 2.7 čájeha ahte 2009 lei buoremusjahki, muhto njiejai beliin jahkái 2010. Dan čilge ollu seamma dilálašvuohta mii čilgii <em type="italic">fálaldagaid </em>rievddademiid logu (geahča badjelis). Fálaldagaid logu rievddadeapmi, rievdada maiddái logu mánáin geat atnet fálaldagaid. 3 Dieđuid ožžon persovnnalaš gulahallamiin Eva Brynhildsvoldain Plassje suohkana bajásšaddanetáhtas. <em type="bold">2.2 Sámegiella vuođđoskuvllas </em></p>
<p>Go sámegiella nubbingiellan vuođđoskuvllas lea nu duođalaš dilálašvuođas, de analyseren dan sierra kapihttalis (kápihttal 2.4 vuollelis) Kápihttaliin 2.2 ja 2.3 danne dušše ovdanbuvttán ja <em type="italic">oanehaččat </em>čilgen rievddademiid loguin sámegielas skuvllas. <em type="bold">2.2.1 Ollislaš ohppiidlohku geain lea sámegiella fágabiires </em></p>
<p><em type="bold">Tabealla 2.8 Lohku vuođđoskuvlaohppiin geain lea sámegiella fágabiires </em>2005/06 2006/07 2007/08 2008/09 2009/10 2010/11 </p>
<p>Oktiibuot <em type="bold">3055 </em><em type="bold">2672 </em><em type="bold">2542 </em><em type="bold">2517 </em><em type="bold">2346 </em><em type="bold">2245 </em></p>
<p>Davvisámegiella 2844 2479 2354 2339 2158 2058</p>
<p>Julevsámegiella 88 77 79 77 81 96</p>
<p>Lullisámegiella 123 116 105 101 97 91</p>
<p>Ollislaš lohku ohppiin geain lei sámegiella fágabiires Norgga vuođđoskuvllain njiejai 101 ohppiin skuvlajagis 2009/10 skuvlajahkái 2010/11. Dat lea 4,3 % njiedjan jagis.</p>
<p>Tabealla 2.8 čájeha viidásit ahte ollislaš lohku ohppiin geain lea sámegiella dárogielat vuođđoskuvllas lea njiedjan juohke jagi dan rájes go skuvlareforbma <em type="italic">Máhttolokten </em>čađahuvvui 2006:s. Ovdal dan lassánii lohku juohke jagi. Oktiibuot lea lohku njiedjan 810 ohppiin skuvlajagi 2005/2006 rájes. Rehkenaston proseanttaiguin de dahká dat 27 % njiedjama viđa jagis. Ohppiidlogu njiedjan lei eanemus guokte vuosttaš jagi maŋŋel <em type="italic">Máhttoloktema </em>sisafievrrideami. Vejolaš sivaid manne njiedjan lei erenoamáš ollu dan guokte jagi, digaštallat lagabui oassekapihttalis 2.4.5 vuollelis. </p>
<p>Jus juohká loguid sámegielaid mielde, de oaidnit ahte davvisámegielas ja lullisámegielas lea leamaš sullii ovttamađe proseanttalaš ohppiidlogu njiedjan maŋemus vihtta jagi. Julevsámegielas lea leamaš earálágan ovdáneapmi.</p>
<p>Lohku sis geain lea julevsámegiella fágabiires lea lassánan 15 ohppiin maŋemus jagi, dat lea 18 % lassáneapmi. Das lea ollislaš ohppiidlohku dan mađe vuollin (vuollel 100) ahte soaittáhis rievddadeamit sáhttet daguhit stuora proseanttalaš váikkuhusaid. Muhto go geahččat maŋemus viđa jagi loguid ollislaččat, de lea julevsámegiela ohppiidlohku leamaš dásset ja lassánan veaháš. <em type="bold">2.2.2 Sámegiella vuosttašgiellan ohppiidlohku </em></p>
<p><em type="bold">Tabealla 2.9 Lohku vuođđoskuvlaohppiin geain lea sámegiella vuosttašgiellan </em>2005/06 2006/07 2007/08 2008/09 2009/10 2010/11 </p>
<p><em type="bold">Oktiibuot </em><em type="bold">998 </em><em type="bold">1020 </em><em type="bold">1027 </em><em type="bold">1043 </em><em type="bold">1010 </em><em type="bold">971 </em></p>
<p>Davvisámegiella 953 971 984 997 964 923</p>
<p>Julevsámegiella 29 31 25 27 26 29</p>
<p>Lullisámegiella 16 18 16 19 20 19</p>
<p>Lohku ohppiin geain lea sámegiella vuosttašgiellan dárogielat vuođđoskuvllas njiejai 39 ohppiin skuvlajagis 2009/10 jahkái 2010/11. Dat lea 4 % njiedjan. Máhttoloktema rájes lea leamaš oktiibuot 3 % njiedjan. Sáhttit danne dadjat ahte ohppiid lohku geain lea sámegiella vuosttašgiellan lea bisson relatiivalaš dássedin maŋemus vihtta jagi. 3 % njiedjan viđa jagis 2005/06 rájes 2010/11 rádjai lea unnit go mánáidbessodagaid njiedjan Davvi-Norggas dan seamma viđa jagis. Dat njiedjan lea badjel 7 % 4.</p>
<p>Vaikko vuosttašgiellaohppiid lohku lea leamaš dásset ollislaččat guhkit áigodaga, de oaidnit čielga njiedjama guokte maŋemus jagi, 72 ohppiin. Vuos lea ilá árrat dadjat leago dát treanda dahje soaittahis rievddadeapmi.</p>
<p>Julevsámegielat vuosttašgiellaohppiid lohku lea 29 skuvlajagi 2010/11. Dat lea seamma lohku mii lei vihtta jagi áigi, ja lea golbma oahppi eanet go skuvlajagi 2009/10.</p>
<p>Lullisámegielat vuosttašgielat ohppiid lohku lea 2010/11 lassánan golmmain go buohtastahttá jagiin 2005/06 (muhto njiedjan ovttain 2009/10 rájes). Dás leat nu smávva logut ahte soaittáhis rievddadeamit daguhit stuora proseanttalaš váikkuhusa. Muhto Tabeallain 2.9 sáhttit dadjat vuosttašgiellohppiid logu sihke lullisámegielas ja julevsámegielas bisson dássedin maŋemus vihtta jagi. 4 Dieđuid ožžon Statistihkalaš guovddášdoaimmahagas persovnnalaš gulahallama bokte Paul Inge Severeiden. Geahča maiddái kápihttal 7.4.2 vuollelis. <em type="bold">2.2.3 Sámegiella nubbingiella ohppiidlohku </em></p>
<p><em type="bold">Tabealla 2.10 Lohku vuođđoskuvlaohppiin geain lea sámegiella nubbingiellan </em>2005/06 2006/07 2007/08 2008/09 2009/10 2010/11 </p>
<p><em type="bold">Oktiibuot </em><em type="bold">2057 </em><em type="bold">1652 </em><em type="bold">1515 </em><em type="bold">1474 </em><em type="bold">1336 </em><em type="bold">1274 </em></p>
<p>Davvisámegiella 1891 1508 1370 1342 1194 1135</p>
<p>Julevsámegiella 59 46 54 50 55 67</p>
<p>Lullisámegiella 107 98 89 82 77 72</p>
<p>Norgga vuođđoskuvllain lea sámegiella nubbingiellaohppiid lohku njiedjan 62 ohppiin maŋemus jagi. Dát lea 5 % njiedjan. Máhttoloktema sisafievrrideami rájes lea nubbingiellaohppiid lohku njiedjan 783 ohppiin, dat lea 38 % njiedjan viđa jagis.</p>
<p>Go geahččá erenoamážit davvisámegielat nubbingiela ohppiidlogu, de oaidná dan njiedjan 40 %. Tabealla čájeha maiddái eanemus njiedjama, 548 unnit oahppi, leamaš guokte vuosttaš jagi maŋŋil 2006. Dat mearkkaša ahte 70 % olles njiedjamis njiejai dan guokte jagi.</p>
<p>Lohku nubbingielohppiin vuođđoskuvllas Norggas lea maŋemus skuvlajagi njiedjan 62:n. Dat lea 5 % njiedjan. <em type="italic">Máhttoloktema </em>sisafievrrideami rájes lea lohku nubbingielohppiin njiedjan oktiibuot 783:n, mii lea 38 % njiedjan viđa jagis. </p>
<p>Vejolaš ákkat stuora njiedjamii ja vejolaš ákkat dasa go olles 70 % njiejai jagiid 2006-2008, digaštallojuvvo lagabui kapihttalis 2.4 vuollelis.</p>
<p>Tabeallas 2.10 oaidnit mii maiddái ahte ohppiidlohku fágas julevsámegiella nubbingiellan lea rievddadan gaskal 46 ja 67 maŋemus vihtta jagi. Go geahččá ollislaččat olles vihttajagiáigodagas, de lea lohku ohppiin geain lea julevsámegiella nubbingiellan lassánan 8 ohppiin. Julevsámegiela nubbingiellan ohppiidlogus ii leat seamma tendeansa go davvisámegielas ja lullisámegielas.</p>
<p>Ohppiidlohku fágas <em type="italic">lullisámegiella </em>nubbingiellan lea unnon 35 ohppiin maŋemus viđa jagis, ja lea njiedjan jahkásaččat daid jagiid. </p>
<p>Dássážii leat geahččan <em type="italic">Nubbingiella 2 </em>ja <em type="italic">Nubbingiella 3 </em>oktan ja gohčodan dan nubbingiellan. Go juohkit nubbingiellaohppiid logu ja bidjat dan guovtti fágaplánii, de oažžut dakkár loguid go Tabeallas 2.11 vuolábealde. Logut mat earuhit <em type="italic">Nubbingiella 2 </em>ja <em type="italic">3 </em>eai leat go 2008 rájes, danne álgá Tabealla 2.11 vuolábealde dan jagi. </p>
<p><em type="bold">Tabealla 2.11 Nubbingiellaohppiid lohku juhkkon fágaplánaide </em>2008/09 2009/10 2010/11 </p>
<p><em type="bold">Nubbingiellaoahppit oktiibuot </em><em type="bold">1474 </em><em type="bold">1336 </em><em type="bold">1285 </em></p>
<p>Nubbingiella 2 677 628 645</p>
<p>Nubbingiella 3 797 708 640</p>
<p>Tabealla 2.11 čájeha ohppiid logu fágas <em type="italic">Nubbingiella 3 </em>njiedjan eanet go <em type="italic">Nubbingiella 2 </em>. Nubbingiella 3 lea njiedjan leamaš 20 % jagi 2008 rájes. Fágas <em type="italic">Nubbingiellan 2 </em>lea njiedjan leamaš 5 % 2008 rájes, ja 2009/10 rájes 2010/11 rádjái oaidnit lassáneami 17 ohppiin (3 %) fágas <em type="italic">Nubbingiella 2 </em>. </p>
<p>Kapihttalis 2.4 vuollelis, mas erenoamážit analyseret nubbingiela ohppiid loguid, váldit fas ovdan ahte ohppiid lohku <em type="italic">Nubbingiella 3:s </em>njiedjá eanet go fágas <em type="italic">Nubbingiella 2:s. </em></p>
<p>Ohppiidlogu lassáneapmi fágas <em type="italic">Nubbingiella 2 </em>skuvlajagi 2010/11 čiehká veaháš dan duođalaš njiedjantendeanssa máid dán fágas leat oaidnán maŋemus vihtta jagi. Muhto eat vel sáhte dadjat leago dá <em type="italic">ođđa </em>treanda, dahje soaittáhis rievddadeapmi. <em type="bold">2.3 Sámegiella joatkkaskuvllas </em></p>
<p>Dain ovddit almmuhuvvon <em type="italic">Sámi logut muitalit/ Samiske tall forteller </em>eat leat sáhttán ovdanbuktit ollislaš loguid ohppiin geain lea sámegiella fágabiires joatkkaskuvllain miehtá riikka. Nubbingiellaoahpahusa logut mat mis leat leamaš, daid leat ožžon njuolga guovtti sámi joatkkaskuvllain Sis-Finnmárkkus. </p>
<p>Dán jagi leat Oahppodirektoráhtas ožžon loguid olles riikkas golbma maŋemus jagi ovddas5. Daid sáhtán almmuhit dás. <em type="bold">2.3.1 Sámegieloahpahus joatkkaskuvllas olles riikkas </em></p>
<p>Tabealla 2.12 vuolábealde čájeha golbma maŋemus jagi rievddademiid logus ohppiin geain lea sámegiella fágan joatkkaskuvllas Norggas maŋemus golbma jagi.</p>
<p><em type="bold">Tabealla 2.12 Lohku ohppiin geain lea sámegiella fágabiires joatkkaskuvllas, fylkkaid </em><em type="bold">mielde main leat eanet og vihtta oahppi. </em></p>
<p><em type="bold">Skuvlajahki 2008-2009 </em></p>
<p><em type="bold">Skuvlajahki 2009/2010 </em></p>
<p><em type="bold">Skuvlajahki 2010/2011 </em></p>
<p>Vuosttaš- giella</p>
<p>Nubbingiella</p>
<p>Oktiibuot</p>
<p>Vuosttaš- giella</p>
<p>Nubbin-giella</p>
<p>Oktiibuot</p>
<p>Vuosttaš- giella</p>
<p>Nubbin-giella</p>
<p>Oktiibuot</p>
<p><em type="bold">Olles riikka </em><em type="bold">189 </em><em type="bold">152 </em><em type="bold">341 </em><em type="bold">215 </em><em type="bold">154 </em><em type="bold">369 </em><em type="bold">248 </em><em type="bold">185 </em><em type="bold">433 </em></p>
<p>Finnmárku 172 95 267 180 103 283 216 125 341</p>
<p>Romsa 11 30 41 10 30 40 12 37 49</p>
<p>Nordlánda 12 21 7 28 18 9 27</p>
<p>Davvi-Tr.lága 12 8 9</p>
<p>Muđui riikka 6* 3 33 4** 6 14** 2 5 16** *Muđui riikka siskkilda maiddái fylkkaid Nordlánda ja Davvi-Trøndelaga ** Muđui riikka siskkilda maiddái Davvi-Trøndelaga</p>
<p>Tabealla čájeha maŋemus golbma jagi nanu lassáneami ohppiid logus geain lea sámegiella fágan joatkkaskuvllas. Sihke vuosttaš- ja nubbingielas leat lassánan oahppit, ja lassáneapmi lea sihke Finnmárkkus ja muđui riikkas. 5 E-boasta Oahpahusdirektoráhta Statistihkka ossodagas persovnnalaš oktavuođas Irene Hillerenain.</p>
<p>Ollislaš lohku ohppiin geain lea sámegiella fágabiires lea lassánan 27 % maŋemus golmma jagis, lohku ohppiin geain lea sámegiella vuosttašgiellan lea lassánan 31 % ja nubbingiella 22 %.</p>
<p>Váikkuheaddji fáktor lassáneapmái sáhttá leat go joatkkaskuvllat dál ožžot daid stuora vuođđoskuvlabessodagaid main lei sámegiella fágan jagi 2005 áiggiid. Skuvlajagi 2005/06 lei oktiibuot 3055 vuođđoskuvlaoahppis Norggas sámegiella fágabiires. Lohku ii leat goassege leamaš nu allat ii ovdal iige maŋŋil.</p>
<p>Oahppodirektoráhta logut eai fátmmas ohppiid geat leat válljen sámegiela amasgiellan joatkkaskuvllas. Sámediggi juohká stipeandda buohkaide geat válljejit sámegiela fágan joatkkaskuvllas, maiddái sidjiide geat válljejit sámegiela amasgiellan. Oahppit fertejit ieža ohcat stipeandda. Jagi 2011 lea Sámediggi ožžon 126 ohcamuša ohppiin geat leat válljen sámegiela amasgiellan6. Dat lea unnimuslohku sivas go sáhttet oahppit geain livčče riekti ohcat muhto eai leat ohcan. Go bidjat dán logu oktii oahppodirektoráhta ohppiid loguin joatkkaskuvllas, de ollislaš ohppiidlohku sámegielas lea oktiibuot 559 skuvlajagi 2010/2011.</p>
<p>Sohkabealejuohku ohppiid gaskkas geat leat válljen sámegiela joatkkaskuvllas, lea digaštallojuvvon earasajes dán raporttas, geahča kápihttal 5.7.3 vuollelis. <em type="bold">2.3.2 Sámegieloahpahus guovtti stáhta joatkkaskuvllain </em></p>
<p>Vuolábealde almmuhit Sis-Finnmárkku guovtti stáhta sámi joatkkaskuvllaid sámegieloahpahusa loguid. Seammás fuomášuhttit dáid loguid maiddái <em type="italic">mielde </em>olles riikka loguin Tabeallas 2.12 badjelis. </p>
<p>Dán guovtti skuvlla ollislaš ohppiidlohku rievddada oalle ollu jagis jahkái dan mielde makkár fálaldagaid sáhttet bidjat johtui. Danne ii leat nu álki lohkat sámegieloahpahusa válljema rievddademiid dain nominála loguin njealji tabeallas vuolábealde. Danne leat juohke nominála logu maŋábeallái bidjan proseantalogu, mii čájeha oasi olles ohppiidlogus guhtege jagi. Proseantalohku tabeallain muitala eanet giellamolssaeavttuid válljema rievddademiin go nominála logut. 6 Lohku lea sámediggedokumeanttas Ášši SP 021/11 <span type="quote">“Sámedikki čielggadeapmi Sámedikki oahpahus ja oahppodieđáhusas”</span></p>
<p><em type="bold">Tabealla 2.13 Lohku ohppiin geain lea sámegiella vuosttašgiellan guovtti stáhta sámi </em><em type="bold">joatkkaskuvllain Sis-Finnmárkkus, oktan proseantaosiin olles ohppiidlogus </em><em type="bold">2005/06–2010/11 </em>2005/06 2006/07 2007/08 2008/09 2009/10 2010/2011 </p>
<p>N %</p>
<p>N %</p>
<p>N %</p>
<p>N %</p>
<p>N %</p>
<p>N %</p>
<p><em type="bold">Goappaš skuvllat </em><em type="bold">159 </em><em type="bold">74 139 </em><em type="bold">71 131 </em><em type="bold">72 140 </em><em type="bold">72 137 73 </em><em type="bold">137 </em><em type="bold">68 </em></p>
<p>Guovdageaidnu 83 86 80 87 84 92 94 90 81 92 62 80</p>
<p>Kárášjohka 76 64 59 57 47 52 46 50 56 56 75 60</p>
<p>Tabealla 2.13 čájeha ahte proseanta ohppiin geain lea sámegiella vuosttašgiellan guovtti stáhta joatkkaskuvllain lea 68 skuvlajagi 2010/11. Vaikko dát lea vuollegeamos proseanta viđa jagis, de ferte goitge dadjat proseanta bisson relatiivalaš dássedin maŋemus jagiid.</p>
<p>Juohke jagi masa leat logut, lea ohppiid proseanta sis geat válljejit sámegiela vuosttašgiellan leamaš badjelis Guovdageainnu joatkkaskuvllas go Kárášjogas. Nu lea dán jagi maiddái, muhto Guovdageainnu vuosttašgiellaohppiid proseantaoassi lea mannan jagi njiedjan 92 % rájes 80 % rádjai. Dát sáhttá leat soaittáhis rievdan.</p>
<p>Go bidjat oktii loguid Tabeallas 2.13 olles riikka loguiguin Tabeallas 2.12 badjelis, de oaidnit ahte 55 % sámegiella vuosttašgiellaohppiin joatkkaskuvladásis Norggas leat oahppit guovtti stáhta skuvllain Sis-Finnmárkkus. Sivas go lohku ohppiin geat ožžot vuosttašgiellaoahpahusa eará skuvllain, lea lassánan, de lea proseanttalašoassi sis geat ožžot oahpahusa Sis-Finnmárkkus njiedjan golbma maŋemus jagi.</p>
<p><em type="bold">Tabealla 2.14 Lohku ohppiin geain lea sámegiella nubbingiellan 2 guovtti stáhta sámi </em><em type="bold">joatkkaskuvllain Sis-Finnmárkkus 2005/06 – 2010/ 11. </em>2005/06 2006/07 2007/08 2008/09 2009/10 2010/11 </p>
<p>N %</p>
<p>N %</p>
<p>N %</p>
<p>N %</p>
<p>N %</p>
<p>N %</p>
<p><em type="bold">Goappaš skuvllat </em><em type="bold">32 </em><em type="bold">15 </em><em type="bold">51 </em><em type="bold">26 </em><em type="bold">31 </em><em type="bold">17 </em><em type="bold">31 </em><em type="bold">16 </em><em type="bold">24 </em><em type="bold">13 </em><em type="bold">27 </em><em type="bold">13 </em></p>
<p>Guovdageaidnu 7 7 7 8 7 8 7 7 4 5 7 9</p>
<p>Kárášjohka 25 21 44 42 24 27 24 26 20 20 20 16 <em type="bold">2.4 Analysa ja rávvagat </em></p>
<p>Sámegiela duođaleamos dilálašvuohta Norgga skuvladoaimmahagas lea maŋemus vihtta jagi stuora njiedjan ohppiid logus geain lea sámegiella nubbingiellan. Ii dáidde dušše okta sivva dan njiedjamii. Áiggun dás ságaškuššat vejolaš sivaid, nugo oppalaš urbaniseren servodagas, oppalaš njiedjan mánáidbessodagain Davvi Norggas maŋemus vihtta jagi, okta sámegiela fágaplánamolssaeavttu heaittiheapmi jagis 2006, sámegielfága váttisvuođat fága- ja diibmojuhkosiin ja unnán heivvolaš oahpahusmodealla mii dál lea anus ohppiin geain lea sámegiella nubbingiellan. <em type="bold">2.4.1 Oppalaš urbaniseren </em></p>
<p>Lunddolaš čilgehussan ohppiidlogu njiedjamii sámegiella nubbingielas, sáhttá leat dat go olmmošlohku oppalaččat njiedjá árbevirolaš sámi guovlluin7. Olbmot fárrejit stuorit čoahkkebáikkiide. Go olmmošlohku njiedjá, de njiedjá maiddái ohppiidlohku skuvllas.</p>
<p>Dat dilálašvuohta ii sáhte goitge leat olles čilgehussan sámegiella nubbingiella fága stuora njiedjamii. Ovdamearka dihte jus muhtun bearaš fárre Davvi-Romssa suohkanis Gáivuonas ( mii lea sihke sámi hálddašanguovllus ja SED-guovlu ), Romssa gávpogii (mii ii leat oassin hálddašanguovllus iige SED-guovllus), de lea bearraša mánáide ain sámegieloahpahus fálaldat ja riekti.</p>
<p>Jus dát jurddašuvvon eret fárren gáivuonabearaš vállje sámegiela fágan skuvllas Romssas maiddái, nugo dahke Gáivuonas, de ii njieja sámegiela ohppiidlohku olles riikkas. Oahppit eai jávkka skuvlastatistihkas vaikko fárrejit eret sámi hálddašanguovllus ja SED-guovllus.</p>
<p>Goitge lea ágga jáhkkit ahte váhnemat šaddet sámegiela válljemis eanet návccaid bidjat (vejolaččat gáibidit) muhtun skuvllas gávpogis go sámi gilis guovddáš sámi guovllus. Dainna lágiin sáhttá oppalaš urbaniseren goitge doaibmat sámegiela skuvlafágan vuostá. <em type="bold">2.4.2 Mánáidbessosdagaid oppalaš njiedjan </em></p>
<p>Jus mánáid lohku vuođđoskuvlaagis lea njiedjan olles riikkas maŋemus vihtta jagi, de dáidá ohppiid lohku geain lea sámegiella fágabiires jáhku mielde maiddái njiedjan. Logut statistihkalaš guovddášdoaimmahagas čájehit vuođđoskuvlaagi mánáid logu Norggas njiedjan 7 Geahča dán guokte artihkkala olmmošloguovdáneami birra SED-guovllus: Øivind Rustad (2010): <span type="quote">”Olmmošlohkoovdáneapmi SED-guovllus”</span> Girjjis <em type="italic">Sámi logut muitalit/ Samiske tall forteller 3 </em>. Guovdageaidnu: Sámi allaskuvla. S.121 – 142. ja Svanhild Andersen ja Torunn Pettersen (2008): ”Befolkningsutvikling i samiske bosetningsområder – sentralisering og stabilitet.” Girjjis <em type="italic">Sámi logut muitalit/ Samiske tall forteller 1 </em>. Guovdageaidnu: Sámi allaskuvla. S.28 - 61 measta ovttain proseanttain jagi 2005 rájes 20108 rádjái. Dát lohku lea olles riikkas, muhto eanas vuođđoskuvlaoahppit geain lea sámegiella fágabiires ásset Davvi-Norggas. </p>
<p>Golmma davimus fylkkas njiejai ohppiidlohku vuođđoskuvllas 7,5 % dan áigodaga 9. Mii oaidnit Davvi-Norggas oppalaš mánáidbessodagaid njiedjan nu ollu ahte dat ferte váikkuhan maiddái sámegielfága ohppiid lohkui. Dát ferte lea okta ákkain njiedjamii.</p>
<p>Muhto čieža proseanta oppalaš njiedjan Davvi-Norgga vuođđoskuvllaid ohppiidlogus, ii sáhte goitge leat <em type="italic">olles </em>čilgehus 38 % njiedjamii fágas sámegiella nubbingiella. <em type="bold">2.4.3 Fága ja diibmojuohku </em></p>
<p>Dain ovdalaš almmuhuvvon <em type="italic">Sámi logut muitalit/ Samiske tall forteller </em>, leat čujuhan stuora ohppiidlogu njiedjamii fágas sámegiella nubbingiellan. Mii leat maiddái guoskkahan vejolaš sivaid njiedjamii, nugo váttisvuođat sámegiela fága- ja diibmojuohkimis olggobealde hálddašanguovllu. </p>
<p>Váttisvuohta fága- ja diibmojuohkimis lea og fága sámegiella nubbingiella diimmuid máŋgga skuvllain fertejit bidjat olggobeallai dábálaš skuvlaáiggi vai diibmoplánat ollašuvvet. Molssaeaktu dása lea leamaš guhká ahte oahppit fertejit hilgut oahppodiimmuid eará fágain vai čáhkkehit sámegiella nubbingiella diimmuid. Muhto vaikko makkár čovdosa válljejit, de oaidnit ahte duohtavuođas ii leat plánadoaibma heivehuvvon sámegillii. Nu lea leamaš ollu jagiid.</p>
<p>Eiseválddit čujuhit dákkár čađahemiin sámegieloahpahusas, sámegiela unnit dehálaš fágan go ovdamearka dihte fágat dárogiella ja eŋgelasgiella. Sámegiella daguha váttisvuođaid ohppiide, dan ii daga dárogiella ja eŋgelasgiella.</p>
<p>Dát sáhttá mielddisbuktit ahte váhnemat muhtun áiggi geahčen válljejit sámegielfága eret mánáineaset. Geavatlaččat saddá ilá moalkái doalahit sámegiela, ja skuvlii lea fága juoga mii boahtá lassin <span type="quote">“dehálaččabut áššiide”</span></p>
<p>Sámegiella nubbingiellan fágii leat leamaš guovddášaddon fágaplánat 1987 rájes, ja dan rájes fágaplánaid mihttu ohppiide lea leamaš doaibmi guovttegielatvuohta. Go eiseválddit 24 jahkái eai leat čoavdán sámegiela nubbingieloahpahusa praktihkalaš gažaldagaid fága- ja diibmojuohkimis, de lea dat garra signála váhnemiidda. Signála dasa man unnán eiseválddit deattuhit fága. Dat sáhttá váhnemiin ja ohppiin heajudit fága gutnálašvuođadovddu. 8 Dieđuid ožžon Statistihkalaš guovddášdoaimmahagas persovnnalaš gulahallama bokte Paul Inge Severeiden. 9 Finnmárkkus njiejai lohku 7,61 proseanttain, Romssas 7,19 %, ja Nordlánddas 7,72 %. <em type="bold">2.4.5 Fágaplána Sámi giella ja kultuvra heaittiheapmi </em></p>
<p>Mearkkašahttit nubbingiellafágas álggii njiedjan jagi 2006 seamma jagi go skuvlareforbma <em type="italic">Máhttolokten </em>sisafievrriduvvui Norggas. Jáhkkimis lea oktavuohta ohppiidlogu njiedjama ja Máhttoloktema gaskkas. </p>
<p>Ovdal Máhttoloktema lei fágaplána namain <em type="italic">Sámi giella ja kultuvra </em>lassin fágain maid gohčodit <em type="italic">Sámegiella nubbingiella </em>. Fágas <em type="italic">Sámi giella ja kultuvra </em>lei unnit mihttu giellamáhttui go mii lei <em type="italic">Sámegiella nubbingiella </em>fágas. Máhttoloktemiin jagi 2006 válde eret fága <em type="italic">Sámi giella ja kultuvra </em>. Sadjái bohte guokte nubbingiellafága mihttomeriin doaibmi guovttegielatvuohta, <em type="italic">Nubbingiella 2 </em>ja <em type="italic">Nubbingiella 3 </em>. Jáhku mielde ohppiidjoavku mii ovdal čuovui fágaplána <em type="italic">Sámi giella ja kultuvra </em>, de jávkkai sámegieloahpahusas. Dát sáhttá leat hypotesa. </p>
<p>Vai galgá ipmirdit dán kapihttala loguid, de dárbbaša diehtit fága <em type="italic">Sámi giella ja kultuvra </em>ohppiidlogu leat oassin das maid dás gohčodit <em type="italic">Sámegiella nubbingiellan </em>skuvlajagi 2005/06. Dat jahki han lea vuolggasadji mihtidit njiedjama. Maŋŋel 2005/06 fátmmastit nubbingiella logut fágaid <em type="italic">Nubbingiella 2 </em>ja <em type="italic">Nubbingiella 3 </em>. </p>
<p>Tabealla 2.10 čájeha ahte 70 % nubbingiellafága njiedjamis bođii guokte vuosttaš jagi maŋŋel Máhttoloktema sisafievrredeami ja fága Sámi giella ja kultuvra heaittiheapmi. Dát nanne hypotesa ahte dáidá joavku geat ovdal ledje oahppit <em type="italic">Sámi giella ja kultuvra </em>fágas, geat de leat jávkan sámegielfágas. </p>
<p>Tabeallas 2.11 oaidnit fágas <em type="italic">Nubbingiella 3 </em>leat mihá eanegiid jávkan go Nubbingiella 2:s. Dat maiddái nanne hypotesa ahte lea erenoamážit dat ohppiidjoavkku mii ovdal 2006 livčče válljen <em type="italic">Sámi giella ja kultuvra </em>mii lea jávkan sámegieloahpus. </p>
<p>Stáhtas ja Sámedikkis sáhttá dát leamaš rehkenaston riska dalle go Máhttoloktema sisafievrrededje ja fága <em type="italic">Sámi giella ja kultuvra </em>heaittihedje. Jus nu lei, de dat sevdnjes gáddu orru girjábut, dál leat unnit oahppit, muhto oahppit geat leat báhcán soitet máhttit eanet sámegiela go ovdal. </p>
<p>Dán ášši sáhttá maiddái geahččat earáládje, namalassii ná: Skuvla ii leat ožžon ulbmiljoavkku mii ovdal 2006 válddii fága <em type="italic">Sámi giella ja kultuvra </em>, álgit fágii Nubbingiella 3. Sáhttit maiddái dadjat ahte ii leat buorre giellapolitihkalaččat diktit mannat stuora ohppiidjoavkku mii fal háliida oahppat sámegiela. </p>
<p>Čoahkkáigeassu lea ahte sámegielfága ii leat nagodan doalahit stuora ohppiid joavkku geat ovdal áibbas eaktodáhtolaččat válljejedje sámegiela, dahje geain goit ledje váhnemat geat válljejedje fága eaktodáhtolaččat sin ovddas. <em type="bold">2.4.6 Guovttegielat oahpahusvuogádat </em></p>
<p>Dássážii leat ságaškuššán ohppiidlogu njiedjama fágas sámegiella nubbingiellan váttisvuohtan. Muhto ii soaitte juste njiedjan váttisvuohta, njiedjama sáhttá liikka bures oaidnit <em type="italic">symptoman </em>muhtun váttisvuhtii. Sáhttá leat juoga fága <em type="italic">Sámegiella nubbingiellan </em>oahpahusvuogádagas manne oahppit vuollánit, dahje manne váhnemat heitet válljemis fága mánáidasaset. Sammat oahpahusvuogádat soaitá stuora váttisvuohtan fágas dál? </p>
<p>Fágas <em type="italic">Sámegiella nubbingiellan </em>lea mis dahkamuš doaibmi guovttegielat oahpahusvuogádagain, mas lea mihttomearri dahkat dárogielat ohppiid guovttegielagin dárogielagin – sámegielagin. Muhto modeallas eai leat ávdnasat maiguin galggaše olahit mihtuid. Ovdamearka dihte leat dáláš sámegielfága vuogádagas dušše golbma oahpahusdiimmu vahkkus vuođđoskuvllas, ja dábálaččat eaige geavat sámegiela oahpahusas eará daid diimmuid. Dakkár ávdnasiiguin diehttelasat ii sáhte vuogádat ollášuhttit iežas mihttomeari doaibmi guovttegielatvuođa. </p>
<p>Váhnemiid bealis lea leamaš guhká duhtameahttunvuohta sámegiella nubbingiella fágain váilevaš mihttomeriid olaheami dihte. Maiddái dán jagi leat Sis-Finnmárkkus muhtun vuođđoskuvlaohppiid dárogielat váhnemat váidalan juste dan, ášši leat maiddái aviissas čállán.</p>
<p>Dát váhnenduhtameahttunvuohta lea bistán ollu jagiid. Juo 1990-logus čuožžilii garra moaitta váhnemiin fága sámegiella nubbingiellan vuogádahkii, ja jagi 1996 mákse daláš Sámi oahpahusráđđi ja oahpahusdirektevrrat golmma davimus fylkkas guorahallama das mo nubbingieloahpahus duođai doaimmai. Bohtosat almmuhuvve raporttas Sámegiella nubbingiella oahpahus <em type="italic">Opplæringa i samisk som andrespråk, </em>ilmmuhan Sámi allaskuvla jagi 1998. Badjel 60 % váhnemiin ledje duhtameahttumat osiiguin nubbingieloahpahusas. Guorahallan fátmmastii buot ohppiid Norggas geain lei sámegiella nubbingiellan luohkáin 4, 5, 6, 7, 8 ja 9 ja sin váhnemiid. Vástidanproseanta lei allat. </p>
<p>Vaikko váhnencuiggodeapmi dutkanraporttas 1998:s lei dárkil ja čielggas, de ii dan maŋŋil dahkkon makkárge rievdadus sámegiela nubbingiella oahpahusvuogádagas. Baicca leat dan maŋŋil <em type="italic">geahččalan </em>bidjat johtui eará ja nannoseappot oahpahusvuogádagaid sámegillii. Dakkár geahččaleamit leat lihkostuvvan, nugo ovdamearka dihte lullisámegiela prošeakta Elgå bajásšaddanguovddážis 2000-logu álggu geahčen. Prošeakta ii leat goitge mielddisbuktán dan ahte skuvladoaimmahat lea rievdadan dan eahpelihkostuvvon vuogádaga mii ain geavahuvvo. </p>
<p>Sámedikki bargit ja politihkkárat ja Sámi allaskuvlla bargit ja studeanttat leat jagiid mielde lágidan máŋggaid oahppomátkkiid eará minoritehtagiellaguovlluide máilmmis gos leat iskan guovttegielat oahpahusvuogádagaid mat leat ollu buorebut, nannoseappot ja eanet lihkostuvvan go dat maid atnit sámegiela nubbingieloahpahusas. Dát lea earret eará maorioahpahus New Zealandas ja Walesas kymriskaoahpahus. Muhto sámegiela nubbingiela boasttuduvvon oahpahusvuogádat ii leat dange dihte rievdaduvvon.</p>
<p>Nubbingieloahpahusa vuogádat moitojuvvui maiddái 1997 skuvlareforpma árvvoštallamis, muhto ii dát dahkan ahte ođđa nubbingielvuogádat bođii jagi 2006 skuvlareforpmas10. 10 Geahča Hirvonen, Vuokko (doaimm.) 2003: <em type="italic">Sámi skuvla plánain ja praktihkas. Mo dustet O97S hástalusaid? </em>Kárašjohka: ČálliidLágádus </p>
<p>Sámi allaskuvlla máŋgga jagi fágafálaldat <em type="italic">Guovttegielatpedagogihkka </em>iige leat veahkehan rievdadit vuođđoskuvlla guovttegielat oahpahusa struktuvrraid. Oahppu lea addán muhtun oasi sámegielaoahpaheddjiide fágalaš ipmárdusa gažaldagas oahpahus minoritehtagiella nubbingiellan. Muhto eai oahpaheaddjit rievdat skuvladoaimmahaga struktuvrraid ja vuogádagaid. Sii sáhttet dušše rievdadit metodaid. </p>
<p>Gávdno internašunála girjjálašvuohta álgoálbmot minoritehtagiela oahpaheamis.</p>
<p>Čoahkkáigeassu dan dutkamis lea áibbas čielggas: Dakkár vuogádagat go makkáriiguin barget sámegiella nubbingielas Norggas, eai daga ohppiid doaibmi guovttegielagin11. Oahpaheddjiid, ohppiid ja váhnemiin vásáhusain sámi guovlluin lea nappo oktasašvuohta dainna mii čuožžu internašunála fágagirjjálašvuođas. Vaikko dan nai leat guhka diehtán, de ii leat datge buvttihan rievdadusaid.</p>
<p>Tabealla 2.8 mielde sáhttá orrut nu ahte váhnemat dál leat vuollánan ja ipmirdan ahte sámegiella nubbingiellan ii buvttit doaibmi guovttegielatvuođa iige daga dan boahtteáiggisge. Danne válljejit eret fága. Duohtavuohta ahte ohppiidlohku <em type="italic">ii </em>njieja nu ollu sámegielas vuosttašgiellan, doahttala dán hypotesa. Fága sámegiella vuosttašgiellan čuovvu áibbas eará ja nannoseappot oahpahusvuogádaga, vuogádaga mii vásáhusaid mielde dahká ohppiid guovttegielagin. Dat sáhttá leat ággan dasa go váhnemat eai vállje eret dan fága, nugo dahket fágas sámegiella nubbingiellan. </p>
<p>Paradoksála lea go dál várra livčče álkibut doalahit vuođđoskuvlaohppiid sámegiella nubbingielas jus oahppu livčče fátmmastan viidábut ja guovttegielat vuogádat livčče nannoseappot.</p>
<p><em type="bold">Rávvagat </em></p>
<p>Norgga skuvlaeiseválddiin lea dássážii leamaš 24 jahki čoavdit fága- ja diibmojuohkin gažaldaga sámegiella nubbingiella fágas vuođđoskuvllas. Gažaldahkii ii leat vuos vástádus. Dán váttisvuođa fertejit čoavdit jođánepmosit jus lea dáhttu hehttet njiedjama fágas sámegiella nubbingiellan.</p>
<p>Nubbi váttisvuohta sámegiella nubbingieloahpahusas lea go dat ii deavdde iežas mearriduvvon guovttegielalašvuođa mihtuid. Dat sáhttá maiddái leat sivvan dasa go dál válljejit fága unnit go ovdal. Lunddolaš čuovvoleapmi dás lea sisafievrredit eará ja nannosit oahpahusvuogádagaid nubbingieloahpahussii, go dat mat dássážii leat leamaš. Internašunála dutkangirjjálašvuođa bokte, oahppan eará riikkain, ovdalaš sámi dutkanprošeavttaid bokte ja praktihkalaš iskamiid 11 Geahča girjjiid Baker, Colin 2009 <em type="italic">: Foundations of Bilingual Education </em>. Clevedon: Multilingual Matters ja Øzerk, Kamil (2006): <em type="italic">Fra språkbad til språkdrukning. Modeller for opplæring med to språk. </em>Oplandske bokforlag. bokte sámi skuvllain leat gártadan doarvái máhtu das mii ii doaimma ja das mii galgá vai sámegiella nubbingiella oahpahus galgá doaibmat buorebut go dál. Dál dárbbašit hámuhit áibbas juste makkár dáhttu lea ja de digaštallat movt dáhtu geavatlaččat galgá bidjat doaibmagoahtit. </p>
<p><em type="bold">Gáldut loguide: </em></p>
<p><em type="italic">Mánáidgárdi: </em></p>
<p>Sámi mánáidgárdefálaldagaid loguid ja loguid mánáin dain fálaldagain, leat ožžon Sámedikki oahpahusossodagas Anna Kristine Skum Hætta bokte.</p>
<p>Dieđuid sámi mánáidgárdefálaldaga njiedjamis Plassjes leat ožžon Plassje suohkana bajáššaddanossodagas Eva Brynhildsvoldas, persovnnalaš gulahallama bokte.</p>
<p>Davvi-Norgga ovdaskuvlabessodagaid njiedjama loguid 2005– 2010 leat ožžon Statistihkalaš guovddášdoaimmahagas Paul Inge Severeides, persovnnalaš gulahallama bokte.</p>
<p><em type="italic">Vuođđoskuvla: </em></p>
<p>Vuođđoskuvlla sámegieloahpahusa loguid leat viežžan Oahppodirektoráhtas neahttasajis: http://www.wis.no/gsi/tallene .</p>
<p>Loguid vuođđoskuvlla mánnábessodaga njiedjamis Norggas ja Davvi-Norggas erenoamážit maŋemus vihtta jagi leat ožžon Statistihkalaš guovddášdoaimmahagas Paul Inge Severeides, persovnnalaš gulahallama bokte.</p>
<p><em type="italic">Joatkkaskuvla: </em></p>
<p>Olles riikka joatkkaskuvlla loguid leat ožžon Oahpahusdirektoráhtas Irene Hillerenas, persovnnalaš gulahallama bokte.</p>
<p>Loguid sámegiella amasgiellan joatkkaskuvllas leat váldán sámediggedokumeanttas Ášši SP 021/11 <span type="quote">”Sametingets redegjørelse om Sametingets melding om opplæring og utdanning”</span>.</p>
<p>Loguid guovtti stáhta sámi joatkkaskuvllain leat ožžon njuolga skuvllain Trygve Guttorm (Kárášjohka) ja Lisbet Gran (Guovdageaidnu) bokte.</p>
<p><em type="bold">Girjjálašvuohta masa leat čujuhan </em></p>
<p>Andersen, Svanhild ja Torunn Pettersen (2008): ”Befolkningsutvikling i samiske bosetningsområder – sentralisering og stabilitet.” I <em type="italic">Sámi logut muitalit/ Samiske tall forteller 1 </em>. Guovdageaidnu: Sámi allaskuvla. S.28 - 61 </p>
</body></document>
