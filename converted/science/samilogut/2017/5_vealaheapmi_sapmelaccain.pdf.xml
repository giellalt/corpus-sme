<document xml:lang="sme" id="no_id"><header><title>Vealaheapmi sápmelaččain geain leat hedjonan doaibmanávccat</title><genre code="science"/><author><person firstname="Ketil Lenert" lastname="Hansen" sex="m" born="" nationality=""/></author><year>2017</year><wordcount>3779</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/5._vealaheapmi_sapmelaccain_geain_leat_hedjonan_doaibmanavccat_0.pdf</origFileName><parallel_text xml:lang="nob" location="5_diskriminering_av_samer.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">5  Vealaheapmi sápmelaččain geain leat hedjonan doaibmanávccat </em></p>
<p><em type="bold">Ketil Lenert Hansen,</em> PhD, vuosttasamanueansa, UiT Norgga árktalaš universitehta- </p>
<p>UiT, campus Tromsa</p>
<p><em type="italic">Čoahkkáigeassu Máŋgga  davviriikkalaš  dutkamušas  boahtá  ovdan  ahte  sápmelaččat  geain  leat  hedjonan doaibmanávccat  vásihit  gielalaš,  kultuvrralaš  ja  stigmatiserejeaddji  hehttehusaid  servodat oassálastimis. Dán kapihttalis váldit váldoáššálaččat ovdan dehálaš gávdnosiid vealaheami ektui  sápmelaččain  geain  leat  hedjonan  doaibmanávccat,  mat  ovdal  leat  almmuhuvvon raporttain ja artihkkaliin norggabeale Sámis. </em></p>
<p><em type="italic">Sápmelaččat  vásihit  dávjá  vaššicealkámušaid,  vealaheami  ja  givssideami  dáláš  Norggas. Maŋemuš áiggi leat oaidnán máŋga ášši rasisttalaš ovdanbuktimiiguin ja medias leat leamaš ollu  loavkideaddji  cealkámušat  sápmelaččaid  ektui  ja  erenoamážit  neahttadebáhtain, vuorrástuhtti eatnat. Vástideaddjit geat dieđihit vealaheami dieđihit maiddái dávjjibut heajut ieš-árvvoštallojuvvon dearvvašvuođa, eanet psyhkalaš streassa ja heajut loaktima ja čálggu.    </em></p>
<p><em type="italic">Sápmelaččat  geain  leat  hedjonan  doaibmanávccat  vásihit  givssideami  ja  vealaheami <span type="quote">“juogo/dahje”</span>  ja  <span type="quote">“sihke/ja”</span>  sin  sámevuođa  ja  hedjonan  doaibmanávccaid  dihte.  Ollu sápmelaččat  geain  leat  hedjonan  doaibmanávccat  leat  vásihan  givssideami  skuvllas, almmolašvuođa deaivvademiin ja go leat ožžon medisiinnalaš divššu, muhto maid neahtas ja báikkálaš servodagas, gávppis dahje restauráŋŋa fitnamis ja bargoohcama oktavuođas. Dát daguhit stuorit vára (sosiála) marginaliseremii ja heajos psyhkalaš dearvvašvuhtii. </em></p>
<p><em type="italic">Sápmelaččat geain leat hedjonan doaibmanávccat leat erenoamáš suojeheames joavku geaid lea  erenoamáš  dehálaš  fuolahit  dan  geatnegasvuođa  ektui  mii  čuovvu  ovttadássásaš dearvvašvuođa- ja fuolahusbálvalusa ja eamiálbmot stáhtusa Norggas. </em></p>
<p><em type="bold">5.1 Álggahus </em></p>
<p>Norgga  dáláš  čálgovuogádat  šattai  duohtan  1950-  ja  1960-logus.  Dalle  dearvvašvuođa-  ja sosiálasektora  almmolaš  bálvalusat  ásahuvvo,  seammás  go  vejolašvuohta  gazzat  oahpu nannejuvvui.  Davviriikkalaš  vuogádat  mii  lea  Norggas  galgá  sihkkarastit  buohkaide  rievtti addosiidda. Vuođđojurdda čálgostáhtain lea ahte stáhta lea váldán badjelasas ovddasvástádusa sihkkarastit buohkaide servodagas čálggu. Earret eará galgá sidjiide geain ii leat alddiineaset vejolašvuohta  ealihit  iežaset,  sihkkarastojuvvot  eallinláhki  ja  buorre  birgenláhki  <em type="italic">(Vårdal, 2010)</em>. Máŋga dutkamuša sihke Norggas ja Ruoŧas čájehit ahte sápmelaččat geain leat hedjonan doaibmanávccat  vásihit  gielalaš,  kultuvrralaš  ja  stigmatiserejeaddji  hehttehusaid  servodat oassálastimis <em type="italic">(Edin-Liljegren &amp; Flyckt, 2017; Melbøe, Johnsen, Fredreheim, &amp; Hansen, 2016; </em></p>
<p><em type="italic">Uttjek,  2016)</em>.  Dat  hehttehusat  daguhit  lassinoađi  doaibmaváttisvuođaide  ja  váddudit  sosiála oktavuođaid, bearašoktavuođaid, oahpu, barggu, astoáiggi, deaivvadeami dearvvašvuođadoaimmahusain  ja  eará  veahkkeásahusaiguin  (diagnostiseren,  dikšun, rehabiliteren) ja váddudit buori mielváikkuhan vejolašvuođa masa lea lágalaš riekti. </p>
<p>Mánáid-,  nuoraid-,  ja  bearašdirektoráhta  (Bufdir)  lea  áigodagas  2014-2017  ruhtadan davviriikkalaš ovttasbarggu, maid Nordens Välfärdscenter lea jođihan, ja mii lea háhkan eanet dieđuid  olbmuid  birra  geain  leat  hedjonan  doaibmanávccat  ja  geain  lea  sápmelaš  duogáš.<em type="italic"> </em>Vuosttaš  oassi  dán  barggus  lea  leamaš  ráhkadit  diehtovárdosa  dutkamiin  ja  relevánta girjjálašvuođas.  Dat  bargu  lea  doaimmahuvvon  davviriikkalaš  prošeaktan  ja  Nordens Välfärdscenter  (Huuva,  2014b),  čálli  Kaisa  Huuva  bokte,  lea  ráhkadan  čuovvovaš diehtovárdosa: <span type="quote">”Olbmot geain leat doaibmahehttejumit ja sámi duogáš”</span> <em type="italic">(Huuva, 2014a)</em>. UiT Norgga  Árkatalaš  Universitehta  Campus  Harstad  álggahii  2015:s  stuora  dutkanprošeavtta namain:  <span type="quote">”Máŋggabealatvuohta  ja  gierdevašvuohta”</span>.  Dát  prošeakta  galgá  addit  eanet  dieđuid doaibmanávccahisvuođa  birra  sámi  servodagain,  mo  olbmot  vásihit  iežaset  eallindili, bargoeallima,  skuvladili,  astoáiggi,  dehálaš  rievdamiid  eallimis,  sosiála  oktavuođaid  ja bearašoktavuođaid, deaivvadeami dearvvašvuođadoaimmahusain ja eará veahkkeásahusaiguin, ja  mo  lea  sin  vealaheami  stáhtus  ja  sin  demokráhtalaš  oassálastin.  Prošeavtta  vuosttaš oasseraporta  (čálliiguin:  Line  Melbøe,  Bjørn-Eirik  Johnsen,  Gunn  Elin  Fredreheim  ja  Ketil Lenert  Hansen)  ilmmai  2016:s  namain:    <span type="quote">”Situasjonen  til  samer  med  funksjonsnedsettelse”</span> <em type="italic">(Melbøe  et  al.,  2016)</em>.  Aitto  almmuhuvvui  maiddái  prošeaktaraporta  ruoŧabeale  Sámis: <span type="quote">”Eallindilit  sámiin  doaibmahehttehusain  Ruoŧas”</span>  <em type="italic">(Uttjek,  2016)</em>,  čállán  Margaretha  Uttjek, Umeå  universitehtas  ja  ”  Eavttut  sámiide  doaibmahehttehusain  sámi  hálddahusgielddain Ruoŧas”<em type="bold"> </em><em type="italic">(Edin-Liljegren  &amp;  Flyckt,  2017)</em>  čállán  Anette  Edin-Liljegren  ja  Kia  Flyckt, Glesbygdsmedicinskt centrum, Västerbottens Läns landsting. 2017 čavčča ilmmai maid suoma raporta: <span type="quote">”Experiences of inclusion and welfare services among Finnish Sámi with disabilities”</span>.  Skábmamánu 9. b. 2017 almmuhuvvui ja publiserejuvvui vuosttaš raporta kvantitatiiva oasis norggabeale  prošeavttas.  Dat  raporta  kárte  eallindiliid  sámi  guovlluin  olbmuin  geain  leat doaimmashehttejumit <em type="italic">(Gjertsen, 2017)</em>.  </p>
<p>Dát  kapihtal  čielggada  váldoáššálaččat  dehálaš  gávdnosiid  mat  gusket  vealaheapmái sápmelaččain  geain  leat  hedjonan  doaibmanávccat,  dieđuid  mat  ovdal  leat  almmuhuvvon iešguđet dáhtágálduin, raporttain ja artihkkaliin norggabeale Sámis.</p>
<p>Govva © Ketil Lenert Hansen</p>
<p><em type="bold">5.2 Doabačielggadeapmi: hedjonan doaibmanávccat </em></p>
<p>ON konvenšuvdna vuoigatvuođain mat gusket olbmuide geain leat hedjonan doaibmanávccat, definere vealahanvuođu ná artihkal 1:s nuppi lađđásis:</p>
<p><em type="italic">«Olbmot geain leat hedjonan doaibmanávccat leat ee. olbmot geain leat guhkesáiggi fysalaš,  mentála,  intellektuála  dahje  eará  doaibmanávccahisvuohta  mii  čuohcá dovddaipmárdussii,  ja  dat  ovttas  iešguđetlágan  hehttehusaiguin  heađuštit  sin ollislaččat ja beaktilit searvamis servodatdoaimmaide, seamma láhkai go earát.</em> </p>
<p>Doaba <em type="italic">hedjonan  doaibmanávccat</em>  (funksjonsnedsetting)  čujuha  fysalaš,  psyhkalaš  dahje intellektuála  hedjonan  doaibmanávccaide.  Norggas  ipmirduvvojit  hedjonan  doaibmanávccat relašuvnnalaš perspektiivvas. Dat mielddisbuktá ahte eat geahča dušše iešvuođaid indiviiddas, muhto maiddái áššiide servodagas ja  indiviiddaid ja servodaga gaskasaš oktavuođaid  <em type="italic">("Slik har jeg det i dag: Rapport om levekår for mennesker med utviklingshemming," 2013)</em>.   </p>
<p>Vealahanláhkalávdegoddi definere doahpaga hedjonan doaibmanávccat čuovvovaččat:</p>
<p><em type="italic">”Hedjonan  doaibmanávccat  siskkilda fysalaš,  psyhkalaš  ja  kognitiiva doaibmamiid. Fysalaš doaibmamat leat ovdamearka dihte lihkadeami-, oainnu- ja guludoaibmamat. Hedjonan  psyhkalaš  doaibmanávccaiguin  oaivvilduvvojit  buozalmasvuođat  ja dilálašvuođat  maid  rehkenastet  psyhkalaš  dávdan.  Hedjonan  kognitiiva doaibmanávccat  siskkildit  hedjonan  návccaid  mentála  proseassain  nugo  muittus, gielas, diehtogieđahallama ektui, váttisvuohtačoavdima, ja máhtu ja vásáhus háhkama ektui   </em><em type="italic">((Vealahanláhkalávdegoddi, 2009)</em>. </p>
<p>Hedjonan  doaibmanávccat  sáhttet  vuolgán  buozanvuođas,  lápmašuvvamis  dahje  leat riegádeamis.  Bistevaš  dávddat,  syndromat  dahje  sivat  nugo  váibmosivva,  diabetes,  ástmá, asperger  syndroma  dahje  ADHD  gullet  danne  maiddái  definišuvdnii.  Psyhkalaš  ja  fysalaš gárrenávnnassorjjasvuohta adno buozalmasvuohtan mii sáhttá daguhit hedjonan doaibmanávccaid  (Mánáid-  ja  dásseárvodepartemeanta  2013).  Doaimmashehttejupmi  lea oktasaš  namahus  iešguđetlágan  dearvvašvuođadiliide  ja  diagnosaide  mat  mielddisbuktet kognitiiva hedjonan doaibmanávccaid iešguđet meari dáfus. Lohku galle olbmo Norggas leat geain lea doaimmashehttejupmi lea merrojuvvon sullii 1-3% álbmogis  <em type="italic">("Frihet og likeverd : om mennesker med utviklingshemming," 2013)</em>. </p>
<p><em type="bold">5.3 Hedjonan doaibmanávccaid gávdnoštupmi sámi álbmogis  </em></p>
<p>Ii leat álki defineret geat leat sápmelaččat Norggas. Ii oktage dieđe juste man galle sápmelačča orrot  dáláš  Norggas  <em type="italic">(Pettersen  &amp;  Magritt,  2015)</em>.  Dan  sivas  go  Norga  ii  čohkke  almmolaš statistihka das geat definerejit iežaset sápmelažžan. Dat ii leat dahkkon 1970 álbmotlohkama rájes,  mas  Statistihkalaš  guovddášdoaimmahat  (SGD)  jearai  njeallje  gažaldaga  sámegiela  ja identitehta birra ássiin muhtun suohkaniin, guovlluin olggobealde stuora gávpogiid davábeale Sáltoduoddara <em type="italic">(Aubert, 1978)</em>. Vuollegis meroštallan 1970 álbmotlohkama vuođul, čujuha ahte Norggas orrot sullii 40 000 sápmelačča, vejolaččat lea jierpmálaš meroštallan 50 000 – 60 000 <em type="italic">(Pettersen  &amp;  Brustad,  2015)</em>,  ja  soaitá  lohku  leat  75 000  <em type="italic">(Huuva,  2014a)</em>,  go  váldá  vuhtii maŋemus  njealljelogi  jagi  álbmotlassáneami.  Dain  geavahit  sullii  25 000  olbmo  sámegiela beaivválaš eallimis <em type="italic">(Solbakk &amp; Biti, 2004)</em>. </p>
<p>Eai leat logut dasa galle olbmo leat geain leat hedjonan doaibmanávccat ja sápmelaš duogáš (Huuva,  2014b).  Jus  váldit  vuođu  iešdieđihuvvon  doaibmanávccahisvuođain  nugo  našunála bargoeallinguorahallan čájehii maid Statistihkalaš guovddášdoaimmahat  doaimmahii 2013:s, de boahtá ovdan ahte lahka 17 % (dat lohku lea rievddadan 15% ja 18% gaskkas áigodaga 20022013) vástideddjiin álbmogis agis 15-66 jagi dieđihit muhtun lágan hedjonan doaibmanávccaid, definerejuvvon  fysalaš  dahje  psyhkalaš  bistevaš  dearvvašvuođaváddun.  Dain  ledje  43  % barggus,  álbmogis  muđui  lei  barggus  74  proseanta  <em type="italic">(Bø  &amp;  Håland,  2013)</em>.  Jus  daid  loguid geavahit  sámi  álbmogis,  ja  lohkat  ahte  Norgga  sámi  álbmot  lea  lagabui  75 000  olbmo,  de galggaše  leat  12 750  olbmo  geain  lea  sápmelaš  duogáš  geain  leat  m<em type="italic">(Huuva, 2014a)</em>. </p>
<p><em type="bold">5.4 Dilálašvuohta sápmelaččain geain leat hedjonan doaibmanávccat </em></p>
<p>Muhtun váldogávnnus raporttas <em type="italic"><span type="quote">”Situasjonen til samer med funksjonsnedsettelse”</span> (Melbøe et </em></p>
<p><em type="italic">al.,  2016)</em><em type="italic"> </em>lea ahte dás ii leat sáhka ovtta dilálašvuođas, muhto máŋggalágan dilálašvuođain, </p>
<p>mat  leat  čadnon  bajásšaddaneavttuide,  iežaset  sámi  duogáža  čatnašupmái,  gillii,  sámi orrunguvlui, ahkái, sohkabeallái, makkár doaibmanávccahisvuohta lea ja nu ain <em type="italic">(Melbøe et al., 2016)</em>.  Dat čuvgeha kompleksitehta ja máŋggabealatvuođa sámi servodagas ja dan oktavuođain stuoraservodahkii.  </p>
<p>Raporta  čájeha  ahte  ollu  sápmelaččat  geain  leat  hedjonan  doaibmanávccat  guddet  mielddis kultuvrralaš vásáhusaid ja eallináicamiid mat dahket duogáža dasa mo sii ipmirdit ja lahkonit iežaset  leahkimii  ja  dávdii  <em type="italic">(Melbøe  et  al.,  2016)</em>.  Dat  čatnasit  gillii,  ja  giellaipmárdussii, jurddavuohkái,  sohkii  ja  bearašstruktuvrii,  tabuide,  dáruiduhttima  ja  revitaliserema  historjái, gulahallanvugiide,  kultuvrralaš  kodaide,  dávdaipmárdussii,  oskkoldahkii  (leastadianisma)  ja vuoiŋŋalašvuhtii  ja  luondduipmárdussii  <em type="italic">(Melbøe  et  al.,  2016)</em>.  Dan  mearkkašumi  lea ságaškuššan Jens-Ivar Nergård girjjis <span type="quote">«Den levende erfaring»</span>. </p>
<p><em type="bold">5.5 Ovttadássásaš dearvvašvuođa- ja fuolahusbálvalusat sápmelaččaide geain leat hedjonan doaibmanávccat </em></p>
<p>Ovttadássásaš  dearvvašvuođa-  ja  fuolahusbálvalusat  lea  politihkalaš  mihttu  Norggas,  ja  lea oassi norgga lágas. Norggas lea sierra ovddasvástádus addit ovttadássásaš dearvvašvuođa- ja fuolahusbálvalusaid sápmelaččaide  sin  eamiálbmot  stáhtusa  olis  (Sosiála-  ja dearvvašvuođadepartemeanta, 1995).</p>
<p>Našunála  dearvvašvuođa-  ja  fuolahusplánas  2011-2015  čilgejuvvo  ovttadássásaš dearvvašvuođabálvalus ná:</p>
<p><em type="italic">”Dearvvašvuođa- ja fuolahusbálvalusat galget leat ovttadássásaččat olles álbmogii ja heivehuvvon iešguđetlágan dárbbuide, vuordámušaide ja ipmárdusaide dasa mat leat buorit  čovdosat  dearvvašvuođaváttisvuođaide.  Buorre  gulahallan,  rabasvuohta  ja </em></p>
<p><em type="italic">doahttalus  iešguđetláganvuođaide […] lea mearrideaddji kvalitehtii geavaheaddji ja dearvvašvuođa-  ja  sosiálabargiid  gaskasaš  deaivvadeamis.  Buorre  dulkonbálvalus gelbbolaš dulkkaiguin ja buorre guldaleapmi pasieanttaid deaivvadeamis  lea eaktun ovttadássásašvuhtii. Gielalaš láhčin lea dárbbašlaš sihkkarastin dihte diehtojođu, nu ahte  beliin  lea  oktasaš  ipmárdus  plánemis,  heiveheamis  ja  čuovvoleamis” (Dearvvašvuođa- ja fuolahusdepartemeanta 2011). </em></p>
<p>Geatnegasvuohta  addit  ovttadássásaš  dearvvašvuođa-  ja  fuolahusbálvalusaid  sápmelaččaide geain  leat  hedjonan  doaibmanávccat  lea  belohahkii  čuovus  njuolga  dearvvašvuođalágain, muhto maiddái oppalaš geatnegasvuođas vealahanláhkaortnega dáfus. Sihke dearvvašvuođalágat  ja  vealahanláhkaortnegat  leat  nannejuvvon  Norgga  riikkaidgaskasaš geatnegasvuođaid bokte maid leat váldán badjelasas iešguđetlágan olmmošvuoigatvuođakonvenšuvnnaiguin <em type="italic">(LDO, 2011)</em>. </p>
<p>Ovttadássásaš  dearvvašvuođa-  ja  fuolahusbálvalusat  eaktudit  ahte  sáhttá  oažžut  ovttalágan vejolašvuođa,  kvalitehta  ja  bohtosa.  Dat  ollašuvvo  go  dearvvašvuođa-  ja  fuolahusbálvalusat láhčet dili ovttaskas pasientii (maiddái sápmelaččaide geain leat hedjonan doaibmanávccat) nu ahte oažžu ollašuvvot gáibádusa mii lea ovttadássásaš vejolašvuohta fuolahussii ja dikšumii. Bálvalusat  galget  addit  seamma  buori  kvalitehta  buot  geavaheddjiide,  ja  mihttu  lea ovttaláganvuohta  bohtosii<em type="italic">(C. R. Olsen, 2011)</em>. </p>
<p>Čájáhusgovva © Ketil Lenert Hansen</p>
<p><em type="bold">5.6 Struktuvrralaš vealaheapmi, dearvvašvuođa- ja fuolahusbálvalusat ja doaibmanávccahisvuohta </em></p>
<p>Doaba  struktuvrralaš  (dahje  institušuvnnalaš)  vealaheapmi  lea  veahá  earálágan  go  dat doahpagat mat čilgejit konkrehta vealaheaddji daguid. Dat guoskkaha bajitdási struktuvrraide mat  leat  huksejuvvon  ja  hábmejuvvon  nu  ahte  das  leat  vuogádaga  siste  dihto  vealaheaddji čuozahusat (eahpenjuolga vealaheapmi). Dat sáhttet leat struktuvrrat máŋgga dásis, bajit dási servodatlaš  struktuvrraid  rájes  gitta  struktuvrraide  smávva  organisašuvnnain  <em type="italic">(Holgersen  &amp; Lovutvalget for lov mot etnisk, 2002)</em>. </p>
<p><em type="italic"><span type="quote">“Lea  dokumenterejuvvon  ahte  sápmelaččat,  ja  erenoamážit  sápmelaččat  geain  leat hedjonan doaibmanávccat, deaividit gielalaš ja kultuvrralaš hehttehusaid mat daguhit lassinoađi  váttisvuođaide  ja  dahket  váttisin  sihke  oahpu,  diagnostiserema,  divššu, rehabiliterema  ja  geavaheaddjidiehtojođu.  Dat  ii  vástit  dan  vuoigatvuhtii  mii sápmelaččain  lea  álgoálbmogin  duohta  dásseárvui  eará  norgalaš  stádaboargáriid ektui, iige riektái oažžut doaibmabijuid mat vuosttildit negatiiva vealaheami”</span>. (Sosiála- ja dearvvašvuođadepartemeanta 2001) . </em></p>
<p>Vealaheapmi  mearkkaša  ahte  muhtumiiguin  láhttejuvvo  heajubut  go  earáiguin  ovdamearka dihte  sin  sohkabeale,  čearddalašvuođa,  hedjonan  doaibmanávccaid,  oskkoldaga  dahje  sin seksuála soju dihte. Govdadit daddjon definerejuvvo vealaheapmi dahkun masa vuođđun leat duohta  dahje  navdojuvvon  persovnnalaš  iešvuođat  mat  ožžot  negatiiva  váikkuhusaid eaŋkilolbmui.  Vealaheapmi  sáhttá  leat  dakkár  dahku  ja  dadjamuš  mat  vásihuvvojit loavkideapmin,  soardimin  dahje  hiddjádussan.  Maiddái  ovttalágan  meannudeapmi  mii  addá iešguđetlágan vuorrováikkuhusa iešguđetlágan joavkkuide danne go leat iešguđetláganat, lea struktuvrralaš vealaheapmi <em type="italic">("Slik  har  jeg  det  i  dag:  Rapport  om  levekår  for  mennesker  med </em></p>
<p><em type="italic">utviklingshemming," 2013)</em>.  </p>
<p>Vealahan-    ja  beasatlašvuođalága  mihttu  lea  ovddidit  ovttadássásašvuođa  ja  easttadit vealaheami,  nugo  aitto  fal  dearvvašvuođadoaimmahagas.  Jus  pasieanttat  geain  lea  sápmelaš duogáš  vásihit  hehttehusaid  dearvvašvuođadoaimmahusa  deaivvademiin  de  sáhttá  dat  leat vealaheami dihte dahje eahpeáššálaš sierralágan meannudeapmi sin kultuvrralaš dahje gielalaš duogáža dihte. Njuolggo vealaheapmi sáhttá dáhpáhuvvat go olbmuiguin geain lea sápmelaš duogáš  meannuduvvo  heajubut  go  earáiguin  seamma  dilis.  Eahpenjuolggo  vealaheapmi  lea earálágan vealaheapmi mas praksisa orru neutrála vuohki, muhto mii daguha ahte olbmot geain lea sápmelaš duogáš biddjojit heajut sajádahkii go earát  (Vealahan- ja beasatlašvuođaláhka) (Mánáid- ja dásseárvodepartemeanta, 2008). Váilevaš dearvvašvuođa- ja fuolahusbálvalusaid láhčin, sáhttá leat ovdamearkan eahpenjuolga vealaheapmái. Muhtun ovdamearka dasa sáhttá leat jus sámegielat doaimmashehttejuvvon pasieantta ii oaččo dulkafálaldaga gulahallan dihte dearvvašvuođabargiiguin.  Go  meannuda  buohkaiguin  seamma  ládje,  go  pasieanttain  leat iešguđetlágan dárbbut ja eavttut, de váikkuha dat nu ahte muhtun ii oaččo ovttadássásaš divššu.  Sierrafálaldat  muhtumiidda  ipmirduvvo  danne  dárbbašlaš  doaibman  vai  sáhttá  addit ovttadássásaš meannudeami ja olahit ovttalágan bohtosa.</p>
<p>Dutkan  čájeha  ahte  sápmelaččat  vásihit  hástalusaid  dearvvašvuođabálvalusa  oktavuođain, dakkáriid  mat  čuožžilit  go  dearvvašvuođabálvalusas  váilu  giella-  ja  kulturgelbbolašvuohta. Sámegielat pasieanttat leat oppalaččat eanet duhtameahttumat suohkanlaš doavtterbálvalusain go d�</p>
<p>Raporttat  mat  leat  čállon  Norggas  ja  Ruoŧas  sápmelaččaid  birra  geain  leat  hedjonan doaibmanávccat  orrot  čájeheame  ahte  čálgovuogádat  vuosttažettiin  lea  heivehuvvon majoritehtaálbmogii ja ii leat heivehuvvon sámi álbmogii <em type="italic">(Melbøe et al., 2016; Uttjek, 2016)</em>. Go ovdamearka dihte dearvvašvuođa- ja fuolahusbálvalusat leat dušše dárogillii, ja kultuvrralaš konteavsttas mii gullá majoritehtii, de lea várra ahte sáhttá dáhpáhuvvot boasttu gulahallan sámi geavaheaddji ja veahkkedoaimmahaga gaskkas mii fas sáhttá daguhit ahte sámi geavaheaddji ii olat  ollislaččat  iežas  dárbbuiguin  <em type="italic">(Nergård,  2006)</em>.  Raporttas  <span type="quote">”Situasjonen  til  samer  med funksjonsnedsettelse”</span>  gos  leat  jearahallan  olbmuid  geain  lea  sápmelaš  duogáš  ja  geain  lea muhtunlágan  diagnosa  iežaset  hedjonan  doaibmanávccaid  olis,  boahtá  ovdan  ahte  norgga čálgodoaimmahaga  deaivvademiin  jávká  sápmelaš  etnisitehta  fokusa  duohkai  maid  bidjet doaibmanávccahisvuhtii <em type="italic">(Melbøe et al., 2016)</em>. Čálgodoaimmahat  fállá  viidát standardiserejuvvon    bálvalusaid  mat  leat  heivehuvvon  majoritehtaservodahkii  ja  –kultuvrii. Ovttadássásaš  dearvvašvuođabálvalusat  sámi  álbmogii,  lea  dat  mo    geavaheaddjit  vásihit bálvalusaid.  Nugo  dulkonbálvalusaid  sámegiela-dárogiela  gaskkas,  duhtavašvuohta bálvalusain,  dearvvašvuođabargiid  sámi  kulturgelbbolašvuohta  ja  gielalašvuohta      <em type="italic">(K.  L. Hansen, 2012)</em>.    </p>
<p>Sápmelaččat  geain  leat  hedjonan  doaibmanávccat  vásihit  dávjá  dearvvašvuođa-  ja fuolahusbálvalus fálaldagaid mat eai leat heivehuvvon sin kultuvrii, identitehtii ja árvvuide.  Olbmuin  geain  lea  sápmelaš  duogáš  ja  leat  hedjonan  doaibmanávccat  leat  máŋga  seamma hástalusa go majoritehtaálbmogis, dasa lassin leat sis hástalusat mat čatnasit sin sámi kultuvrii, gillii, identitehtii ja eallinvuohkái <em type="italic">(Melbøe et al., 2016)</em>. Ollu sápmelaččat geain leat hedjonan doaibmanávccat dadjet ahte sii deaivvadit dearvvašvuođa- ja fuolahusbálvalusfálaldagain mas lea váilevaš  kultuvrralaš ipmárdus sámi kultuvrii ja identitehtii. Dattetge leat spiehkastagat, SANKS  (Sámi  našuvnnalaš  gealbobálvalus  –  psykalaš  dearvvašvuođasuddjen  ja gárrendilledikšu)  namuhuvvo  ásahussan  mas  lea  sámi  kulturipmárdus  psykiátralaš veahkkefálaldaga  siskkobeale  <em type="italic">(Melbøe  et  al.,2016)</em>.  SANKS  lea  sihke  našunála gelbbolašvuođabálvalus ja guovllupsyhkalaš guovddáš (GPG). Našunála gelbbolašvuođabálvalus  galgá  veahkkin  fuolahit  ahte  sámi  álbmot  olles  Norggas  oažžu ovttadássásaš  fálaldaga.  Dearvvašvuođabargit  olles  riikkas  sáhttet  maiddái  váldit  oktavuođa SANKS:n  ja  oažžut  rávvagiid  ja  bagadusaid.  Sin  bargu  olggosguvlui  lea  lassin  klinihkalaš bargui, okta deháleamos bargguin SANKS:s Namalassii diehtojuohkin sámi kulturipmárdusas ii-sápmelaš dearvvašvuođabargoustibiidda iešguđet dásis. </p>
<p><em type="bold">5.7 Guorahallamat givssideamis, vealaheamis, loavkideamis ja veahkaválddis sápmelaččain geain leat hedjonan doaibmanávccat </em></p>
<p>Sápmelaččat vásihit dávjá vaššicealkámušaid, vealaheami ja givssideami dáláš Norggas <em type="italic">(Ketil Lenert Hansen, 2016)</em>. Maŋemus áiggi leat mii vásihan máŋga rasisttalaš ovdanbuktima ja ahte mearri  man  ollu  loavkideaddji  dadjamušat  sápmelaččaid  ektui  medias  leat  leamaš,  ja erenoamážit  neahttadebáhtain,  lea  vuorrástuhtti  ollu  <em type="italic">(K.  L.  Hansen,  2017)</em>.  Go  sápmelaččat vealahuvvot roavva sániiguin, sápmelašcukcasiiguin, neahttahárdimiin ja dahkaluddanjuoigamiin, de dat lea oassin beaivválašrasismmas maid máŋga sápmelačča šaddet dovdat  <em type="italic">(Ketil  Lenert  Hansen,  2012)</em>.  Mu  dutkan  mii  lea  oassin  dearvvašvuohta-  ja eallinláhkeguorahallamis  sápmelaččain  ja  earáin  Gaska-Norggas  ja  Davvi-Norggas (SAMINOR  1  guorahallan  ja  SAMINOR  2  guorahallan  oassi  1  –  doaimmahan  Sámi dearvvašvuođadutkama  guovddáš,  UiT  Norgga  Árktalaš  Universitehta)  čájeha  ahte  dál sápmelaččat vásihit njealljegeardde eanet vealaheami go majoritehtanorgalaččat <em type="italic">(K.L. Hansen, Minton,  Friborg  ,  &amp;  Sørlie,  2017)</em>.  Olbmot  geat  dieđihedje  vealaheami  dieđihedje  maiddái dávjjibut heajut iešvásihuvvon dearvvašvuođa, eanet psyhkalaš streassa ja heajut loaktima ja čálggu <em type="italic">(Friborg, Sørlie, &amp; Hansen, 2017; K. L. Hansen, Melhus, &amp; Lund, 2010; </em>K. L. Hansen &amp; Sorlie, 2012). Lea dattetge vuhtton ahte individuála fáktorat nugo nanu persovnnalašvuohta ja bearaš doarjja leat suodjaleaddji fáktorat (daid negatiiva dearvvašvuođaváikkuhusaide mat vealaheamis leat) sápmelaččaide geain lea nanu sámi identitehtadovdu <em type="italic">(Friborg et al., 2017)</em>. </p>
<p>Lea  ágga  jáhkkit  ahte  sápmelaččat  geain  leat  hedjonan  doaibmanávccat  sáhttet  vásihit givssideami iežaset  sámevuođa dihte ja hedjonan doaibmanávccaid dihte. Aitto čađahuvvon riikkaviidosaš jearahallaniskosis <em type="italic">(T. Olsen, Vedeler, Elvegård, &amp; Eriksen, 2016)</em> olbmuin geain leat  hedjonan  doaibmanávccat  boahtá  ovdan  ahte  ollugat  vásihit  vaššicealkámušaid,  mii  lea lahka  givssideami,  rasisma  ja  vealaheami.  391  olbmo  947  olbmos  (41%)  dadjet  ahte  sii  leat vásihan muhtunlágan dahje máŋggalágan loavkideaddji cealkámušaid. Dat leat dáhpáhuvvon dávjjimusat  skuvla  oktavuođas,  barggus,  iešguđetlágan  almmolaš  arenain  ja  ránnjágottis,  ja eanas háviid lea son gii dadjá daid, olmmoš gean dovdá ovdalaččas. Okta njealjádas oassi dan guorahallamis  dieđiha  ahte  leat  vásihan  ovtta-  dahje  máŋggalágan  vaššicealkámušaid  eará ákkaid  dihte  go  sin  hedjonan  doaibmanávccaid  dihte,  dat  sáhtte  leat  sohkabeali,  liikeivnni, čearddalašduogáža, oskkoldaga dahje seksuála identitehta dihte <em type="italic">(T. Olsen et al., 2016)</em>.  Dan guorahallamis  eai  leat  goitge  sierra  logut  juste  vealaheapmái  olbmuin  geain  leat  hedjonan doaibmanávccat. </p>
<p>Mu  maŋemus  dutkanprošeavttas  (SAMINOR  2  oassi  1  guorahallamis)  čohkkejuvvui  2012:s dáhtá čearddalašvuođas, iešvásihuvvon vealaheamis ja maid oaivvildedje vealaheapmái sivvan. Okta vástádus molssaeavttuin lei doaibmahehttejupmi. Guorahallan dahkkui 25 suohkanis viđa</p>
<p>davimus  fylkkas.  Oktiibuot  vástidedje  11 600  iskosa,  dain  lei  3928:s  (33,9  %  buohkain) sápmelaš  duogáš  (sámegiella,  čearddalaš  duogáš  ja/dahje  iešvásihuvvon  čearddalašvuohta). Guorahallama  bovdehus  sáddejuvvui  poasttain,  ja  oasseváldit  sáhtte  vástidit  gažadanskovi bokte  mii  lei  mielddusin  dahje  web-čovdosiin.  Guorahallan  lea  čilgejuvvon  dárkilit  sierra vuođuštusartihkkalis <em type="italic">(Brustad, Hansen, Broderstad, Hansen, &amp; Melhus, 2014)</em>. </p>
<p>Dan guorahallamis definerejuvvui vealaheapmi čuovvovaččat:</p>
<p><em type="italic"><span type="quote">“Vealaheapmi  dáhpáhuvvá  go  olbmuin  dahje  muhtun  joavkku  olbmuiguin  meannudit  unnit ovdamunálaččat  go  earáiguin  ovdamearka  dihte  čearddalašvuođa,  oskkoldaga,  jáhku, doaibmahehttejumi,  agi dahje seksuála soju dihte”</span>. </em></p>
<p>Guorahallamis boahtá ovdan ahte sii geat vástidedje ahte sii leat vealahuvvon, sis dieđihedje eanas sápmelaččat čearddalaš vealaheami, 4,1 % (101:s 2451 vástideaddjis) olles guorahallama joavkkus dadje ahte lei sin doaibmahehttejumi dihte. Dat lea gaskal 1,0 % ja 1,9 % olles sámi</p>
<p>álbmogis,  gitta  das  mo  definere  sámi  čearddalašvuođa,  geahča  tabealla  5.1.  Dat  lea  sullii duppalit nu ollu go norgga majorit<em type="italic">(K.L. Hansen et  al.,  2017)</em>. Sápmelaš dievddut geain  lei nanu sámi čatnašupmi dieđihedje alimus vealaheami oahppanváttuid dihte (tabealla 5.1). </p>
<p>Sii  geat  dieđihedje  vealaheami  doaibmahehttejumi  dihte,  dadje  ahte  sii  doivo  vealaheapmi dáhpáhuvai ovddemusat  sin buozalmasvuođa ja oahppanváttuid dihte (eanet sápmelaš dievddut vásihedje  vealaheami  oahppanváttuideaset  dihte  go  majoritehtaálbmogis).  Sii  dieđihedje  ahte vealaheapmi  dáhpáhuvai  váldoáššálaččat  almmolašvuođa  deaivvademiin  ja  go  galge  oažžut medisiinnalaš divššu, muhto maiddái neahtas ja báikkálašservodagas, gávppis dahje restauráŋŋa fitnamis  ja  go  ohce  barggu.  Gažaldahkii  gii  lei  vealahan  sin,  dieđihedje  dávjjimusat  almmolaš bargiid ja olbmuid geain lea seamma čearddalaš duogáš go sis. Dat ahte dán guorahallamis oalle moattes  vástidedje  ahte  sii  leat  vealahuvvon  doaibmahehttejumiset  dihte  sáhttá  leat  go  doaba</p>
<p>doaibmahehttejupmi  assosiere  doahpagii  doaimmashehttejupmi,  iige  doahpagii  hedjonan doaibmanávccaide, mii lea eanet fátmmasteaddji doaba <em type="italic">(K.L. Hansen et al., 2017)</em>. </p>
<p>Sámi logut muitalit 9:s muitaluvvui ahte skuvla lea dat servodatarena gos eanemus sápmelaččat leat vásihan vealaheami <em type="italic">("Sámi logut muitalit 9 : čielggaduvvon sámi statistihkka 2016," 2016)</em>. Ollu  sápmelaččain  geain  leat  hedjonan  doaibmanávccat  leat  garra  vásáhusat  skuvlla  ja skuvlavázzima oktavuođas, oktan negatiiva vásáhusaiguin givssideami dihte. 42% (31 sápmelačča geain  leat  hedjonan  doaibmanávccat)  oasseváldiin  dutkamušas  <span type="quote">”Situasjonen  til  samer  med funksjonsnedsettelse”</span>  dieđihit  iešguđetlágan  vásáhusaid  givssideamis  (fysalaš,  psyhkalaš  ja njálmmálaš)  skuvla  árgabeaivvis  <em type="italic">(Melbøe  et  al.,  2016)</em>.  Dan  jearahallanguorahallamis  muitalit muhtumat ahte givssideapmi čatnasa sin hedjonan doaibmanávccaide. Muhtumat vástidit ahte lea sin  sámevuođa  dihte,  ja  muhtumat  vástidit  sivvan  sihke  sin  sápmelašvuođa  ja  hedjonan doaibmanávccaid. Sii givssiduvvojit sihke sápmelaš ja dáčča mielohppiin. Ollu sápmelaččat geain leat  hedjonan  doaibmanávccat  leat  vásihan  garra  skuvlaárgabeaivvi  givssidemiin,  ja  dán guorahallama  oasseváldit  muitalit  ahte  skuvla  unnán  doaimmahii  givssidanváttisvuhtii  ja  dan heaittiheami ektui <em type="italic">(Melbøe et al., 2016)</em>. </p>
<p>Suoma  raporttas:  <span type="quote">”Experiences  of  inclusion  and  welfare  services  among  Finnish  Sámi  with disabilities”</span>  boahtá  ovdan  ahte  vuorrasit  ja  nuorat  sápmelaččat  geain  leat  hedjonan doaibmanávccat  vásihit  vealaheapmi  goabbat  ládje.  Boarráseamos  informánttaid  vásáhus vealaheamis  čatnasa  sápmelaččaid  assimilerenpolitihkkii  skuvllas.  Unnánat  sis  leat  vásihan vealaheami bajásšattadettiin doaibmanávccahisvuođaset dihte, muhto dadjet ahte rávis olmmožin leat  vásihan  vealaheami  bargoeallimis  doaibmanávccahisvuođaset  dihte.  Nuorra  sápmelaččat vásihit ahte vealaheapmi čatnasa sin hedjonan doaibmanávccaide ja vealaheapmi maid leat vásihan lea eanet eahpenjuolga (subtiila) láhkásaš, ja dat gártá jávkkohahkii vealaheami ektui maid vásihit hedjonan doaibmanávccaid di<em type="italic">hte (Hokkanen, 2007).</em> </p>
<p>Raporttas:  <span type="quote">”Karlegging  av levekårene til  personer med utviklingshemming  i  samiske områder”</span> <em type="italic">(Gjertsen,  2017)</em>,  čájehit  čállit  ahte  sápmelaččat  geain  lea  doaimmashehttejupmi,  dávjjibut  go olbmot  geain  lea  doaimmashehttejupmi  muhto  ii  leat  sápmelaš  duogáš/identitehta,  vásihit  ahte sidjiide hupmet fasttiid, vásihit áitimiid ja veahkaválddi <em type="italic">(Gjertsen, 2017)</em>. Dan guorahallamis (7) čájehit, geahča tabealla 3.1, ahte doaimmashehttejuvvon olbmot geain lea sámi <em type="italic">(Gjertsen,  2017)</em>.  Diehtit  maiddái  eará dutkamis (SAMINOR 2 dutkamis) ahte sámi nissonat (geain lea nana sápmelaš čatnašupmi) vásihit eanet sohkabealat vealaheami go norgalaš majoritehtanissonat (12% versus 3%) <em type="italic">(K.L. Hansen et al., 2017)</em> ja ahte sámi nissonat dávjjibut vásihit veahkaválddi (emošunála, fysalaš ja seksuálalaš) go norgga majoritehtanissonat (49% versus 35%) <em type="italic">(Eriksen, Hansen, Javo, &amp; Schei, 2015)</em>, geahča tabealla 3.2. </p>
<p>Vaikko ollu sápmelaččat leat vásihan vealaheami, de leat unnán sápmelaččat geat leat leamaš</p>
<p>oktavuođas Dásseárvo- ja vealahanáittardeddjiin (LDO). Das lea sáhka eahpeluohttámušvuođas veahkkeapparáhttii.  Mis  eai  leat  logut  das  man  ollu  sápmelaččat  dieđihit  vaššicealkámušaid politiijaide. Ovdalaš almmuhusat leat čájehan ahte dušše 1,8% sápmelaččain geat dieđihit ahte leat vásihan vealaheami, leat leamaš oktavuođaš LDO:n  <em type="italic">(Ketil Lenert Hansen, 2016)</em>. Sáhttit árvidit  ahte  lea  sullii  seamma  mearri  sápmelaččain  geain  leat  hedjonan  doaibmahehttejupmi geat  váldet  oktavuođa  almmolašvuođain  oažžun  dihte  suodjalusa  vealaheami  ja vaššicealkámušaid vuostá.   </p>
<p><em type="bold">5.8 Psykososiála dearvvašvuohta ja vealaheapmi </em></p>
<p>Raporttas <span type="quote">”Karlegging av levekårene til personer med utviklingshemming i samiske områder”</span>  čájehit čállit ahte sápmelaš doaimmashehttejuvvon olbmot geain lea sámi  duogáš/identitehta almmuhit  ollu  alit  oasi  psyhkalaš  vuorjašumiid  go  vástideaddjit  geain  ii  leat  sápmelaš duogáš/identitehta <em type="italic">(Gjertsen, 2017)</em>, geahča figuvrra 3.3. </p>
<p>Álbmogis  oppalaččat  almmuhit  sullii  11  %  ahte  sis  leat  mearkkašahtti  psyhkalaš  váttut dearvvašvuođagiksin  (SSB  2008).  Logut  badjelis  čájehit  ahte  olbmot  geain  lea  psyhkalaš doaimmashehttejupmi lea mearkkašahtti heajut dearvvašvuohta go oppalaš álbmogis. Gjertsen et al. 2007 raporta čájeha maiddái ahte lea positiiva assosiašuvdna dan gaskkas ahte muhtun lea dadjan fasttiid ja heajos  psyhkalaš dearvvašvuohta   <em type="italic">(Gjertsen, 2017)</em>. Dat  lea nu go ovdalaš dutkamušat  leat  čájehan  oktavuođa  givssideami/  čearddalaš  vealaheami  ja  mentála dearvvašvuođa  gaskkas<em type="italic">(K.  L.  Hansen  &amp;  Sørlie,  2012)</em>.  Vástideaddjit  (SAMINOR  2  oassi  1 guorahallamis)  geat  dieđihedje  vealaheami,  dieđihit  maid  dávjjibut  heajos  mentála dearvvašvuođadili (HSCL-10) ja heajut loaktima ja čálggu (WHO-5) <em type="italic">(Friborg et al., 2017; K. L.  Hansen  &amp;  Sørlie,  2012)</em>.  Lea  almmatge  čájehuvvon  ahte  individuála  fáktorat    nugo  nanu persovnnalašvuohta ja bearaš doarjja leat suodjaleaddji fáktorat (heajos dearvvašvuođaváikkuhusaide mat čuvvot vealaheami) sápmelaččain geain lea nanu sápmelaš identitehtadovdu  <em type="italic">(Friborg et al., 2017)</em>. </p>
<p><em type="bold">5.10 Hástalusat ja ávžžuhusat </em></p>
<p>Lea dokumenterejuvvon  ahte erenoamážit sápmelaččat  geain  leat  hedjonan doaibmanávccat, vásihit gielalaš, kultuvrralaš ja vealaheaddji hehttehusaid sin servodat oassálastimis, maiddái dearvvašvuođasektora deaivvademiin <em type="italic">(Melbøe et al., 2016; Uttjek, 2016)</em>. Sápmelaččat geain leat  hedjonan doaibmanávccat  deaivvadit dávjá dearvvašvuođa- ja fuolahusfálaldagain  mii  ii leat  heivehuvvon  sin  kultuvrii,  identitehtii  ja  árvvuide.  Sápmelaččat  geain  leat  hedjonan doaibmanávccat leat erenoamáš suojeheames joavku man lea erenoamáš dehálaš vuhtiiváldit dan geatnegasvuođa ektui mii lea ovttadássásaš dearvvašvuođa- ja fuolahusbálvalusaid ektui ja sin stáhtusiin eamiálbmogin Norggas. </p>
<p>SANKS  (Sámi  našuvnnalaš  gealbobálvalus  –  psyhkalaš  dearvvašvuođasuddjen  ja gárrendilledikšu)  namuhuvvo  ásahussan  mas  lea  s�</p>
<p>Sámi  erenoamášpedagogalaš  bálvalus  (SEAD)  Statped  Davvi  vuolis,  sáhttá  veahkehit suohkaniid ja fylkkasuohkaniid láhčit dili kvalitatiiva buori oahpahussii sámegielat mánáide, nuoraide  ja  rávisolbmuide  geain  leat  erenoamáš  oahpahusdárbbut,  ja  geain  oahpahuslága mielde lea riekti sámegielat fálaldahkii. Lea dehálaš ahte SEAD fálaldat lea olámuttus miehtá norgga sápmelaččaide geain leat hedjonan doaibmanávccat.</p>
<p>Dárbbašit maiddái eanet dutkama suorggis sápmelaččat geain leat hedjonan doaibmanávccat, ávžžuhus  lea  ahte  nannejit  ja  jotket  viidásit  barggu  dáppe:  Institutt  for  vernepleie, dutkanjoavku:  Arktisk  senter  for  velferds-  og  funksjonshemmingsforskning,  Det helsevitenskapelige fakultet, UiT Norgga Arktalaš Universitehta.</p>
</body></document>