<document xml:lang="sme" id="no_id">
  <header>
    <title>Eanandoalu ovdáneapmi sámi ássanguovlluin</title>
    <genre code="science"/>
    <author>
      <person firstname="Svanhild" lastname="Andersen" sex="f" born="" nationality=""/>
    </author>
    <year>2017</year>
    <wordcount>3499</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://samilogutmuitalit.no/sites/default/files/publications/6_eanandoalu_ovdaneapmi_sami_assanguovlluin.pdf</origFileName>
    <parallel_text xml:lang="nob" location="6_utviklingen_innen_jordbruk.pdf"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">6  Eanandoalu ovdáneapmi sámi ássanguovlluin   </em>
    </p>
    <p><em type="bold">Svanhild Andersen, </em>Mearrasámi diehtoguovddáš. Cand.polit. <em type="bold"> </em> </p>
    <p>
      <em type="italic">Čoahkkáigeassu:  Kapihttalis  gieđahallojuvvo  eanandoalu  ovdáneapmi  sámi  ássanguovlluin.  Dáid  guovlluid eanandoallostatistihkka, mas lea vuođđun Sámedikki ealáhusdoarjaga (SED) doaibmaguovlu, čájeha  ahte  dállodoaluid  lohku  lea  eambbo  go  beliin  unnon  áigodagas  1995–2013  (56 proseanta  unnon).  Buot  hárvvimussan  leat  dál  šaddan  dat  unnimus  dálut,  ja  dávjjit  dušše dállodoalut  mat  leat  badjel  200  dekára.  Eará  guovlluin  Sáltoduoddara  davábealde  ii  lean dállodoaluid lohku unnon jur nu ollu (–50 proseanta). </em>
      <em type="bold"> </em>
    </p>
    <p>
      <em type="italic">Lassin eanandoalu gaskamearálaš loguide SED-guovlluin, gieđahallá kapihttal SED-guovlluid ovdáneami  regiovnnaid  dásis.  Guovlluid  buohtastahttin  čájeha  muhtun  muddui  stuora erohusaid. Guhkimus eret gaskamearálaš logus (–56 proseanta) lea Nuorta-Finnmárkku SEDguovlu  gos  lea  <span type="quote">“dušše”</span>  35  proseanta  njiedjan  ja  Oarje-Finnmárkku  SED-guovlu  gos dállodoaluid lohku lea eanemus njiedjan áigodagas 1995–2013, olles 65 proseanta. </em>
    </p>
    <p>
      <em type="italic">Kapihttalis geahčadit maid SED-guovlluid eanandoallostatistihkaid viidásit ovdánahttima, ja loahpahusas  namuhuvvojit  ovdamearkkat  báikkálaš/regiovnnalaš  áŋgiruššamii  jorgalahttit negatiiva ovdáneami; okta prošeakta Sis-Finnmárkkus (Ávjovári regiovnnas) ja okta Ivgus, ja lassin  vel  dárbu  diehtit  movt  iešguđetlágan  rámmaeavttut  čuhcet  ovdáneapmái  iešguđet suohkaniin ja regiovnnain.   </em>
    </p>
    <p>
      <em type="bold">6.1 Álggahus </em>
    </p>
    <p>Dán kapihttalis ovdanbuktit loguid mat čájehit muhtun ovdánanmearkkaid eanandoalus sámi ássanguovlluin  1989  rájes  2013  loahpa  rádjái,  namalassii  24  jagi  áigodagas.  Dieđut  leat vuođđuduvvon Statistihkalaš guovddášdoaimmahaga (SGD) statistihkaide guovlluide mat leat Sámedikki ealáhusdoarjjaortnega vuolde; namuhuvvon <span type="quote">“ohcanvuođot doarjja ealáhusovdánahttimii”</span> (oaniduvvon SED). Kapihtal lea čuovvuleapmi 3. kapihttalii <em type="italic">Sámi logut muitalit  2</em>  (2009),  kapihtal  mas  lei  sihke  eanandoallu,  boazodoallu  ja  guolásteapmi  fáddán, muhto mii gieđahalai oanehit áigodaga (1989–2005). Dalle lei stuorimus rievdadus eanandoalus ahte  dállodoaluid  lohku  lei  njiedjan.  Rievdan  čájehii  ahte  smávva  dállodoaluid  lohku  lei issorasat njiedjan, ja lassáneapmi ii lean eambbo go stuorimus doaluid kategoriijas. Dát rievdan </p>
    <p>čuovui seamma minstara go olles riikkas ja Davvi-Norggas muđui, muhto rievdadus lei stuorit SED-guovllus. Seammalágan rievdan leat ain maŋŋil 2006, muhto gávdnojit regionála erohusat.</p>
    <p>Statistihkas  leat  logut  SED-guovlluide  ja  maid  nu  gohčoduvvon  <em type="italic">eará  guovlluide</em>;  ollislaš  ja regiovnnaid mielde. Nu sáhttá buohtastahttit rievdama gaskal SED-guovlluid ja eará guovlluid davábealde  Sáltoduoddara,  ja  maid  gaskal  SED-guovlluid  iešguhtet  regiovnnain.  Dákkár buohtastahttin čájeha muhtun muddui ahte leat stuora erohusat regiovnnain.     </p>
    <p>Kapihttalis  leat  guokte  váldooasi.  Vuosttaš  oasis  (čuokkis  6.4)  ovdanbuktojit  ja buohtastahttojuvvojit  logut  SED-guovllus  ja  eará  guovlluin  davábealde  Sáltoduoddara.  Dan maŋŋil ovdanbukto regiovnnalaš statistihkka (čuokkis 6.5). Loahpaheamis árvaluvvojit muhtun ođđa kategoriijat sámi ássanguovllu eanandoalloealáhusa statistihka vejolaš ovdánahttimii, ja leat vel moadde ovdamearkka mat čájehit ahte eanandoallu ain árvvoštallojuvvo boahtteáiggi ealáhussan dáin guovlluin.</p>
    <p><em type="bold">6.2  Lohkomateriála </em> </p>
    <p>SGD  statistihkka  sámi  ássanguovlluin  lea  nu  movt  namuhuvvon  vuođđuduvvon  Sámedikki ealáhusdoarjaga doaibmaguvlui, oaniduvvon SED. Guovllus leat suohkanat ja suohkanoasit mat  dihto  eavttuid  vuođul  leat  definerejuvvon  sámi  ássanguovlun  Norggas  davábealde Sáltoduoddara.  Leat  válljejuvvon  vuođđun  statistihkkii  dan  dihte  go  dain  leat  báikkálaš servodagat mat veardiduvvojit mávssolažžan seailluhandihte ja ovdánahttindihte sámi kultuvrra ja ealáhusaid, seammás go Sámedikkis gávdnojit earenoamáš váikkuhangaskaoamit dán guvlui. Sámedikkis  lea  maid  dárbu  alccesis  oažžut  dieđuid  mat  čuvgejit  otná  dili  ja  vel  rievdamiid muhtun áiggis dán guovllu siskkobealde vai de sáhtášii plánet movt atná ja árvvoštallá ávkki dáin gaskaomiin.</p>
    <p>Maŋemus stuorideame maŋŋil 2012:s leat SED-guovllus 31 suohkana mat leat ollislaččat dahje osiid  mielde  SED-guovllus;  14  Finnmárkkus,  11  Romssas  ja  4  Nordlándda  davimus  oasis. Lassin lea sámi álbmot Sáččás ja muđui Leaŋgáviika suohkanis, sámi álbmot lullisámeguovllus ja  Sarnes  gilis  Davvenjárggas  mielde  geográfalaš  doaibmaguovllus  Sámedikki ealáhusovdáneami  doarjjaortnegis.  Dát  guovllut  eai  leat  gal  mielde  statistihka  vuođus.</p>
    <p>SGD  dieđiha  ahte  muhtun  logut  sámi  statistihkas  leat  nu  unnit  ahte  daid  ii  sáhte  almmuhit suohkandásis.  Molssaeaktolaš  almmuhandássi  suohkan-  ja  fylkadási  gaskkas  lea  dan  dihte ráhkaduvvon regionálalaš juohku SED-guovlluin ja <em type="italic">eará guovlluin </em>juohke fylkkas. Juohkin lea čilgejuvvon vuollelis. Suohkanat main lea dušše oassi mielde SED-guovllus, leat merkejuvvon bustávaiguin SED čilgehusas SED-guovlluid birra, ja lea *-mearka čilgehusas <em type="italic">eará guovllut</em>. </p>
    <p>Dállodoaluid lohku SED-guovlluin oktiibuot njiejai 2420 rájes 1989:is gitta 770 rádjái 2013:is, mii  čájeha  ahte  lohku  lea  unnon  68  proseantta.  Njiedjan  lei  stuorit  go  Davvi-Norggas  (–62 proseanta) ja olles riikkas obbalaččat (–56 proseanta).</p>
    <p>Vuosttaš guoktenuplotjagi áigodagas (1989–2001) lei njiedjan 42 proseanta SED-guovlluin, dat lea gaskamearálaččat 3,5 proseanta njiedjan jagis. Nuppi guoktenuplotjagi áigodagas (2001– 2013)  lei  njiedjan  46  proseanta,  dat  mearkkaša  3,8  proseanta  jagis.  Das  sáhttá  oaidnit  sulli seamma stuora njiedjama dállodoaluid logus goappaš áigodagain.</p>
    <p>Viidáseappot čájeha tabealla 6.1 ahte šadde hárvvit unna dáložat ja eambbo stuora dállodoalut SED-guovlluin  áigodagas  1989–2013.  Visot  sturrodatkategoriijain  vuollel  200  dekára  lea leamaš  njiedjan.  Unnimus  dállodoalut  leat  šaddan  hárvvimussan,  go  njiedjan  lei  olles  95 proseanta kategoriijas 0–49 dekára ja 84 proseanta kategoriijas 50–99 dekára. Kategoriijas mas leat stuorimus dállodoalut (badjel 200 dekára) lei baicca lassáneapmi 109 proseanta.</p>
    <p>Tabealla 6.1 čájeha dalle ahte dállodoaluid lohku SED-guovlluin oktiibuot lei eambbo njiedjan go Davvi-Norggas ja Norggas áigodagas 1989–2013 (24 jagi). SED-guovlluid ja eará guovlluid davábealde  Sáltoduoddara  sáhttá  buohtastahttit  oanehit  áigodagas;  1995–2013  (18  jagi),  nu movt tabealla 6.2 čájeha.</p>
    <p> <em type="bold">Tabealla 6.2  Dállodoaluid lohku, SED-guovllut ja eará guovllut davábealde </em></p>
    <p>Nu go oaidnit tabeallas 6.2, de lei njiedjan 56 proseanta SED-guovlluin oktiibuot áigodagas 1995–2013, ja 50 proseanta njiedjan eará guovlluin davábealde Sáltoduoddara. Lei 6 proseanta eambbo njiedjan SED-guovlluin. Viidáseappot sáhttá buot sturrodatkategoriijain oaidnit ahte eai leat šat nu ollu dállodoalut vuollel 200 dekára (gaskal 60 ja 87 proseanta njiedjan) SEDguovlluin,  ja  lassáneapmi  ii  lean  eambbo  go  dáluin  badjel  200  dekára  (34  proseanta).  Eará guovlluin  davábealde  Sáltoduoddara  lei  maid  njiedjan  sihke  dáluid  lohku  oktiibuot  ja  buot sturrodatkategoriijain vuollel 200 dekára, ja lassáneapmi dušše daid dáluid lohku mat leat badjel 200 dekára (20 proseanta; stuora dáluid lohku ii lassánan nu ollu go SED-guovlluin ollislaččat).</p>
    <p>Tabealla 6.3 čájeha gaskamearálaš sturrodaga dállodoaluin SED-guovlluin 1989:is, 2001:as ja 2013:is, ja lassin proseanttaid mielde rievdama 1989 rájes gitta 2013 rádjái.</p>
    <p>Nu go tabealla 6.4 čájeha, de lei eanandoalloareála mii lea anus SED-guovlluin stáđis áigodagas 1989–2013.  Jus  juohká  guovtti  áigodahkii  mat  leat  guoktenuplot  jagi  goabbáge,  de  oaidnit rievdamiid,  álggos 12 proseantta lassáneami, ja maŋŋil  gis  11 proseantta njiedjama. Dát  lea sullii  seamma  rievdantendeansa  go  Norggas  oktiibuot.  Norggas  lea  veaháš  lassánan  (4 proseanta) eanandoalloareála sturrodat oktiibuot namuhuvvon áigodagas (1989–2013).</p>
    <p>Tabealla  6.4  čájeha  viidáseappot  eanandoalloareála  atnu  SED-guovlluin  lea  šaddan  eambbo ovttalágaš dan 24 jagis 1989 rájes gitta 2013 rádjái, dan dáfus ahte ollislaš areála gittiide lea vel eambbo lassánan. Kategoriija <span type="quote">«giettit maid láddje ja guođoha»</span> lea lassánan (7 proseanta) ja lei dušše  unnán  njiedjan  kategoriijas  <span type="quote">«gilvojuvvon  gieddi»</span>  (–2  proseanta).  Eará  kategoriijain  - <span type="quote">«ruohtasšattut biebmamii, ruonasfuođar ja silošattut»</span>, <span type="quote">«buđehat»</span> ja <span type="quote">«eará šattut bealdduin ja gilvvagárddiin  ja  maid  bráhkas»</span>,  lei  baicca  njiedjan  gaskal  70  ja  84  proseanta  seamma áigodagas.</p>
    <p>
      <em type="bold">6.3.3 Omiid lohku, dálut main leat iešguđetlágan oamit ja omiid lohku juohke dálus  </em>
    </p>
    <p>Eanas  omiid  logut  leat  njiedjan  SED-guovllus  áigodagas  1989–2013;  sihke  gusaid  ja  eará gussaelliid,  sávzzaid,  gáiccaid  ja  vuoncáid.  Earret  go  heasttaid  ja  spiinniid  lohku,  nu  movt tabealla 6.5 čájeha.</p>
    <p>Gussaelliid lohku oktiibuot njiejai 24 proseanta, gusaid lohku njiejai 31 proseanttain, sávzzat fas  25  proseanttain,  gáiccat  55  proseanttain  ja  vuoncáid  lohku  njiejai  45  proseanttain  SEDguovlluin áigodagas 1989–2013. Viidáseappot čájeha tabealla 6.5 ahte heasttaid lohku lassánii olles 184 proseanttain, ja spiinniid lohku gis 72 proseanttain. Obbalaččat sáhttá lohkat ahte lei oalle stuora rievdan elliiddoalus SED-guovlluin.</p>
    <p>Tabealla 6.6 čájeha dállodoaluid logu main leat iešguđetlágan oamit.</p>
    <p>SED-guovlluin  oktiibuot  ledje  eanemus  dállodoalut  main  ledje  sávzzat  badjel  1  jagi  (dahje lassin eará elliide) sihke 1989, 2001 ja 2013. Muhto nu movt tabealla 6.6 maid čájeha, lei ollu njiedjan dállodoaluid lohku main leat sávzzat áigodagas 1989–2013 (–76 proseanta). Njiedjan lei sullii seamma ollu dállodoaluin main leat gáiccat. Dállodoalut main leat gussaeallit eai lean nu  ollu  njiedjan  (–60  proseanta,  das  lea  56  proseanta  njiedjan  go  guoská  gussadoaluide). Dállodoalut main leat spiinnit njiejai  buot eanemus, 79 proseanta 1989 gitta 2013 rádjái. Muhto dás lea sáhka unnit loguid birra: 34 dállodoalu main spiinnit 1989:is ja dušše 6 doalu 2013:is.</p>
    <p>Seammás go omiid lohku lea sakka unnon SED-guovlluin, de lea oapmeealu sturrodat lassánan juohke dálu nammii. Stuorimus rievdan lei sávzadoaluin: 1989 rájes gitta 2013:ii rádjái stuorui gaskamearálaš  sávzaeallu  208  proseanta.  Dáluin  main  lei  sávzadoallu  ledje  2013:is gaskamearálaččat    85  sávzza  mat  leat  badjel  jagi.  Vástideaddji  logut  ledje  46  gussaealli oktiibuot, 19 gusa ja 113 gáicca.</p>
    <p>
      <em type="bold">6.3.4 Dállodolliid sohkabealli ja ahki </em>
    </p>
    <p>Dállodolliid lohku njiejai, sihke nissoniid ja dievdduid (váldodoallit) SED-guovlluin ollislaččat áigodagas  1989–2013,  nu  oaidnit  tabeallas  6.7.  Das  oaidnit  maid  ahte  gaskamearálaš  ahki stuorui goappaš sohkabeali dállodolliin.</p>
    <p><em type="bold">Tabealla 6.7   Váldodolliid lohku 1989–2013, ja gaskamearálaš ahki (ruođuid siste), </em>Stuorimus njiedjan proseanttaid mielde lei dievdováldodolliid logus (–72 proseanta). Dan dihte lassánii nissonoassi áigodagas 1989–2013 SED-guovlluin, ja lei 22 proseanta 2013:s. De lei dat lassánan 6 proseanttain, loguid vuođul mat leat tabeallas 6.8. Riikadásis lei 15 proseanta 2013:s, ja dat lei dalle vuollelis go SED-guovlluin. </p>
    <p>Kategoriija  <span type="quote">”eahpepersovnnalaš  geavaheaddji”</span>  (dego  ovdamearkka  dihte  suohkan, fylkasuohkan dahje institušuvdna) lei dušše 1 proseanta 1989:s (buot geavaheddjiin oktiibuot) ja 4 proseanta 2013:s SED-guovlluin oktiibuot.</p>
    <p>Áigodagas  1989–2013  šattai  dievdováldodoalli  SED-guovlluin  gaskamearálaččat  jagi boarráseabbo (51 jagis 52 jahkái), seammás go nissonváldodoalli nuorasnuvai njeljiin jagiin (53 jagis 49 jahkái). Oanehit áigodagas, 2001:s 2013 rádjái, njiejai dállodolliid gaskamearálaš ahki riikadásis ovttain jagiin dievdduin (49 jagis 48 jahkái) ja golmmain jagiin nissoniin (51 jagis 48 jahkái), seammás go SED-guovlluin goarkŋui dievdduin ahki badjelii golmmain jagiin (49 jagis 52 jahkái) ja nissoniin bisui seamma ahki (49 jagi).</p>
    <p>Ollislaš bargosadjemearri eanandoalus SED-guovlluin lea njiedjan birrasiid 30 proseanta SEDguovlluin áigodagas 1989–2013, eará sániiguin dušše 14 jagis (SGD, sámi statistihkka tabealla ). Logut leat beare eahpesihkkarat dan dihte ii sáhte daid guorahallat dahje buohtastahttit eará guovlluiguin.</p>
    <p>
      <em type="bold">6.4 Rievdan regiovnnain  </em>
    </p>
    <p>Regiovnnaid  buohtastahttin  áigodagas  1995–2013  čájeha  nu  movt  ovdalis  namuhuvvon dállodoaluid  loguid  njiedjama  56  proseanta  SED-guovlluin  ja  51  proseanta  eará  guovlluin davábealde Sáltoduoddara. Ledje gal muhtomin stuora erohusat regiovnnain, dan birra čálán eambbo čuokkis 6.4.7 vuolde. Vuolábealde leat logut vižžon SED-guovlluin ja eará guovlluin davábealde Sáltoduoddara. <em type="bold"> </em></p>
    <p>
      <em type="bold">6.4.1 Nuorta-Finnmárku  </em>
    </p>
    <p>SED: Davvesiida SED, Gáŋgaviika, Unjárga, Mátta-Várjjat SED Eará guovllut: Várggát, Čáhcesuolu, Davvesiida*, Bearalváhki, Báhcavuotna, Mátta-Várjjat*</p>
    <p>Tabealla  6.8  čajeha  dállodoaluid  lohkku  Nuorta  Finnmárkkus.  SED-guovlluin  NuortaFinnmárkkus njeai dállodoallut unnimus SED-guovlluin.</p>
    <p>Gussaelliid lohku njiejai 14 proseanta Sis-Finnmárkkus áigodagas 2006–2013 (gusat unno 16 proseanttain),  sávzalohku  26  proseanta  ja  spiinnit  5  proseanta.  Lei  unnit  njiedjan  go gaskamearálaš logut SED-guovlluin (tabealla 6.5).</p>
    <p>Njiedjan dállodoaluid logus Oarje-Finnmárkku SED-guovlluin lei olles 65 proseanta áigodagas 1995–2013;  88  rájes  gitta  31  dállodollui.  Dát  lea  eambbo  go  gaskamearálaš  logut  SEDguovlluin  oktiibuot  (–56  proseanta).  Sturrodatkategoriijain  vuollel  200  dekára  lei  njiedjan gaskal  75  ja  86  proseanta,  seammás  go  dálut  mat  leat  badjel  200  dekára  lassánedje  33 proseanttain. Oarje-Finnmárkku eará guovlluin lei dállodoaluid lohku veahá unnit njiedjan;  – 51 proseanta.</p>
    <p>Tabealla 6.13 čájeha movt omiid lohku lea rievdan Oarje-Finnmárkkus.</p>
    <p>Dállodoallu unnui maid Oarje-Finnmárkkus áigodagas 2006–2013. Tabealla čájeha ahte logut leat  rievdan  goabbat  ládje  SED-guovlluin  ja  eará  guovlluin  Oarje-Finnmárkkus,  ja  eanemus njiedjan loguin lea SED-guovlluin. Lea earenoamážit sávzaloguid rievdan (–39 proseanta) mii lea earálágan go rievdan eará guovlluin Oarje-Finnmárkkus (–2,7 proseanta), gaskamearálaš lohku SED-guovlluin ollislaččat (–19 proseanta) ja vel SED-guovlluin Nuorta-Finnmárkkus, gos nu movt ovdal lea namuhuvvon lassánedje sávzzat 32 proseanttain áigodagas 2006–2013.</p>
    <p>Eará guovlluin Oarje-Finnmárkkus lei gussaelliid ja sávzzaid logu njiedjan arvat unnit go SEDguovlluin,  nu  movt  oaidnit  tabeallas  6.13,  ja  doppe  lei  vel  lassáneapmi  gussalogus. Spiinnedoallu  gal  heaittihuvvui,  čájeha  statistihkka,  sihke  SED-guovlluin  ja  eará  guovlluin Oarje-Finnmárkkus.</p>
    <p>
      <em type="bold">6.4.4 Davvi-Romsa   </em>
    </p>
    <p>SED: Ivgu, Omasvuotna, Gáivuotna, Návuotna, Skiervá, Ráisa ja Gálsa, dat lea olles DavviRomsa</p>
    <p>Tabealla  6.14  čájeha  movt  dállodoaluid  lohku  lea  rievdan  Davvi-Romssas.</p>
    <p>Omiid lohku Lulli-/Gaska-Romssa SED-guovlluin maid njiejai áigodagas 2006–2013. Sávzalohku lei eanemus stáđis, njiejai dušše 15 proseantta. Lassáneapmi lei dušše vuoncáid logus, olles 399 proseanta.</p>
    <p>Eará guovlluin Lulli-/Gaska-Romssas ii lean omiid lohku nu ollu njiedjan, ii gussaelliid, ii sávzzaid ii ge gáiccaid. Spiidnedoalu logut ledje oalle stáđđás ja vuoncáid lohku lassánii 57 proseanta; mihá unnit lassáneapmi go SED-guovlluin Lulli-/Gaska-Romssas.</p>
    <p>Davvi Norlándda SED-guovlluin lei dállodoaluid logu njiedjan 42 proseanta áigodagas 1995– 2013 (44 doalus gitta 24 dollui), nu lei unnit njiedjan go gaskamearálaččat olles SED-guovllus (–56  proseanta).  Go  lea  hupmu  dáluid  sturrodaga  birra,  oaidnit  seamma  minstara  go eanandoalus muđui: hárvvibut unna dáložat ja dávjjibut stuora dálut. Dállodoalut vuollel 200 dekára njidje gaskal 44 ja 71 proseanta, seammás go dállodoalut badjel 200 dekára lassánedje olles 233 proseantta (3 rájes 10 rádjái, mat leat unna logožat).</p>
    <p>Eará  guovlluin  lei dállodoaluid njiedjan 49 proseanta áigodagas 1995–2013, dat  lei eambbo njiedjan  go  SED-guovlluin  davvi  Norlánddas.  Stuorimus  erohus  lea  dállodoalut  badjel  200 dekára  mat  lassánedje  <span type="quote">“dušše”</span>  24  proseanta,  seammás  go  davvi  Norlándda  SED-guovlluin lassánedje 233 proseanta, nu go ovdal namuhuvvon.</p>
    <p>Tabealla 6.19 čájeha omiid loguid rievdama Davvi Norlánddas.</p>
    <p>
      <em type="bold">Tabealla 6.19 Omiid lohku, Davvi Norlánda, 2006–2013 </em>
    </p>
    <p>Gussaelliid lohku oktiibuot SED-guovllus Norlánddas lassánii 8 proseanttain áigodagas 2006– 2013, ja gusaid lohku fas 16 proseanttain. Šadde 15 proseanta unnit sávzzat seamma áigodagas, ja dat  2520 vuoncá mat ledje 2006:s ledje jávkan 2013:s. Eará guovlluin  Davvi  Norlánddas ledje  logut  unnán  rievdan  visot  omiid  kategoriijain  (njiedjan  vuollel  10  proseanta).</p>
    <p>Regiovnnat  mat  eanemus  spiehkastit  gaskamearálašlogus  dállodoaluid  logu  rievdamii  SEDguovlluin  obbalaččat  (–56  proseanta)  áigodagas  1995–2013,  leat  Nuorta-Finnmárkku  SEDguovllut  gos  lea  njiedjan  <span type="quote">“dušše”</span>  35  proseanta,  Davvi  Norlándda  SED-guovllut  gos dállodoaluid lohku lei njiedjan –42 proseanta, ja Oarje-Finnmárkku SED-guovllut gos njiejai olles 65 proseanta. Dákkár regiovnnalaš erohusat leat mearkan dasa ahte eanandoallobirrasiin leat  iešguđet  hástalusat,  ja ahte regiovnnaid dásis maid lea dárbu máhttui  eanandoalu  ektui; lassin máhttui obbalaš rievdantreanddaid birra SED-guovlluin.</p>
    <p>
      <em type="bold">6.5  Čoahkkáigeassu  </em>
    </p>
    <p>Eanandoallostatistihkka  sámi  ássanguovlluin,  mii  lea  vuođđuduvvon  Sámedikki<em type="italic"> </em>ealáhusdoarjaga (SED) doaibmaguvlui, čájeha ahte dállodoaluid lohku njiejai 68 proseanttain áigodagas 1989–2013. Dát lei stuorit njiedjan go Davvi-Norggas ollislaččat (–62 proseanta) ja olles riikkas oktiibuot (-56 proseanta). Logut oanehit áiggis, áigodagas 1995–2013, čájehit ahte njiedjan  SED-guovlluin  oktiibuot  lei  veaháš  eambbo  go  eará  guovlluin  davábealde Sáltoduoddara (gos lei –56 ja –50 proseanta). Viidáseappot čájeha statistihkka ahte unnimus dálut leat  šaddan buot  hárvvimusat, ja dušše dálut  mat leat  badjel 200 dekára leat  lassánan. Gaskamearálaččat leat dálut šaddan stuoribut sihke dekáriid ektui ja omiid logu ektui, muhto oktiibuot  lea  omiid  lohku  njiedjan  SED-guovlluin.  Eanandoalloareálas  mii  lea  anus  dáin guovlluin, ii leat rievdan sturrodat, jus geahččá áigodaga 1989–2013 obbalaččat.  </p>
    <p>Dievdodállodolliid gaskamearálaš ahki (váldodoallit) lassánii golmmain jagiin 2001 rájes gitta 2013  rádjái  (49  jagis  52  jahkái),  muhto  nissondállodolliid  ahki  ii  rievdan  (49  jagi).  Guhkit áigodagas,  1989  rájes  gitta  2013:i  rádjái,  lassánii  nissoniid  váldodoallin  oassi  guđain proseanttain.</p>
    <p>Gaskamearálaš  logut  eanandoalus  SED-guovlluin  čájehit  ahte  eanas  rievdan  lea  negatiiva guvlui,  muhto  čájehit  maid  muhtun  stuora  erohusaid  regiovnnain.  Buohtastahttin  áigodagas 1995–2013 čájeha ahte guovllut mat spiehkastit eanemusat gaskamearálaš loguin dállodoaluid logu  njiedjamii  (dalle  lei  njiedjan  56  proseanta),  leat  Nuorta-Finnmárkku  SED-guovlu  gos njiedjan  lei  <span type="quote">“dušše”</span>  35  proseanta,  Davvi  Norlánda  gos  dállodoaluid  lohku  lei  njiedjan  42 proseanttain ja Oarje-Finnmárkku SED-guovlu gos njiedjan lei olles 65 proseanta, mii lei buot eanemus njiedjan SED-guovlluin.</p>
    <p>
      <em type="bold">6.6   SED-guovlluid eanandoallostatistihka ovdánahttin  </em>
    </p>
    <p>SED-guovlluid  eanandoallostatistihkas  leat  dál  arvat  eanet  kategoriijat  go  dalle  go  kapihttal vuođđoealáhusaid  rievdama birra dáin  guovlluin  čállojuvvui 2009:s (Sámi logut  muitalit 2). Dán    statistihka  vejolaš  ovdánahttimis,  evttohan  veardidit  kategoriijaid  mat  čájehit  biebmobuvttadeami, lotnolasdoaluid, lassiealáhusaid ja sisaboađu dábálaš bálkábarggus, lassin omiid massimii boraspiriid geažil.</p>
    <p>
      <em type="bold">6.6.1 Biebmobuvttadeapmi </em>
    </p>
    <p>Eanandoalu  mearkkašupmi  SED-guovlluin  sáhttá  čalmmustahttojuvvot  earret  eará biebmobuvttadeami loguiguin. Porsáŋggo eanandoalloplána (2017) sáhttá leat okta ovdamearka dákkár  čalmmustahttimii.  Das  čujuhuvvo  guorahallamiidda  mat  gusket  eanandoalu árvoháhkamii  ja  bargosadjemearrái  maid  Norsk  Institutt  for  landbruksøkonomisk  forskning (NILF)  lea  ráhkadan  2014–15:ii  loguin.  Buvttaduvvui  badjel  1  miljovnna  lihttara  mielki Porsáŋggo  gielddas  jahkásaččat,  badjel  30  tonna  sávzzabiergu  ja  eambbo  go  60  tonna gussaelliidbiergu jahkásaččat. Ullobuvttadeapmi lei jahkásaččat 6300 gilo. Gielddas leat maid  eanandoallofitnodagat  mat  buvttadit  buđehiid  ja  murjjiid,  urtasiid  ja  ruotnasiid.  Ollu  dás vuvdojuvvo báikkálaččat. Lassin leat máŋga fitnodaga mat buvttadit fuođđariid vuovdimassii. Sisaboahtu  eanandoalu  fitnodagaid  buvttadeamis  Porsáŋggus  lei  meroštallon  badjel  21 miljovnna ruvdnui. Dákkár logut čalmmustahttet eanandoalu dakkár ealáhussan mii báikkálaš riggodagain háhká árvvuid.</p>
    <p>
      <em type="bold">6.6.2 Lotnolasfitnodagat ja eará dienasgáldot  </em>
    </p>
    <p>Árbevirolaččat  lea  eanandoallu  ovttas  guolástemiin  ja  meahci  ávkkástallamiin  leamaš dábáleamos  doaibmavuohki  sámi  ássanguovlluin.  Maŋŋil  soađi  dáhpáhuvai  spesialiseren; olbmot  válljeje  juogo  eanandoalu  dahje  guolásteami  váldoealáhussan.  Dábálaš  bálkábargu šattai maid mávssolaš lotnolasfáktorin eanandoalus ja dain eará vuođđoealáhusain. Go galgá ipmirdit eanandoalu ruhtadili dállodoalu dásis, dárbbaša loguid mat čájehit movt bálkábarggu sisaboahtu lea oassin dálu ja dállodoalu ollislaš ruhtadilis (jus máhkaš nubbi náittosguoibmi bargá dálus ja nubbi fas dábálaš bálkábarggus). Boazodoallohálddahusa statistihka sáhttá atnit ovdamearkan. Dat speadjalastá movt sisaboahtu eará sektoriin ja eará ealáhusdoaimmain lea stuora mearkkašupmi boazodoalloealáhusa ruhtadillái, ja ahte leat earenoamážit nissonolbmot geat buktet dáid sisaboađuid. Lea maid dárbu oažžut loguid mat čájehit náittosguoimmi, mánáid ja eará joavkolahtuid bálkákeahtes bargonávccaid.</p>
    <p>Boanddain  leat  stuora  oasis  lassiealáhusat.  SGD:s  lea  tabealla  man  namma  lea <span type="quote">“doalloovttadagat  main  leat  lassiealáhusat  2012–2013”</span>  (eanandoalloiskkadeami  tabealla 10276). Dat čájeha ahte  riikadásis leat 55 proseanta doalloovttadagain lassiealáhusat.  Logut dain  golmma  davimus  fylkkain  leat  45  proseanta  Norlánddas,  48  proseanta  Romssas  ja  35 proseanta Finnmárkkus. Lassiealáhusat mat leat váldon mielde statistihkkii leat nu movt oaidnit tabeallas 6.21, sáhtostallan, láigohit bivdo- ja guolástanrivttiid, bargu iežas vuovdedoaimmas, idjadeapmi,  bartaláigoheapmi,  dállodoalloturisma  ja  visttiid  láigoheapmi.  Mii  oaidnit  ahte Finnmárkkus leat  logut  dušše ovtta kategoriijas;  sáhtostallamis. Sivvan dasa sáhttá leat  ahte tabealla  leat  ain  ovdánahttime,  ja/dahje  ahte  kategoriijat  lassiealáhusaide    mat  soitet  leat dábálaččat  Finnmárkkus,  eai  leat  váldon  mielde.  (Nu  dego  vuotnaguolásteapmi,  murjen  ja duodji.)</p>
    <p>SED-guovlluid  eanandoallostatistihka  vejolaš  ovdánahttimis  sáhttá  leat  jierpmálaš  veardidit movt  sáhtášii  čalmmustahttit  dállodoaluid  logu  ovttas  dábálaš  bálkábargguin,  ja  maid lassiealáhusaiguin čatnon dállodollui. Dát maŋemus namuhuvvon orru šaddan eambbo dábálaš dáid  maŋemus  jagiid.  Ivgus  leat  ovdamearkka  dihte  sullii  njealjádasoassi  dálolaččain ovdánahttán  fálaldagaid  ruoná  beroštumis,  turismmas,  dállodoalu  buktagiin,  fidnohuksen doaimmain  ja  nu  ain,  ovdánahttinprošeavtta  plána  vuođul  mii  lea  ráhkaduvvon  eanandoalus Ivgus.  Porsáŋggus  leat  muhtun  dáluin  lassiealáhusat  nu  dego  Šilljui/<span type="quote">”Inn  på  tunet”</span>, boaldinmuoraid buvttadeapmi, vuotnaguolásteapmi ja buvttadeapmi, ja lea sávahahtii nu movt namuhuvvon  eanandoalloplánas  oalgguhit  lassiealáhusaide,  nu  movt  earet  eará  dállodoalloturisma, šaddobuvttadeapmi, oalgebuktagat, dállodoalus gávpi ja guossedállu.</p>
    <p>
      <em type="bold">6.6.3 Omiid massin boraspiriid geažil   </em>
    </p>
    <p>Sámedikki  eanandoallodieđáhusas  (2007)  čujuhuvvo  ahte  boraspiret  vaháteallin  leat  stuora váttisvuohtan eanandollui sámi guovlluin. Raporttas  <em type="italic">Sámi logut muitalit 4</em> lea okta kapihttal boraspirevahágiid birra (Fossbakk 2011). Fossbakk cuiggoda kapihttalis go otná dán beaivvi eai  gávdno  tabeallat  mat  čájehit  sávzavahágiid,  vaikko  bohccuid  vahágiid  sáhttá  buriin tabeallain oaidnit dalle go daid jearrá oažžut. Son válddii dan dihte vuođu statistihkas sávzzaid birra  maid  Finnmárkku,  Romssa  ja  Norlándda  fylkkamánnit  leat  ráhkadan  ja  statistihka bohccuid birra vuođđuduvvon loguide Rovbases 3.0. (rovbase.no). Dát logut čájehit earet eará ahte  2008:s  sáhttet  duođaštit  vahágahtton  vuollelaš  čuođi  sávzza  boraspiriide,  ja árvvoštallamiid mielde leat buhtadusat biddjon badjelaš 800 ealli ovddas. Fossbakk konkludere ahte  boanddat  ja  boazoeaiggádat  vahágat  leat  ollu  stuoribut  go  dat  maid  ovddas  sii  ožžot ekonomalaš  buhtadusa  stáhtas.  Dát  stuora  vahágat  sihke  sávzzain  ja  bohccuin  mat  leat guohtumis lea oallugiidda dakkár váttisvuohtan ahte sii veardidit heaittihit iežaset doaluid.  </p>
    <p>Eará  váttisvuođačuolbma  boraspirevahágiid  ektui  lea  meahccegeavaheami  vejolašvuohta.  Boraspireváttisvuohta  gáržžida  odne  eanandoalu  meahci  ávkkástallamis,  daddjo  Sámedikki eanandoallodieđáhusas. Meahcceguohtun lea váttisvuohta nu guhka go vahágat lea ná stuorrát.</p>
    <p>
      <em type="bold">6.7 Loahpalaš kommentárat </em>
    </p>
    <p>Eanandoalus,  dego  eará  vuođđoealáhusain,  lea  stuora  deaddu  sámepolitihkalaš  oktavuođain. Sámedikki eanandoallodieđáhusas 2007 celko ahte buvttadeapmi eanandoalus, guolásteamis, boazodoalus, meahcásteamis, duojis ja dáid lotnolasvuođas lea árbevirolaččat leamaš vuođđun ásaiduvvamii  ja  bargoeallimii  sámi  servodagain,  ja  dan  dihte  lea  čielga  oktavuohta  sámi ásaiduvvamis  ja  vuođđoealáhusaid  sajis  fáktorin  bargosadjemearis.  Dieđáhusas  čujuhuvvo  Sámediggeráđi  politihkalaš  prográmmii  áigodagas  2006–2009,  gos  boahtá  ovdan  ahte  Sámedikki váldomihttu eanandollui lea bisuhit bargosadjemeari ja doallostruktuvrra mii odne lea.  Čujuhuvvo  ahte  dán  ealáhusa  rievdan  sámi  ássanguovlluin  lea  dramáhtalaš,  ja  ahte eanandoalu rámmaeavttut sámi guovlluin leat garrasit rievdan maŋemus jagiid. Čuoččuhuvvo ahte sámi eanandoallu daid maŋemus 30–40 jagi lea ovttaiduhtton norgga eanandoallopolitihka mielde, ja dat lea rivven sámi álbmogis dehálaš kulturárbbi. Daddjo maid mihttomeriin ahte boahtteáiggis lea mihttu váldit ruovttoluotta ovtta oasi kultuvrras eanandoalu doaimmaheamis, ja  máŋggabealatvuohta  mii  ovdal  lea  leamaš  sámi  eanandoalu  dovdomearka  ferte  ain bisuhuvvot nanu oassin.</p>
    <p>Eanandoallostatistihkka  sámi  ássanguovlluin  čájeha  čielga  negatiiva  rievdama  eanandoalus eanas SED-guovlluin, earet eará lea dállodoaluid lohku ollu njiedjan. Jus galgá veardidit dákkár rievdama váikkuhusaid, ferte muitit lassin iežas dan ealáhusa váikkuhusaide, maid eanandoalu mearkkašumi báikkálaš biebmobuvttadeapmái, eará ealáhusaide (earet eará gávppašeapmái ja bálvalusealáhusaide), vearrosisabohtui, ássanvuđđui ja olmmošlohkui, doaimmaide ja loaktimii báikkálaš servodagain, kulturduovdagiid áimmaguššamii ja maid gillii ja báikkálaš/árbevirolaš máhttui.</p>
    <p>Nu  movt  namuhuvvon  lea  dállodoaluid  logu  njiedjan  áigodagas  1989–2013  stuorit  SEDguovlluin  go  Davvi-Norggas oktiibuot ja olles  riikkas obbalaččat.  Leat doaivumis  máŋga ja oktiičatnon sivat dákkár erohusaide. Seamma guoská maid erohusaide gaskal SED-guovlluid iešguhtet  regiovnnain.  Sáhttá  leat  sáhka  fáktoriid  birra  nu  dego  eanandoalu  struktuvra  ja geavahanvuogit  (ovdamearkka  dihte  dáluid  sturrodat  ja  eambbo  dahje  unnit  lotnolasdoallu), luonddu  dilálašvuohta,  demográfalaš  fáktorat  (erenoamážit  agi  ja  sohkabeale  čoahkkádus), bargomárkan  (vejolašvuohta  beallelaččaide  oažžut  bálkábarggu  ja  vejolaš  maid  boanddaide geain leat unnit eanandoalut), vejolašvuođat lassiealáhusaide, gilvojuvvon areála olahanmuttus, oahppofálaldagat  ja  maŋemus  muhto  ii  unnimus  –  rekrutteren  dássi.  Dasa  lassin  sáhttá riikkaviidosaš  eanandoallopolitihkka,  ja  erenoamážit  ekonomalaš  rámmat  maid  guovddáš eisseválddit  mearridit,  čuohcit  iešguđet  ládje  iešguđet  eanandoalloguovlluide,  čatnon doallomálliide ja buvttadeapmái. Eanandoallopolitihkka ja doaibmabijut suohkan- ja fylkadásis sáhttet maid váikkuhit.</p>
    <p>Eanandoallostatistihkka  govvida  dan  máŋga  stuora  hástalusa  mat  leat  eanandoalus  sámi ássanguovlluin,  ja  dakko  bokte  maid  eanandoallopolitihkas  iešguđet  dásis  ja  Sámedikkis. Gávdnojit ovdamearkkat gos lea buorre mokta ja dáhttu áŋgiruššat eanandoalus, dan ferte maid namuhit. Porsáŋggus lea ovdamearkka dihte ovdalis namuhuvvon eanandoalloplána <span type="quote">“landbruk en fremtidsnæring”</span>, eanandoallu boahtteáiggedoallu, višuvdnan. Plánas namuhuvvo prošeakta <em type="italic">Eanandoallu ja  ovdáneapmi Ávjováris/Landbruk og vekst  i  Ávjovárri</em> ovttasbargoprošeaktan gaskal  Guovdageainnu,  Kárášjoga  ja  Porsáŋggo  ja  dat  galgá  addit  ovdáneami  ja  buktit innovašuvnna,  ovdáneami  ja  buoret  gánnáheami  eanandollui.  Váldomihttu  lea  jorgalahttit negatiiva trenda oapme- ja šaddobuvttadeamis. Porsáŋgu, ruovttusuohkan, lea ohcan viidásit bargat dáinna prošeavttain SápmAgri nama vuolde ja ovttas eará oasálasttii suohkaniiguin. </p>
    <p>Ivgus lea okta resursajoavku ráhkadan plána ovdánahttinprošektii mii váldá vuođu ipmárdusas ahte <span type="quote">«nanu ja girjás eanandoallu addá nanu báikkálaš servodaga»</span>. Váldoulbmil lea <span type="quote">«ovdánahttit innovatiiva  ja  nanaguoddevaš  eanandoalu  Ivgus»</span>.  Prošeakta  lea  initierejuvvon  vuolggasajis ahte lea negatiiva trenda go bargosadjemearri unnu eanandoalus ja eretfárren Ivgus lassána, ja oaivvilduvvo  ahte  eanandoallu  sáhttá  ovddastit  vuostedeattu  álbmoga  eretfárremii  ja guovddušteapmái.</p>
    <p>Namuhuvvon  prošeavttat  govvidit  ahte  lea  dáhttu  áŋgiruššamii  eanandoalu  valljivuođa  ja gelbbolašvuođa  vuođul,  ja  guorahallamiid  vuođul  mat  čájehit  hástalusaid  ja  vejolašvuođaid báikkálaš dilálašvuođain. Dákkár guorahallamat leat mávssolaččat go galgá ipmirdit rievdama muhtun  suohkaniin  ja/dahje  regiovnnain,  lassin  dasa  maid  eanandoallostatistihkka  sámi ássanguovlluin  eambbo  obbalaččat  muitala.  Viidáseappot  lea  dárbu  máhttui  dan  birra  movt iešguđetlágan rámmaeavttut čuhcet eanandoalu rievdamii iešguđet suohkaniin ja regiovnnain, ja dákko maid máhttu oktagaslaš válljejumiid vuođu birra mii lea mearrideaddji dasa ahte áigu go dállodolliid lohku ain geahppánit sámi ássanguovlluin, vai sáhttá go rievdama jorgalahttit.</p>
  </body>
</document>
