<document xml:lang="sme" id="no_id"><header><title>6 Sámi logut – fásta tabeallat</title><genre code="science"/><author><person firstname="Anders" lastname="Sønstesbø" sex="m" born="" nationality=""/></author><translator><unknown/></translator><translated_from xml:lang="nob"/><year>2020</year><publChannel><publication><publisher>Sámi allaskuvla</publisher></publication></publChannel><collection>Sámi logut muitalit</collection><wordcount>1260</wordcount><conversion_status type="standard"/><availability><license type="standard"/></availability><parallel_text xml:lang="nob" location="6samiske_tall.pdf"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>1 6 Sámi logut – fásta tabeallat Anders Sønstebø, seniorráđđeaddi, Statistihkalaš guovddášdoaimmahat (SGD) 6.1 Álggahus ................................................................................................................................. 1 6.2 Muhtin kommentárat tabeallaide ............................................................................................ 2 6.3 Tabel at ja govadusat .............................................................................................................. 4 6.1 Álggahus Dán kapihttalis ovdanbuvttán muhtin guovddáš tabeallaid mat govvidit makkár dilli lea mávssolaš surggiin sámi duohtavuođas. Dat leat fásta tabeallat mat leat mielde juohke girjealmmuheames, ja mat dasto addet gova movt iešguđet áššit rievddadit guhkes áiggi badjel. Kapihttal sisttisdoallá dán almmuheames 16 tabealla ja vihtta govvosa mat leat juhkkon čieža fágasuorgái, ja mat čuvgehit mávssolaš fáttáid sámi servodagas. Eanemus lági mielde leat sámi servodagat buohtastahtton eará guovlluiguin davábealde Sáltoduoddara, ja Norggain obbalaččat. Statistihkka lea vuođđuduvvon geográfalaččat, ja sámi servodagat leat dán oktavuođas definerejuvvon Sámedikki ealáhusaid doarjjaortnegiid doaibmaguovlu (SEDguovlu). Dán almmuheamis leat válljen doalahit daid ovdalaš suohkanstruktuvrraid, namalassii ahte 1.1.2020 lea lonuhuvvon 31.12.2019 muhtin tabeallain. Dat lea álkidahttima dihte go galgat guhkes áiggi ektui buohtastahttit loguid Vuosttaš fáddá lea álbmot, mas deattuhuvvo movt olmmošhivvodat rievddada, ja makkár áššit váikkuhit álbmotovdáneapmái, namalassii man ollu leat riegádan ja jápmán, sisafárren ja eretfárren. Čájehuvvo agi ja sohkabeale čohkkehus ja dilli čuvgejuvvo iešguđet geográfalaš dásis SED-guovllus, suohkaniin ja riikkas obbalaččat. Nubbe fáddá lea oahpahus. Statistihkas leat logut oahpahusdásis, mas SED-guovlu buohtastahtto eará guovlluiguin davábealde Sáltoduoddara ja obbalaččat Norggain. Dákko čájehuvvo maid tabealla mii čuvgeha man oallugat heitet joatkkaskuvllas. Movt sámegiella adno skuvllain ja mánáidgárddiin lea goalmmát fáddá. Dás leat golbma tabealla mat muitalit movt sámegiela atnu ovdána, nugo mánáidgárddiin, vuođđoskuvllas ja joatkkaskuvllas. 2</p>
<p>Dienas ja barggahus lea njealját ja viđát fáddá, mii čájehuvvo guvttiin tabeallain, ja mas ovdanboahtá olbmuid gaskamearálaš dienas ja vearru, ja barggahusa olbmuid sohkabealli ja ealáhus. Dasa lassin leat guokte ealáhustabealla mas nubbi tabealla čájeha fitnodagaid ealáhussurggiin ja nubbi mii earenoamážiid geahččá boazoealáhusa hárrái. Čihččet ja maŋemus fáddá lea Sámediggeválga. Čájehuvvojit guokte válgatabealla mat leat vuođđuduvvon maŋemus Sámediggeválgga (2017) ektui, mat čájehit bellodagaid/válgalisttuid dohkkehuvvon jienaid ja válljejuvvon Sámediggeáirasiid. 6.2 Muhtin kommentárat tabeallaide Álbmot Ledje 54 307 olbmo geat orro Sámedikki ealáhusdoaimmaid doarjjaortnegiid guovllus (SEDguovlu) ođđajagimánu 1.beaivvi 2020, gos olmmošlohku lea njiedjan 494 olbmuin ovddit jagi ektui. Guđa jagi áigodagas 2011 rájes lea leamaš dássedis olmmošlohku, muhto 2017 oinniimet čielgasit njiedjama, mii ain lassánii 2018 ja joatkašuvai 2019. Leat dušše guokte jagi (2003 ja 2006) go olmmošlohku njiejai eambbo maŋŋil duhátjagemolsuma. Seammás go olmmošlohku lassánii 0,7 proseanttain Norggas 2019, de SED-guovllus njiejai olles 0,9 proseanttain, nugo jagi ovdal maid dagai. SED-guovllus lea čađa áiggi leamaš riegádahttinvuolláibáza duhátjagemolsuma rájes, namalassii ahte leat eambbo jápmán go riegádan olbmot. Maŋŋil go guokte jagi leat leamaš heajos <span type="quote">«olahusat»</span>, de sáhtii registreret ahte jápme unnit olbmo go máŋgga jahkái lei dahkan ja seammás riegádedje veahá eambbo. Oktiibuot dat dagahii ahte lohku lei seamma dásis go 7-8 jagi, go ledje 40 olbmo unnit riegádahttivuolláibáhcagis go jagi ovdal ja lagabui 60 unnit go 2017. Norggas davábealde Sáltoduoddara njiejai olmmošlohku 0,3 proseanttain, vaikko lei ge riegádahttinbadjebáza, juoga maid oallugat leat fuomášan. Áigodagas 2011–2016 buhtadii nettosisafárren riegádahttinvuolláibáhcaga, muhto 2018 jorggihii dat dan negatiiva trendii, maid oinniimet áigodagas 1990–2010. 2019 registreret ahte ovdáneapmi lassána ja ledje lagabui 300 eambbogat geat fárrejedje olggos SED-guovllus go sisa. Váldosivva dasa lea eretfárrentákta maid oinniimet álggus 2000-logus, seammás go sisafárren njiejai guvlui. Go álbmogis leat dađistaga eambbo nissonolbmot geat leat mánnáoažžunagis, de dat juo muitala ahte riegádahttinvuolláibáza ii unno lagamus áiggis. Jus olmmošlohku galgá stáđásmuvvat, de ferte eretfárren rievdat fas 2013–2014 dássái. Maŋemus jagiid positiiva nettosisafárremii lea váikkuhan dat go olgoriikkalaččat leat fárren guvlui, juoga mii dál lea garrasit njiedjan. Go 2018 oinniimet ahte olgoriikkalaš sisafárremiid lohku njiejai, de 2019 lei baicca nuppe ládje ahte ledje eambbogat geat fárrejedje olgoriikii. Go SED-guovlu 2019 <span type="quote">“massii”</span> 503 olbmo eará suohkaniidda Norggas, de lei nettosisafárren olgoriikkas guvlui 211 olbmuin. 3</p>
<p>Leat eambbo dievdoolbmot go nissonolbmot geat orrot SED-guovllus. 52,3 proseanta leat dievdoolbmot ja 47,7 proseanta leat nissonolbmot, mii dagaha erohusa 2500 olbmuin. Lea bas ládje eanetlohku dievdoolbmuin Norggas obbalaččat, muhto erohus gaskal dievdoolbmuid ja nissonolbmuid logus lea ollu unnit riikkas obbalaččat go SED-guovllus. Sohkabeale dássehisvuohta lea leamaš seamma dásis juo guhkes áigodaga, muhto orui buorráneame ovtta áigodaga. Dál lea goitge stuorit erohus go goassege ovdal lea leamaš dán statistihkka áigodagas. Ahkečohkkehus SED-guovllus lea rievddadan 1990 logu rájes. 31 proseanta ássiin ledje 60 jagi ja boarráseappot ođđajagimánu 1. beaivvi 2019, seammás go dán ahkelogu lohku lei 10 proseanta unnit 1990. Sullasaččat lei vuollel 30 jahkásaččaid lohku njiedjan 43 proseanttas 1990 gitta 32 prosentii 2020. Ahkečohkkehus lea maid rievdan muđui Norggas, muhto erohus lea ollu eambbo SED-guovllus. Fárremat leat maid veahkkin váikkuheame dan stuora ahkeerohussii. 2019 lei nettoeretfárren buot ahkejoavkkuin earret 45–69 jahkásaččain, mii guoská goappaš sohkabeliide. Ahte ledje eambbogat daid boarrásepmosiid gaskkas (70+ jahkásaččat) geat 2018 fárrejedje eret SEDguovllus, go sisa guvlui, lei ođđa tendeansa mii ain jotkkii 2019. Oinniimet buriid fárrenloguid boarráseamos bargonávccalaš ahkásaččaid gaskkas, namalassii lei buorre nettosisafárren, ja eanas oassi nettosisafárremis lei go olgoriikkas fárrejedje eanas nissonolbmot ahkejoavkkus 20–44 jahkásaččain guvlui. Leat stuora erohusat guovlluid mielde SED-guovllus go guoská álbmotovdáneapmái. Ráisa Romssas lea dat áidna suohkan gos olmmošlohku lea lassánan 1990 rájes, ja vel doppe nai njiejai olmmošlohku 2019. Omasvuonas ja Kárášjogas lea 2019 vuosttaš geardde gáhččan vuolábeallái ráji go guoská guhkesáiggi negatiiva álbmotrievdamii. Buot vearrámus ovdáneapmi lea leamaš Láhpi suohkanis, gos olmmošlohku lea lagabui beliin njiedjan dan maŋemus 30 jagis, muhto maiddái Fálesnuoris, Divttasvuonas, Gáivuonas, Rivttain ja Návuonas lea olmmošlohku njiedjan eambbo go 25 proseanttain dán áigodagas. Lea maid mearkkašan veara ahte oassi stuora suohkaniin, nugo Tromsa ja Áltá mat gullet SED-guvlui, doppe lea maid olmmošlohku measta beliin njiedjan 1990 rájes. Muosáin, mii gullá maid SEDguvlui, orro 31.12.2019 399 olbmo, mii mearkkaša ahte doppe lea olmmošlohku njiedjan badjel 60 proseanttain dán áigodagas. Dušše dan maŋemus jagi njiejai doppe olmmošlohku 5,5 proseanttain. Porsáŋgu, Deatnu ja Skiervá leat dat áidna suohkanat gos maŋemus jagis lea leamaš positiivvalaš álbmotovdáneapmi. Oahpahus Leat dađistaga unnit oahppit geat heitet joatkkaskuvllas go buohtastahttá daid maŋemus jagiiguin. Leat gal ain eambbogat geat heitet skuvllas SED-guovlluin go muđui riikkas, muhto erohus unnu dađistaga. Sii geat álge joatkkaskuvlii vuosttáš ceahkkái 2013, sis ledje 70,8 proseanta geat olahedje lohkan- dahje fidnogelbbolašvuođa čakčat 2019. Sullasaš logut muđui guovlluin davábealde Sáltoduoddara lei 73,2 proseanta ja 78,1 proseanta ges muđui Norggas. 4</p>
<p>Sámegiella skuvllain ja mánáidgárddiin 893 oahppis lei davvisámegiella vuosttašgiellan vuođđoskuvllas 2019. Dat lea okta eambbo go jagi ovdal ja lei stuorimus lohku maŋŋil 2011. Dasa lassin ledje 1288 oahppi geain lei davvisámegiella nubbingiellan. Dat lea veaháš eambbo go jagi ovdal ja lea dat stuorimus lohku 2008 rájes. Dienas ja barggahus Bruttodienas lea mealgat vuollelis SED-guovllus go muđui riikkaoasis, ja lea ain stuorit erohus go buohtastahttá obbalaččat Norggain. 2018 lei measta 70 000 ruvnno erohus riikka gaskamearálaš bruttodietnasis ja eará guovlluin davábealde Sáltoduoddara lei ges 50 000 ruvnno erohus. Dát lea hui dábálaš guovlluin gos stuora oassi álbmogis barget vuođđoealáhusain. Go gaskamearálaš ealáhusdietnasat leat birrasiid 10 000 ruvnno eambbo, de lea dát dušše oassi dan čilgehussii mii čilge dienasdási SED-guovllus. Dat lea hui dábálaš guovllus gos lea stuora oassi geat barget vuođđoealáhusain. Go ealáhusdietnasat gaskamearálaččat leat measta 10 000 ruvnno eambbo, de leat dušše oassi seamma sivas mii čilge dienasdási SED-guovllus. Ealáhus Ealáhusstruktuvra SED-guovllus mii lea mihtiduvvon barggahusosiin, ii leat dramáhtalaččat rievdan dan maŋemus logi jagis. Vuođđoealáhusat leat ain mávssolaččat, vaikko dál lea dušše vuollelaš juohke logát barggahus olmmoš gii bargá eanandoalus, vuovdedoalus dahje guolástemiin. Oassi lea njiedjan 1,8 proseantačuoggáin 2009 rájes, muhto dán rievdama oaidnit olles Norggas. Mearkkašahtti lea ahte sii geat barget industriijas lea lassánan 5,7 proseanttas gitta 7,7 prosentii. Muđui Norggas davábealde Sáltoduoddara lea dát oassi njiedjan 6,2 proseanttas 5,5 prosentii dán áigodagas. Lea maid mearkkašan veara ahte SED-guovllus barget eambbogat huksen- ja ráhkadusbargguin go muđui dahket Norggas davábealde Sáltoduoddara. 6.3 Tabellat ja govadusat SED-guovlu lea Sámedikki ealáhusdoaimmaid doarjjaortnegiid doaibmaguovlu. Mearriduvvon SED-guovlu 01.01.2012 lea biddjon vuođđun.</p>
</body></document>
