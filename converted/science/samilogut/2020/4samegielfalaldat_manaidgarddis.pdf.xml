<document xml:lang="sme" id="no_id"><header><title>4 Sámegielfálaldat mánáidgárddis</title><genre code="science"/><author><person firstname="Kevin" lastname="Johansen" sex="m" born="" nationality=""/></author><translator><unknown/></translator><translated_from xml:lang="nob"/><year>2020</year><publChannel><publication><publisher>Sámi allaskuvla</publisher></publication></publChannel><collection>Sámi logut muitalit</collection><wordcount>4338</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/samegielfalaldat_manaidgarddis_-_2020.pdf</origFileName><parallel_text xml:lang="nob" location="4barnehager.pdf"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>2 4.0 Čoahkkáigeassu: Artihkkalis geahččat sámegielfálaldaga mánáidgárddiin ja movt dat lea ovdánan áiggi mielde. Lea hirbmadit ovdánan vuosttaš mánáidgárddi rájes mii álggahuvvui 1969 Guovdageainnus gitta otnážii, go dál leat sámegielfálaldagat mánáidgárddiin sihke davvi-, julev- ja lullisámegielat guovlluin ja maiddái ollu gávpogiin. Mánáidgárdelágain, mii doaibmagođii 1996, loktejuvvui sámegielat mánáidgárdefálaldat vel eambbo go juridihkalaččat váldui mielde láhkaortnegii. Mánáidgárddiid giellafálaldaga oaivvildit máŋggas leat dan mávssoleamos doaibmabiju mainna nanne ja ovddida sámegiela. Danne lea mávssolaš ahte sámegielat mánáidgárdefálaldagat gávdnojit doppe gos daidda lea dárbu. Ii leat nu buorre go leat guhkes vuordinlisttut oažžut saji ollu dáidda sámi mánáidgárddiide. Lassin sámegiela ovdáneapmái leat sámi mánáidgárdefálaldagat dárbbašlaččat go galgá ovddidit sámi kultuvrra ja oažžut mánáid šaddat oadjebassan iežaset identitehtii. Guhkes áiggi perspektiivvas oaidnit ahte dál lea eambbogiin sámegielat mánáidgárdefálaldat ja ahte dál leat maid ásahuvvon eambbo julev- ja lullisámegielat mánáidgárddit. Go daid maŋemus jagiid eat oainne lassáneami davvisámegielat guovlluin, de vuolgá dat earret eará das go mánáidlohku lea njiedjan ja maid movt daid loguid lohká. Lea ovdal cuiggoduvvon ahte berrejit čielgaseappot registrerejuvvot maid sámegielat mánáidgárdefálaldagat sisttisdollet, vai sáhttá árvvoštallat jus olaha ulbmila fálaldagain. Váldoáššis oaidnit ahte mánáidlohku geat duođai ožžot sámegielat mánáidgárdefálaldaga vuolgá das gos ja galle fálaldaga gávdnojit. Logut mearriduvvojit fálaldagaid ektui, ii ge jearu ektui. Sivvan dasa lea go váilot sámegielat mánáidgárdebargit, juoga mii dagaha ahte fertejit eambbo rekrutterejuvvot dán fágasuorggis. 3 4.1 Álggahus Sámegielfálaldat mánáidgárddis lea okta dain mávssoleamos doaibmabijuin mainna nanne sámegiela, ásaha stuorit ja eambbo giellaarenaid ja mainna sihkkarastá ahte sámegiella lea ceavzil boahtteáiggis. Máŋggas oaivvildit ahte iešguđet oktavuođain lea árrat álgin earenoamáš mávssolaš vai olaha meroštallon ulbmiliid, ja mánáidgárdi lea maid mávssoleamos arena vai sihkkarastá ahte lihkostuvvá árra giellaáŋgiruššamiin. Goitge lea unnán almmuhuvvon girjjálašvuohta mii muitala movt ovdáneapmi lea mánáidlogu ektui geain lea sámegielfálaldat mánáidgárddiin, jus lohku lassána dahje njiedjá ja man mutto fálaldagat lassánit. Juridihkalaččat ii leat sámi mánáin dat seamma riekti giellafálaldahkii mánáidgárddiin go skuvllas. Dat sáhttá váikkuhit fálaldahkii sámi mánáide mánáidgárddiin. Vai galgá sáhttit fállat sámegielfálaldaga mánáidgárddiin, de dárbbašit mii mánáidgárdebargiid geain lea sámegielgelbbolašvuohta. Artihkkalis geahččat maiddái man ollu sámegielat mánáidgárdeoahpaheaddjit oahpahuvvojit ja jus lea ceavzilis rekrutteren. Go guoská sámegielat fálaldagaide mánáidgárddiin, de doaimmahuvvojit golmma lágan organiserema: 1. Sámegielat mánáidgárddit 2. Mánáidgárddit main lea sámegielossodat 3. Mánáidgárddit main lea sámegielfálaldat</p>
<p>Statistihkas mii kommenterejuvvo dán artihkkalis, de geahččat mánáidlogu sámegielat mánáidgárddiin ja mánáidgárddiin main lea sámegielat ossodat oktan, ja sierra fas mánáid ektui geat ožžot sámegielat fálaldaga eará mánáidgárddiin. Sivvan dasa lea go giellafálaldagat leat dávjá eambbo ovttaláganat gaskal sámegielat mánáidgárddiin ja sámegielat ossodagain go muđui lea sámegielfálaldat eará mánáidgárddiin. 4.2 Historihkka Vuosttaš nu gohčoduvvon mánáidasyla Norggas, mii lei ovdal mánáidgárddiid, dat ásahuvvui Tråantes 1837. Almmolašvuhtii lassánii eambbo ovddasvástádus mánáidbeaiveásahusaide maŋŋil nuppi máilmmisoađi, go eambbogat oahpu váldigohte ja nissonolbmot doaibmagohte bargoeallimis, mii fas mielddisbuvttii dárbbu mánáidgárddiide. Vuosttaš geardde go dan birra ságastallui Stuoradikki sárdnestuolus lei 1962.1 Nugo lea juo oahpesášši, dalle ii lean skuvllas dohkálaš hupmat sámegiela, mii bisttii gitta guhkás 1970-lohkui. Nu lei maid mánáidgárddiin. Go šattai mihttu hukset 100 000 mánáidgárdesaji, de ii lean makkár ge sihkarvuohta ahte sámegiela ovdáneapmi šattai guovddážii dasa. Sámi organisašuvnnat áŋgirušše eambbo sámi 1 Storjord, Marianne 2005: <span type="quote">«Samiske barnehagers historie i Norge»</span>. Norsk senter for barnehageforskning. (<span type="quote">“Sámi mánáidgárddiid historjá Norggas”</span>. Norgga mánáidgárdedutkama guovddáš.) 4 mánáid bajásšaddaneavttuid ovdii ja vuosttaš sámi mánáidgárdi ásahuvvui Guovdageidnui 1969.2 Guokte jagi maŋŋil ásahuvvui vel okta mánáidgárdi Guovdageidnui ja 1972 ges ásahuvvui vuosttaš sámi mánáidgárdi Kárášjohkii. Dain vuosttaš sámi mánáidgárddiin ii lean eksplisihtta fokus giellaovdáneapmái, go dalle hubmui ollu sihke dárogiella ja sámegiella, muhto 1978 ásahii Kárášjoga gielda bearašmánáidgárddi gos buot mánát hupme sámegiela. 1975 lágiduvvui seminára Kárášjogas gos álggahedje bargojoavkku mii galggai geahččat sámi mánáidgárdegažaldagaid. Sii ovdanbukte raportta maid gohčodedje <span type="quote">“Mánáidgárddit sámi guovlluin”</span>.3 Skuvlla geahččaladdanráđđi almmuhii govvosa mas árvaledje ovdánahttindoaimmaid sámi guovlluide. Dan rájes álge eambbo geahččat ollislaččat sámi mánáidgárdeáŋgiruššama hárrái ja šattai maid dađistaga eambbo dohkálaš sámi mánáidgárddiide iežaset profiilii, iežaset árvvuide ja ahte lea vejolašvuohta hupmat ja ovdánahttit sámegiela mánáidgárddiin. Dat bargu lea doalahuvvon gitta dássážii ja dahká ain dan. Storjord čujuha ahte ledje earenoamážiid suohkaniid mánáidgárddit main guhká váillui čielga sámi perspektiiva, seammás go priváhta mánáidgárddiide ledje diđolaš váhnemat ja earát ásahan čielgasit sámi fokusa, earret eará go háliidedje čielgasit sámi profiila mánáidgárdái. 4 Soaitá dat sáhttá leat sivvan dasa go stuora oassi sámi mánát ain vázzet priváhta mánáidgárddiin, go buohtastahttá eará mánáiguin Norggas. Nugo riika ovdáneapmi ektui lei muđui, de ásahuvvojedje 1970-logus mánáidgárddit máŋgga sámi suohkanii, suohkaniidda mat maŋŋil šadde sámegiela hálddašanguvlui, 1980 lei mánáidgárdeagi mánáin 21 proseanta geain lei mánáidgárdesadji, mii riika dásis lassánii 34 prosentii loahpas 1980 logus.56 1980-logus šattai eambbo áigeguovdil sámi mánáidgárddiide go sihke sámi váhnemat ja sámi organisašuvnnat ledje aktiivvalaččat nanneme sámi sisdoalu mánáidgárddiide. Go mánáidgárdeláhka ásahuvvui 1996, de álggii ođđa áigi sámi mánáidgárddiide. Dalle namuhuvvui vuosttaš geardde sámevuohta almmolaš dokumeanttain mánáidgárddiid birra. Dalle bođii maid sierra rámmaplána mánáidgárddiide mas earenoamážiid čilge mii sámi mánáidgárdi lea: <span type="quote">“Sámi mánáidgárdi lea mánáidgárdi gos mánáin mánáidgárddis lea sámi duogáš – leat sápmelaččat. Mánáidgárddis lea ulbmil nannet mánáid sápmelaš identitehta go 2 Storjord, Marianne 2009: «Sámi mánáidgárddiid historjá»: Sámi skuvlahistorjá 3. Davvi Girji 3 Storjord op.cit. 4 Storjord op.cit. 5 Storjord op.cit. 6 Dál vázzet 96 proseanta mánáin mánáidgárdeagis mánáidgárddi. 5 ovddida sámegiela geavaheami ja go gaskkusta sámi kultuvrra birra. Mánáidgárddi jođihit sámi pedagogalaš bargit.”</span><span type="quote">«Sámi mánáidgárddiid historjá»</span>: Sámi skuvlahistorjá 3. Davvi Girji 3 Storjord op.cit. 4 Storjord op.cit. 5 Storjord op.cit. 6 Dál vázzet 96 proseanta mánáin mánáidgárdeagis mánáidgárddi. 5 ovddida sámegiela geavaheami ja go gaskkusta sámi kultuvrra birra. Mánáidgárddi jođihit sámi pedagogalaš bargit.” 2005 mearridii Stuoradiggi ođđa mánáidgárdelága. Ain lei nu ahte sámi mánáide sámi guovlluin (sámi hálddašanguovllus) galgá mánáidgárdi huksejuvvot sámi giela ja kultuvrra ektui, muhto olggobealde sámi guovlluid lea doarvái go sámi mánáide heivehuvvo nu ahte sii sihkkarastet ja ovdánahttet iežaset giela ja kultuvrra. Lea mearriduvvon ahte mánáidgárdefálaldat sámi mánáide lea suohkaniid ovddasvástádus.</p>
<p>Suohkanis lea ovddasvástádus vai sámi guovlluid mánáidgárdefálaldat sámi mánáide huksejuvvo sámi giela ja kultuvrra ektui. Eará suohkaniin galgá sámi mánáide heivehuvvot vai sámi mánát sáhttet sihkkarastit ja ovdánahttit iežaset giela ja kultuvrra. (Mánáidgárdeláhka nr. 64 2005 §8)</p>
<p>Go juo lea bures duođaštuvvon ahte dađistaga eambbo sápmelaččat orrot gávpogiin, ahte Sámedikki jienastuslohku lea hirbmadit lassánan olbmuiguin geat orrot stuora gávpogiin ja ahte Tromssas leat eambbogat jienastuslogus go Guovdageainnus, de sáhttá digaštallat jus lea hástalus ahte lea nu stuora lágalaš erohus sámi mánáid rivttiin sámi guovlluin ja olggobealde sámi guovlluid, go guoská sámegielfálaldahkii mánáidgárddiin. Vaikko mánáidgárdelágas daddjo ahte suohkanis lea ovddasvástádus sámi mánáide sámi mánáidgárddiin, de vázzet stuora oassi sámi mánáin priváhta mánáidgárddiin, birrasiid 40 proseanta leat ovdalaš guorahallamat čájehuvvon (Rasmussen s. 19). Vuosttaš sámi mánáidgárddit ledje davvisámegielagat. Julevsámi guovllus ásahuvvui sierra sámi mánáidgárdi Árranis 1989. 2008 ráhppui julevsámegielat fálaldat Jentosletta mánáidgárddis Bådåddjos ja 2018 ges álggahuvvui sierra ossodat dán mánáidgárddis. Lullisámi guovllus ráhppui vuosttaš sámi mánáidgárdi 2004 Snoasas.7 2016 álggahuvvui sierra ossodat Ysterhagen mánáidgárddis Plassjes ja 2017 álggahuvvui Ferista olgománáidgárdi Tråantes, gos lea sierra sámi ossodat. Unnánaš álggu rájes lea sámi mánáidgárdefálaldat ollu eambbo viidánan geográfalaččat. 2012 ledje ovdamearkka dihte sámegielfálaldagat mánáidgárddiin čieža fylkkas. 8 Nugo galgat oaidnit maŋŋelis artihkkalis, de eai leat sámi mánáidgárddit viidánan nu máŋgga ođđa fylkii dan maŋŋil. Govus 1 čájeha movt sámi mánáidgárddit leat geográfalaččat juhkkojuvvon, mas Finnmárku lea liige stuorimus. Mii oaidnit ahte 2012 leat sámi mánáidgárddit viđa fylkkas. 7 https://www.nrk.no/sapmi/feiret-10-ar-med-nytt-navn-1.11499679 8 Sámedikki jahkedieđáhus 2012 6</p>
<p>Govus 4.1 Sámi mánáidgárddit juhkkojuvvon geográfalaččat fylkkaid mielde</p>
<p>Go sámi mánáidgárdefálaldat namuhuvvui sihke mánáidgárdelágas ja mánáidgárddiid rámmaplánas, de lei dat ođđa olahus sámi mánáidgárdehistorjjás. Nubbi eará olahus lei go ásahuvvui sierra sámi ovdaskuvlaoahpaheaddjeoahppu9 Sámi allaskuvlii / Samisk høgskole. Dát lei vuođđun dasa vai sámi mánáidgárddit galget sáhttit doaimmahuvvot sámegiela ja kulturperspektiivvas ja mas sámegielat pedagogalaš jođiheaddjit oahpahuvvo sámi oahppobáikkis. Ovdal go Sámi allaskuvla ásahuvvui, de ledje 1981/1982 rájes muhtin sámegielat fágat ovdaskuvlaoahpus Álttá oahpaheaddjioahpus, jus sis ledje sámi studeanttat (NOU 2000:3). Dál leat davvisámegielat mánáidgárddit miehtá sámegiela hálddašanguovlluid ja muđui báikkiin olggobealde hálddašanguovlluid.10 Máŋgga gávpogis leat guhkes vuordináiggit oažžut saji sámi mánáidgárddiide.11 Ollu mánáidgárddiin gos davvisámegiella lea váldogiella, de leat doppe maid julev- dahje lullisámegielat mánát ja dasa lassin muhtin báikkiin láhččojuvvo maid julev- dahje lullisámegielatfálaldat. Govus 2 čájeha makkár fylkkain ja gos fylkkas leat mánáidgárddit main lea sámegielat fálaldat. Mii oaidnit ahte Tromssas lea hui stuora oassi. Duogáš dasa lea ahte doppe leat ollu dárogielat mánáidgárddit gos lea sámegielfálaldat. Sámi mánáidgárddit leat eanemusat Finnmárkkus. 9 Ovdaskuvlaoahpaheaddji lea maŋŋil molson nama mánáidgárdeoahpaheaddjin. 10 Sámegiela hálddašanguovlu lea dat mii lága mielde daddjo Sámi guovlun. 2020 sisttisdoallá dat suohkaniid nugo Guovdageainnu, Kárášjoga, Deanu, Unjárgga, Porsáŋggu, Gáivuona, Loabága, Dielddanuori, Hápmira, Árbordde, Snoasa ja Plassje. 11 Sámedikki jahkedieđáhus 2017. 7</p>
<p>Govus 4.2: Geográfalaš sajádat mánáidgárddiin gos lea sámegielatfálaldat12</p>
<p>Gáldu: Sámediggi Sámediggi hálddaša sierra doarjjaortnegiid sámi mánáidgárddiide, sámi ossodagaide dárogielat mánáidgárddiin ja mánáidgárddiid main lea sámegielfálaldat. Maŋemus gusto mánáidgárddiide gos lea okta dahje moadde sámi máná. 4.3 Sámi mánáidgárddiid mearkkašupmi identitehta- ja kulturovdáneapmái</p>
<p>Sosiolingvista Joshua Fishman definere iešguđet giellaarenaid domeanan. 13 Dán mielde daddjo ahte ruoktu leat buot mávssoleamos gielladomeana. Go váhnenbuolva dávjá eai huma sámegiela, de šaddá mánáidgárdi mávssoleamos gielladomeanan. 14 Sámediggi cealká ahte váldoulbmil mánáidgárdepolitihkas lea ásahit buriid bajásšaddaneavttuid sámi mánáidgárddiid bokte.15 Sámi mánáin galgá leat kvalitatiivvalaš buorre mánáidgárdefálaldat mii huksejuvvo sámi árvvuid, sámi kultuvrra ja árbevirolaš máhtu vuođul. Mánáidgárdi galgá nannet mánáid identitehta sápmelažžan go ovddida, geavaha ja ovdánahttá sámi giela ja kultuvrra. Sámediggi fállá maid sierra doarjjaortnegiid sámi mánáidgárddiide ja leat álggahan prošeavtta Sámi mánát ođđa searvelanjain (samiske barn i nye pedagogisle rom (SáMOS)) mas lea mihttu rievdadit sámi mánáidgárdestruktuvrra mii vuođđuduvvo árbevirolaš máhttui ja jurddašanvuohkái. Mánáidgárddi ođđa rámmaplánii, mii mearriduvvui 2017, oaččui Sámediggi mielde árvovuđđui ahte sámi mánát galget oažžut doarjaga bisuhit ja ovdánahttit iežaset giela, máhtu ja kultuvrra 12 Dás lea sáhka dárogielat mánáidgárddiin main lea sámegielat fálaldat. 13 Fishman, Joshua 1991: Reversing Language Shift. Multilingual Matters LTD. 14 Todal, Jon: <span type="quote">“Sámegiella mánáidgárddiin ja skuvllain”</span>. Sámi logut muitalit 2. 15 Samediggi.no 8 beroškeahttá gos riikkas oroš.1617 Dat mearkkaša ahte sámi mánát ožžo eambbo rivttiid go ovdal, goas dárbbašuvvui leat sámi mánáidgárdefálaldat lahka vai sáhtii oažžut sámegielat fálaldaga. Rámmaplána árvovuođus boahtá ovdán ahte: <span type="quote">“Norggas, mas lea eamiálbmogiid earenoamáš rivttiid duogáš, lea earenoamáš geatnegasvuohta vára váldit sámi mánáid ja váhnemiid beroštumiin, Vuođđoláhka § 108 vuođul, mánáidkonvenšuvdna art. 30 ja ILO-konvenšuvnna vuođul. Sámi mánát mánáidgárddiin galget oažžut doarjaga vai bisuhit ja ovdánahttet iežaset giela, máhtu ja kultuvrra beroškeahttá gos riikkas oroš.”</span></p>
<p>Váibmogiella (NAČ 2016: 18) čujuha mánáidgárddiid leat mávssoleamos ovttaskas doaibmabidju mainna sihkkarastá, bisuha ja ealáskahttá sámegiela. Lassin dasa ahte sihkkarastit ulbmiliid mainna bisuhit ja ovdánahttet sámi giela ja kultuvrra, de galget sámi mánáidgárddit maiddái duhtadit guovddáš eiseválddit gáibádusaid. Lea mánáidgárdeláhka mii galgá ásahallat mánáid rivttiid mánáidgárddiin. 4.4 Kvantitatiivvalaš ovdánahttin sámi mánáidgárddiin ja mánáidgárddiin main lea sámegiel fálaldat:</p>
<p>Artihkkalis lean viežžan loguid Sámedikkis, Statistihkalaš guovddášdoaimmahagas ja eará gálduin. Lea veahá erohus gaskal daid iešguđet gálduid. Go leat erohusat, de lean ávkkástallan Sámedikki loguiguin dan dihte go sii juolludit doarjagiid ja sis lea dárkkistandoaimmat daid ektui, man dihte sin logut gehččojit leat hui dárkilat. Erohusat leat ráddjejuvvon vai dat eai šatta stuorit erohusat loguin govus 4.3. Logut čájehuvvo tabeallas 4.2, ja tabealla čoahkkáigeassá čájehuvvo govus 4.3 Davvisámegielat mánáidgárddiid lohku lea unnit 2010-logus go logijagiin ovdal, muhto go guoská mánáidgárddiide main lea davvisámegielat fálaldat, de rievddada dat sinusgevlliin (sinuskurve), geahča govus 3. Buoremus jahki lei 2009, muhto maiddái dál lea lohku alit go jagiin ovdal 2009. Lea illudahtti ahte dál leat eambbo julevsámegielat ja lullisámegielat mánáidgárddit go ovdal, ja vaikko leat ain unnán, de leat dat mánáidgárddit mávssolaččat ealáskahttit gielaid. Leat seamma ollu julevsámegielat mánáidgárddit go lullisámegielat giellafálaldagat. Julevsámegiela ektui leat dál eambbo fálaldagat go goassige, ja lullisámegielagiin ges leat leamaš ollu eambbo ovdal. Go jurddaša ahte logi jagi áigi ledje áibbas unnán mánáidgárddit main lei julevsámegielat dahje lullisámegielat fálaldat, de lea čielggas ahte dál lea čielga ovdáneapmi. 16 PRM: Sámi perspektiiva lea oainnusin dahkkon dan ođđa mánáidgárderámmaplánas. 24.4.2017. Sámediggi (Det samiske perspektivet er synliggjort i ny rammeplan for barnehagen. 24.4.2017, Sametinget) 17 Sámediggi lei fátmmastuvvon buot buohtalas proseassaide go barge dainna ođđa rámmaplánain. Sámedikke jahkedieđáhus 2018 9</p>
<p>Tabealla 4.1. Sámegielat mánáidgárdefálaldagat 2002 2007 2009 2011 2013 2015 2017 2018 2019</p>
<p>Davvisámegiella</p>
<p>Davvisámegielat mánáidgárddit 42 38 34 31 28 29 27 28 26</p>
<p>Mánáidgárddit main lea davvisámegielat fálaldat 3 12 24 19 18 20 17 21 16</p>
<p>Oktiibuot davvisámegielat mánáidgárdefálaldagat 45 50 58 50 46 49 44 49 42</p>
<p>Julevsámegiella</p>
<p>Julevsámegielat mánáidgárddit 1 1 1 1 1 1 1 2 2</p>
<p>Mánáidgárddit main lea julevsámegielat fálaldat 0 0 0 2 1 1 1 2 5</p>
<p>Oktiibuot julevsámegielat mánáidgárdefálaldagat 1 1 1 3 2 2 2 4 7</p>
<p>Lullisámegiella</p>
<p>Lullisámegielat mánáidgárddit 0 1 1 1 1 1 1 2 3</p>
<p>Mánáidgárddit main lea lullisámegielat fálaldat 3 4 10 7 3 8 6 10 5</p>
<p>Oktiibuot lullisámegielat mánáidgárdefálaldagat 3 5 11 8 4 9 7 12 8</p>
<p>Sámegiella oktiibuot</p>
<p>Sámi mánáidgárddit 43 40 36 33 30 31 29 32 31</p>
<p>Mánáidgárddit main lea sámegielat fálaldat 6 16 34 28 22 29 24 33 26</p>
<p>Oktiibuot sámi mánáidgárdefálaldagat 49 56 70 61 52 60 55 65 57</p>
<p>Govus 4.3 čájeha sámi mánáidgárddiid lohku lea bisson dássedin dan maŋemus gávcci jagis, muhto lea leamaš unnit dásis go buoremus jagi, mii lei 2002. Daid jagiid lea maid njiedjan mánáidbeassádagaid lohku, mii sáhttá leat okta ágga njiedjamii. Eará ágga lea ahte Sámediggi lea čavgen gáibádusaid go galgá juolludit ruđaid sámi mánáidgárddiide. Lea lunddolaš ahte leat objektiivvalaš gáibádusat go galgá sáhttit gohčoduvvot sámi mánáidgárdin. Dat mearkkaša ahte sámi mánáidgárddiid lohku njiedjan ii dárbbaš leat heittot, muhto dál lea eambbo rievttalaš govva dasa maid sámi mánáidgárdi duođai berre sisttisdoallat giellafálaldaga hárrái ja ahte bargiin lea sámegielat gelbbolašvuohta. 10</p>
<p>Govus 4.3. Sámi mánáidgárddiidlohku ja mánáidgárddiidlohku main lea sámegielat fálaldat</p>
<p>Mánáidgárddiidlohku main lea sámegielfálaldat lea mealgat eambbo dál go 2002, muhto lohku lea seammás njiedjan dan maŋemus logi jagis. Čilgehus dasa lea jáhkkimis seamma go sámi mánáidgárddiide. Go guoská sihke sámi mánáidgárddiid ja sámegielfálaldagaid lohkui, de lea guovllu fálaldagaid hivvodat mii lea mearrideaddjin dasa. Dan leat mii maid ovdal čujuhan go guoská alit sámegieloahpahussii (Johansen 2018). Lea sámegieloahpahusaid ja kurssaid lohku mii mearrida man ollu šaddet, ja ii leat jearru mii dan mearrida. Fertejit álggahuvvot doarvái fálaldagat maid sáhttá ávkkástallat. Seammás leat oallugat geat háliidit sámegielfálaldaga, mii maid automáhtalaččat ii dagat eambbo sámi mánáidgárddiid dan geažil. Vai galgá oažžut eambbo mánáid sámi mánáidgárddiide, de fertejit álggahuvvot eambbo fálaldagat. 4.5 Kvantitatiivvalaš ovdáneapmi mánáid logus sámi mánáidgárddiin ja mánáidgárddiin gos lea sámegielfálaldat</p>
<p>Mánáidlohku sámi mánáidgárddiin ja mánáidgárddiin gos lea sámegielfálaldat, juhkkojuvvon davvisámegielat, julevsámegielat ja lullisámegielat guovlluid mielde, lea čájehuvvon tabeallas 4.2 ja govus 4.4. -505101520253035404550200220072009201120132015201720182019</p>
<p>Antal samiske barnehager</p>
<p>Barnehager med samisk språktilbud</p>
<p>Nordsamiske barnehager</p>
<p>Barnehager med nordsamisk språktilbud</p>
<p>Lulesamiske barnehager</p>
<p>Barnehager med lulesamisk språktilbud</p>
<p>Sørsamiske barnehager</p>
<p>Barnehager med sørsamisk språktilbud11</p>
<p>Go galgá guorahallat govus 4.4, mii lea ovdáneapmi mánáidlogus geat ožžot sámegielfálaldaga mánáidgárddis, de ferte vuhtiiváldit Davvi-Norgga riegádanbeassádagaid loguid ektui. Ovdamearkka dihte áigodagas 2006-2012 njiejai golmma-, njealje- ja viđajahkásaččaid lohku olles 16 proseanttain Finnmárkkus, guhtta proseanttain Tromssas ja logi proseanttain Nordlánddas.18 Tabealla 4.2 Mánát davvisámegielat mánáidgárddiin ja mánáidgárddiin gos lea sámegielat fálaldat 2002 2007 2009 2011 2013 2015 2017 2018 2019</p>
<p>Davvisámegiella</p>
<p>Mánát davvisámegielat mánáidgárddi n 857 900 752 701 639 735 670 636 685</p>
<p>Mánát geain lea davvisámegielfálaldat 5 17 73 75 117 95 118 155 98</p>
<p>Oktiibuot davvisámegielas 862 917 825 776 756 830 788 791 783</p>
<p>Julevsámegiella</p>
<p>Mánát julevsámegielat mánáidgárddi n 13 18 27 17 18 22 22 31 28</p>
<p>Mánát geain lea julevsámegielfálaldat 0 0 0 6 31 1 2 1 4</p>
<p>Oktiibuot julevsámegielas 13 18 27 23 49 23 24 32 32</p>
<p>Lullisámegiella</p>
<p>Mánát lul isámegielat mánáidgárddi n 0 7 10 10 12 26 24 19 27</p>
<p>Mánát geain lea lullisámegielfálaldat 5 14 21 14 16 19 10 11 8</p>
<p>Oktiibuot lullisámegielas 5 21 31 24 28 45 34 30 35</p>
<p>Sámegiella oktibuot</p>
<p>Mánát sámegielat mánáidgárddi n 870 925 789 728 669 783 716 686 740</p>
<p>Mánát mánáidgárddi n gos lea sámegielfálaldat 10 31 94 95 164 115 130 167 110</p>
<p>Oktiibuot 880 956 883 823 833 898 846 853 850</p>
<p>Oaidnit čielgasit gráfas 4.4 ahte dieid jagiid njiejai mánáidlohku geat ožžo sámegielfálaldaga mánáidgárddis. 2015 rájes oaidnit ahte njiedjan fas bisána ja 2017 lassánišgoahtá mánáidlohku, geat ožžot sámegielfálaldaga. Dál leat ollu eambbo mánát geat vázzet sámi mánáidgárddiin go 18 Todal, Jon 2011: Duođalaš njiedjan fágas sámegiella nubbingiellan: Sámi logut muitalit 4 ja Todal, Jon 2012: Sámegiella mánáidgárddiin ja skuvllain: Sámi logut muitalit 5 12 daid logi ovddit jagiin lei, earret 2015. Áigodagas 2002-2009 ledje goitge vel eambbo mánát geat vázze sámi mánáidgárddiin. Dan leat juo ovdalis čilgen manne nu lea. Govus 4.4: Mánát sámi mánáidgárddiin ja mánáidgárddiin gos lea sámegielfálaldat</p>
<p>Juoga ágga lassáneapmái maŋŋil 2012 lea go dađistaga lea leamaš eambbo dárbu ja jearru sámegielat mánáidgárdefálaldagaide. Lea viidát álgán šaddat dat ipmárdus ahte mánáidgárdi lea mávssoleamos arena sámegiela ealaskáhttemii ja ahte dat addá dárbbašlaš giellagelbbolašvuođa. Dutkit dorjot maid dan oainnu (Fishman 1991). Jáhkkimis ain eambbo sámi mánáidgárdefálaldagat lasihivčče mánáidlogu, geat ožžot sámegielat mánáidgárdefálaldaga. Mánáidlohku geat ožžot sámegielfálaldaga lea unnit 2019 go jagi ovdal, earret lullisámegielas mas lea arvat eambbo go daid ovddit jagiid. Mánáidlohku davvisámegielat mánáidgárddiin lea eambbo 2019 go measta olles 2010-loguin, muhto unnit go 2000-loguin. Mánáidlohku, geat ožžot davvisámegielfálaldaga, njiejai 2018 rájes gitta 2019 rádjái ja lea unnit go measta olles 2010-loguin, muhto eambbo go 00-loguin. 01002003004005006007008009001000200220072009201120132015201720182019</p>
<p>Barn i samiske barnehager</p>
<p>Barn med samisk språktilbud</p>
<p>Barn i nordsamiske barnehager</p>
<p>Barn med nordsamisk språktilbud</p>
<p>Barn i lulesamiske barnehager</p>
<p>Barn med lulesamisk språktilbud</p>
<p>Barn i sørsamiske barnehager</p>
<p>Barn med sørsamisk språktilbud13</p>
<p>Sihke julevsámegielat ja lullisámegielat mánáidlohku sámi mánáidgárddiin 2019 lei nubbin eanemus go goassige ovdal. Julev- ja lullisámegielfálaldagain lea mánáidlohku leamaš eanas áigge eambbo daid ovddit jagiid. Ággan dasa lea eanas dat go eambbogat dál vázzet sámi mánáidgárddiin. Dan sivas go eambbogat sávvet ahte ain eanet mánát galget oažžut sámegielfálaldaga mánáidgárddis, ja jus dan galgá olahit, de šaddá mávssoleamos doaibmabidju ásahit eambbo sámi mánáidgárddit. Nugo ovdalis namuhuvvon, de leat ollu mánát vuordinlisttuin ja leat obbalaččat unnán báikkit gos leat ollu guoros sajit sámegielat fálaldagain mánáidgárddiin. Lea hui buorre go eanetlohku mánáin, geain lea sámegielfálaldat mánáidgárddiin, ožžot dan sámi mánáidgárddiid dahje sámi ossodagaid bokte. Das lea dávjá viidát sámegielfálaldat go dat obbalaš sámegielfálaldat, maid dárogielat mánáidgárddit nagodit fállat. Oktiibuot ožžot 87 proseanta mánáin, geain lea sámegiella mánáidgárddiin, dan fálaldaga sámi mánáidgárddiid dahje sámi ossodagaid bokte. Davvisámegielas lea maid dát oassi 87 proseanta, julevsámegielas lea 88 proseanta ja lullisámegielas lea 77 proseanta. Dat mearkkaša ahte buot dan golmma sámegielas lea čielga eanetlohku mánáin, geat ožžot sámegielfálaldaga mánáidgárddiin sámi mánáidgárddiid ja sámi ossodagaid bokte. Lea hui buorre boahtteáigái, jus dađistaga lassánit mánáidgárddit, mat sáhttet fállat sámegiela, muhto seammás livčče jáhkkimis eanemus ávkkálaš giela dáfus go ain eambbogat vázzet sámi mánáidgárddiin. 4.6 Rekrutterenloktemii dárbu: Go oaidnit man guhkes vuordinlisttut leat máŋgga sámi mánáidgárdái ja man váttis lea sámi mánáidgárddiide rekrutteret sámegielat mánáidgárdeoahpaheddjiid ja bargiid, de ii dárbbaš eahpidit ge ahte lea dárbu rekrutteremii. Dál ii leat sámegielat mánáidgárdeoahpaheddjiid rekrutteren ceavzil, juoga maid mánáidgárdeeaiggádat leat čielgasit dadjan. Tabeallas 4.3 oaidnit man ollu sámegielat mánáidgárdeoahpaheaddji leat oahpahuvvon dássážii Sámi allaskuvllas. Tabealla 4.3 Ovdaskuvlaoahpaheddjiid ja mánáidgárdeoahpaheddjiid lohku geat leat čađahan oahpu Sámi allaskuvllas 95-97 98-00 01-03 04-06 07-10 11-13 14-16 17-18 2019</p>
<p>Gallis 17 15 14 14 8 5 9 5 7</p>
<p>Tabealla 4.3 čájeha mánáidgárdeoahpaheddjiid logu geat leat čađahan oahpu Sámi allaskuvllas / Samisk høgskole ja geain árvvus ge lea sámegielgelbbolašvuohta nu ahte sáhttet bargat sámi mánáidgárddiin. Gaskamearálaččat dán áigodagas leat oahpahuvvon 3,8 sámegielat mánáidgárdeoahpaheaddji jahkái.</p>
<p>Go jurddaša ahte juohke jagi mannet 14 mánáidgárdeoahpaheaddjit ealáhahkii ja ahte muhtimat mannet eará bargguide bargokarrieara áigodagas, seammás go dađistaga rahpasit ođđa sámi mánáidgárddit ja eará mánáidgárddit álggahit sámegielfálaldaga, de ii leat dát lohku doarvái. Earret sin geat leat oahpu čađahan Sámi allaskuvllas, de leat muhtin kandidáhtat čađahan <span type="quote">“dárogielat”</span> mánáidgárdeoahpaheaddjeoahpu, mat fállojit máŋgga universitehtas ja allaskuvllain ja dasa lassin leat vel čađahan sámegielkurssaid. Sii leat leamaš hui dehálaččat go galgá gokčat mánáidgárddiid dárbbu sámegielat bargiide, muhto go ii leat strategiija movt rekrutteret dán suorggis, de dáhpáhuvvá dat hui soaittáhagas. Sámi allaskuvla lea áŋgiruššan ollu rekrutteret sámegielat mánáidgárdeoahpaheddjiid. Vai dat bargu galgá leat bistevaš guhkit áigái, de fertejit mánáidgárdeeaiggádat eambbo ulbmillaččat áŋgiruššat rekrutteremii. Dán rádjái eat leat oaidnán dan nu bearehaga. Goitge lea jáhkkimis eambbo ávki go fátmmasta eambbo instánssaid fárrui. Go Sámi logut 9 kártejuvvui man dárbu lea julevsámegielat ja lullisámegielat vuođđoskuvlaoahpaheddjiide, de árvaluvvui ásahit sierra julev- ja lullisámegielat oahpaheaddjeoahpu Davvi universitehtii.19 Fylkkamánnit, Sámediggi, hálddašansuohkanat ja fylkasuohkanat ovttasbarge dáinna bargguin rekrutteret ja ásahit stipeandaortnega mii mielddisbuvttii ahte ožžo johtui julevsámegielat ja lullisámegielat oahpaheaddjeoahpu, mas dál leat ovcci studeanttat. Sullasaš áŋgiruššan berre árvvoštallot maiddái mánáidgárdeoahpaheaddjeohppui, mas kárten- ja movttiidahttinbargu livčče hui mávssolaš vejolaš kandidáhtaid ektui. Davvi universitehta fállá juo kurssa julevsámi kulturmáhtu mánáidgárdeoahpaheaddjestudeanttaide. Go rekrutteremin galgá lihkostuvvat, de ferte mieđihit ahte rekrutterenstrategiijat fertejit dahkkot eará ládje go eará oahpuide. Ferte njuolga oktavuođa váldit relevánta ja vejolaš kandidáhtaiguin. Ferte maid movttiidahttit ja dieđuid juohkit barggu birra, mas deattuha ahte sámi mánáidgárdeoahpaheaddji lea buorre ja árvosaš bargu mas leat máŋga gelddolaš ja fágalaš hástaleaddji doaimmat. Mánáidgárdebargiid gaskkas ii leat dássedis sohkabealbalánsa. Dat ii leat nu buorre go jurddaša smávva mánáid ovdagovaid ektui. Livčče hui buorre jus rekrutterendoaibmabijut oččodivčče earenoamážiid eambbo dievdoolbmuid bargagoahtit mánáidgárddis. 4.7 Metodalaš lahkoneapmi beaktilis giellaoahpahussii: Skuvllas leat čađahuvvon ollu stuorit áŋgiruššama dan hárrái ahte sámegieloahppit galget oahppat sámegiela jođáneappot, nugo ovdamearkka dihte</p>
<p>Ulpan-vuohki, gáiddusoahpahusdidaktihkka, giellabeassevuogit, nanu giellamodeallat ja nu ain. Mánáidgárddis leat leamaš áibbas unnán diekkár strategalaš doaimma. Vaikko vel oallugat 19 Johansen, Kevin 2016: Samisk lærertetthet (Saemien lohkehtæjjaveahka) Sámi logut muitalit 9 15 oaivvildit man mávssolaš mánáidgárdi lea giellaealaskáhttemii, nugo dán artihkkalis maid čájehuvvo. Muhtin riikkat leat leamaš ollu ovdalis dainna doaimmain, nugo ovdamearkka dihte Walesas leat mánáidgárddit adnon dehálaš veahkkeneavvun mainna ealáskahttá walisagiela. Sii leat leamaš hui čeahpit fuomášuhttit giela ja sihkkarastit ahte dat gullo mánáidgárddis. Earenoamážiid leat hui bures lihkostuvvan oažžut mánáid geat eai hupman walisagiela hupmagoahtit dan giela mánáidgárddis. Anárašgiella lea buorre ovdamearka dasa ahte giellaealáskahttin lea lihkostuvvan, go aktiivvalaččat leat doaimmahan giellabesiid. Loabát suohkan lea strategalaččat áŋgiruššan giellametodihkain mánáidgárddis mii lea heivehuvvon báikkálaš dilálašvuođaide Ulpan-vugiin ja Wales-vugiin. Diekkár áŋgiruššamiidda lea guovddážis ahte mánáidgárdeeaiggát, gii gulahallá bargiid resurssaid vuođul, láhčá dili vai mánáidgárddit sáhttigohtet fállat buori sámegielfálaldaga. Sámediggi juolluda ollu mánáidgárddiide ruđaid, vai dat sáhttet oahpahit sámi giela ja kultuvrra birra. Earret eará nannet sámegiela dainna lágiin ahte virgádit eambbo sámegielat pedagogaid, doarjut visuála buktagiid maiguin nanne ja oainnusin dahká sámi kultuvrra ja go obbalaččat láhčet dili nu ahte mánáidgárddit gos leat unnán sámi mánát, nagodit ekonomalaččat fállat giellaoahpu. 20 Dasa lassin berre ásahuvvot fierpmádat guovlluin gos leat unnán sámi mánáidgárddit, vai sihkkarasttáše fágaovdáneami. SáMOS-prošeakta, maid Sámediggi lea ruhtadan ja man ulbmil lea ahte mánáidgárddiin nannejit sámi kultuvrra ja árbevirolašmáhtu, addá čielga geainnu mainna nanusmahttá sámi sisdoalu mánáidgárddiin. Dán vuoru lea Sámediggi válljen njealje pilohtamánáidgárddi prošektii, namalassii Suaja mánáidgárdi Snoasas, Álttá siida Álttás, Árran mánájgardde Ájluovttas ja Badjemánáid beaiveruoktu Kárášjogas.21 Sámi mánáidgárdemetodihkka šaddá dás hui guovddážis ja prošeakta addá gelbbolašvuođa, maid eará mánáidgárddiid maid sáhttet ávkkástallat. Giđđat 2020 ruhtadii Sámediggi njealji mánus 7,4 millijovnna ruvnno sámi mánáidgárddiide ja eará mánáidgárddiid sámi ossodagaide. Oktiibuot 31 mánáidgárddi ožžo doarjaga giđđat 2020.22 4.8 Čoahkkáigeassu Eanas dutkiid ja politihkkarat leat ovttaoaivilis dasa ahte mávssoleamos doaibmabidju maid almmolašvuohta sáhttá dahkat, vai nanne ja ovdánahttá sámegiela, lea ásahit eambbo sámi mánáidgárddiid ja sámegielat mánaidgárdefálaldagaid. 20 Barnehage.no 23.4.2020 21 PRM Sámediggi 7.5.2020 22 Barnehage.no 2.7.2020 16</p>
<p>Obbalaččat eai oaččo eambbo mánát sámegielfálaldaga dál go logi jagi áigi, muhto julev- ja lullisámegielas lea buorre ovdáneapmi. Mánáidbeassádaga logu njiedjan lea, nugo ovdal juo namuhuvvon, okta sivain go logut eai leat lassánan. Dasa lassin lea Sámediggi čavgen gáibádusaid go juolludit ruđaid sámi mánáidgárddiide. Dat sáhttá mearkkašit ahte dál lea buoret kvalitehta sámegielfálaldagas go ovdamearkka dihte logi jagi áigi. Buorredáhtolašvuohta áŋgiruššat sámegielat pedagogaid, mii lea eiseválddiin ja almmolašvuođas, berre geavahuvvot dasa ahte ásahuvvojit eambbo sámi mánáidgárddit ja eambbo sámegielfálaldagat dárogiel mánáidgárddiide. Lea dehálaš ahte mánáidgárdeeaiggádat fuomášit ávkkástallat dan, vai eanas váhnemat, geat dáhttot, sáhttet nannet mánáidasaset sámegiela dalle go vázzet mánáidgárddis. Mánáidgárddi rámmaplánas mii mearriduvvui 2017 celko árvovuođu ektui ahte sámi mánát galget oažžut doarjaga bisuhit ja nannet iežaset giela, máhtu ja kultuvrra beroškeahttá gos riikkas oroš. Doaibmabidju lea mávssolaš, vai unnida erohusaid gaskal sámi mánáid sámi guovlluin ja olggobealde sámi guovlluid go guoská riektái oažžut sámegielfálaldaga mánáidgárddis. Vai dat áŋgiruššan galgá šaddat duohtan, de lea dárbu ahte eambbo sámegielagat váldet mánáidgárdeoahpaheaddjeoahpu. Boahtá leat dárbu sámegielat mánáidgárdeoahpaheddjiide sihke gávpogiin ja čoahkkebáikkiin, ja danne lea dárbu obbalaš strategalaš rekrutteremii vai sihkkarastá dan. Lea maid mávssolaš vásáhusaid bokte čohkket máhtu dán barggus go galgá nannet sámi oahpaheaddjeoahpu, mas Fylkkamánnit, Sámediggi, hálddašansuohkanat ja fylkkasuohkanat ovttasbarget rekrutteremiin ja stipeandaortnegiin. Sullasaččat berre árvvoštallat mánáidgárdeoahpaheaddjeohppui maid, mas kárte dárbbu ja movttiidahttit vejolaš kandidáhtaid ohppui. Sámi allaskuvllas ferte ain oččodit eambbogiid sámi mánáidgárdeoahpaheaddjeohppui. Julev- ja lullisámi guovlluin livčče ávkkálaš olahit mihtu mas eambbo mánát galget oahppat sámegiela, vai nanne ja ovdánahttá sámegielaid, jus bargosajiide heivehuvvošii mánáidgárdeoahpaheaddjeoahppu Davvi universitehtas. 4.9 Rávvagat  Giellaguovlluin, gos leat unnán sámi mánáidgárddit, lea ávkkálaš bargat fierpmádagain vai sihkkarastá fágaovdáneami sámi mánáidgárddiin. Dakkár fierpmádagat berrejit ruhtaduvvot earret dan mii juo juolluduvvo suohkaniidda rámmajuolludemiid bokte.  Ferte álggahit mánáidgárddiin sierra rievtti sámegielfálaldahkii, nugo skuvllas lea.  Vai eambbo šaddet sámegielat mánáidgárdeoahpaheddjiid, de berre rekrutteremiin eambbo bargat. Berre ásahuvvot dakkár movttiideaddji doaibma (incitameantta) mii nanne 17 rekrutterema, earret eará movttiidahttinkampánnjaiguin vejolaš kandidáhtaid ektui. Dat guoská sihke davvisámegillii, julevsámegillii ja lullisámegillii.  Berre álggahuvvot sierra julevsámegielat ja lullisámegielat mánáidgárdeoahpaheaddjeoahppu Davvi universitehtas.  Berrejit čađahuvvot ulbmillaš rekrutterendoaibmabijut, vai beassá virgádit eambbo dievdoolbmuid mánáidgárddiide.  Guhkes vuordinlisttut sámi mánáidgárddiide čájehit ahte lea ollu jearru mánáidgárddiide geat fállet sámegiela. Ferte nannet fálaldagaid vai gokčá jearu, earenoamážiid gávpogiin lea dárbu lassáneame.  Go kategorisere sámi mánáidgárddiid, main lea gielalaš fokus ja sisdoallu, de livčče dat ovdamunni mainna oažžu eambbo dieđuid mánáidgárddiid duohta gielladiliid birra.  Berre nannet ulbmillaš ja strategalaš vuogi mainna áŋgiruššá oažžut beaktilis giellametodihkka mánáidgárddiide. 4.10 Girjjálašvuohta: Barnehage.no 23.4.2020 Barnehage.no 2.7.2020 Fishman, Joshua (1991). Reversing Language Shift. Multilingual Matters. Hentet fra https://www.nrk.no/sapmi/feiret-10-ar-med-nytt-navn-1.11499679</p>
<p>Johansen, Kevin (2016). Samisk lærerdekning. I Samiske tall forteller 9. Kautokeino: Samisk høgskole.</p>
<p>Johansen, Kevin (2018). Studieproduksjon i samiske språk. I Samiske tall forteller 11.</p>
<p>Kautokeino: Samisk høgskole.</p>
<p>Kirke-, utdannings- og forskningsdepartementet (2000). Samisk lærerutdanning. Mellom ulike kunnskapstradisjoner. NOU 2000: 3.</p>
<p>PRM: Det samiske perspektivet er synliggjort i ny rammeplan for barnehagen. 24.4.2017,</p>
<p>Sametinget.</p>
<p>PRM: Pilotbarnehager i samisk barnehageprosjekt er valgt ut. 7.5.2020, Sametinget. Rasmussen, Torkel. Samiske barnehagebarn og samisk språk. Upublisert. Sametingets årsmelding 2012 og 2017. Storjord, Marianne (2005). Samiske barnehagers historie i Norge. Norsk senter for barnehageforskning.</p>
<p>Storjord, Marianne (2009). Samiske barnehagers historie. I Samisk skolehistorie 3. Karasjok:</p>
<p>Davvi Girji.</p>
<p>Todal, Jon (2009). Samisk språk i barnehage og skule. I Samiske tall forteller 2. Kautokeino:</p>
<p>Samisk høgskole.</p>
<p>Todal, Jon (2011). Alvorleg nedgang for faget samisk som andrespråk. I Samiske tall forteller 4. Kautokeino: Samisk høgskole.</p>
<p>Todal, Jon (2012). Samisk språk i barnehage og skule 2011/12. I Samiske tall forteller 5.</p>
<p>Kautokeino: Samisk høgskole.</p>
</body></document>
