<document xml:lang="sme" id="no_id"><header><title>5 Sámi girjealmmuheamit Norggas – Norgga sámepolitihka ovdanbuktin?</title><genre code="science"/><author><person firstname="Trond" lastname="Trosterud" sex="m" born="" nationality="NO"/></author><translator><unknown/></translator><translated_from xml:lang="nno"/><year>2020</year><publChannel><publication><publisher>Sámi allaskuvla</publisher></publication></publChannel><collection>Sámi logut muitalit</collection><wordcount>4264</wordcount><conversion_status type="standard"/><availability><license type="standard"/></availability><parallel_text xml:lang="nno" location="5samiske_bokutgjevingar.pdf"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>5.0 Čoahkkáigeassu Artihkal addá ođđa oaidninsaji go guorahallá sámi giellapolitihka Norggas. Girjealmmuhemiid lohku davvisámegillii jahkásaččat sáhttá addit konkrehtalaš indikáhtoriid politihkalaš eavttuide go guoská sámi čállinkultuvrii, ja nu maiddái obbalaččat sámi kultuvrii ja servodateallimii. Earenoamážiid go leat nu unnán almmuheamit sámegillii, de váikkuhuvvo statistihkka muhtin muddui soaittáhat rievddademiiguin ja go muhtin girječálliin leat leamaš buvttadeaddji logijagit. Seammás leat sámi girjealmmuheamit álo politihkalaččat ráddjejuvvon, sihke dan áiggis go stáhta ja girku ledje guokte beali seamma áššis ja girkus lei dat ideologalaš vuođđu stáhtii ja kultuvrii; dasto dáruiduhttináigodaga áigge, ja maŋŋil fas go stáhta giellapolitihka válljii almmuhemiid ja doarjagiid sihke skuvlagirjjiide, almmolaš diehtojuohkimii, čáppagirjjálašvuhtii ja áššeprosai. 5.1 Álggahus Dát artihkal addá ođđa oaidninsaji sámi giellapolitihka guorahallamii Norggas. Jurdda lea ahte girjealmmuhemiid lohku davvisámegillii jahkásaččat sáhttá addit konkrehtalaš indikáhtora politihkalaš eavttuide sámi čállinkultuvrii, ja nu maiddái sámi kultuvrii ja servodateallimii obbalaččat. Earenoamážiid go leat nu unnán girjealmmuheamit sámegillii, de váikkuhuvvo statistihkka muhtin muddui soaittáhat rievddademiiguin ja go muhtin girječálliin leat leamaš buvttadeaddji logijagit. Seammás leat sámi girjealmmuheamit álo ráddjejuvvon politihkalaččat, dan áiggis go stáhta ja girku ledje guokte beali seamma áššis ja girkus lei dat ideologalaš vuođđu stáhtii ja kultuvrii, dasto dáruiduhttináigodaga áigge, dahje maŋŋil fas go stáhta giellapolitihka válljii almmuhemiid ja doarjagiid sihke skuvlagirjjiide, almmolaš diehtojuohkimii, čáppagirjjálašvuhtii ja áššeprosai. Empiralaš vuođđu lea Nationálabibliotehka digitaliseren girjjálašvuođas mii lea almmuhuvvon Norggas, ja Oria diehtovuođđu, mii sisttisdoallá buot girjjiid mat leat registrerejuvvon Norgga universitehtagirjerádjosiin, beroškeahttá makkár riikkas lea almmuhuvvon1. Oria listu mielde (ođđajagimánus 2020) ledje 4028 davvisámegiel almmuheami Norggas, 585 Suomas ja 348 Ruoŧas. Artihkal ráddjejuvvo, girjjiide mat leat almmuhuvvon davvisámegillii Norggas, muhto Oria loguid mielde čájehuvvo goitge ahte dat gokčá 4/5 oasi buot davvisámegielat almmuhemiin. Kapihtal 2 addá kvantitatiivvalaš gova girjealmmuhemiin ja guorahallá daid. 3. kapihttalis geahččat oanehaččat materiálalaš vuođu almmuhemiin. Loahpas vel boahtá čoahkkáigeassu ja rávvagat doaibmabijuide maiguin nanne sámi girjjálašvuođa. 5.2 Girjealmmuheamit davvisámegillii Juogán materiála golmma áigodahkii, mas earuhan áigodaga mielde 1948 (go Bergsland-Ruong čállinvuohki álggahuvvui) ja 1979 (go dálá čállinvuohki álggahuvvui). Maŋemus áigodaga lean atnán Nationálabibliotehka šáŋŋerjuohkima. Dan guovtti vuosttaš áigodahkii ii lean dat juohkin ávkkálaš, ja de lean ferten almmuhemiid geahččat ovttaid mielde. Govus 5.1 čájeha davvisámegielat girjealmmuhemiid Norggas, logijagis logijahkái. Govus čájeha digitaliserejuvvon girjjiid, nu ahte dan maŋemus logijagi njiedjamii lea váikkuhan dat go doppe leat maŋŋonan digitaliserenbargguin.</p>
<p>Govus 5.1 Girjealmmuheamit davvisámegillii Norggas, logijagis logijahkái, 1740-2010</p>
<p>Govus 5.1 ii muital dušše giellapolitihka birra Norggas, muhto maiddái girjealmmuhemiid eavttuid birra. Ii leat dušše sámi girjebuvttadeapmi mii lea dál eambbo go 1700-logus, muhto maid girjebuvttadeapmi obbalaččat. Go galgá korrigeret girjealmmuhemiid obbalaš lassáneami, de čájeha govus 5.2 Norgga obbalaš girjealmmuhemiid loguid promillan govus 5.1. Govus 5.2Davvisámegielat girjealmmuheamit promillan obbalaš girjealmmuhemiid ektui</p>
<p>Gáldu: Oria1740-491750-591760-691770-791780-891790-991800-091810-191820-291830-391840-491850-591860-691870-791880-891890-991900-091910-191920-291930-391940-491950-591960-691970-791980-891990-99020040060080010001200</p>
<p>Gáldu: Davvisámegiella: Oria. Almmuheamit obbalaččat: Nationálabibliotehka.1740-491750-591760-691770-791780-891790-991800-091810-191820-291830-391840-491850-591860-691870-791880-891890-991900-091910-191920-291930-391940-491950-591960-691970-791980-891990-992000-090,02,04,06,08,010,012,014,016,018,0</p>
<p>Govus 5.2 oaidnit ahte 1750 ledje ollu almmuheamit, mii muitala ahte 1700-logus ledje obbalaččat unnán girjebuvttadeamit, nu ahte dalle ii dárbbašan ollu ovdal go dat mearkkašahtti ollu dovdui obbalaš almmuhemiid ektui. Guhkes áigge treandda mielde čájeha govus 5.2 ahte áigodagas maŋŋil 1820 leat sámi girjealmmuheamit bisson dássedin, gaskal 6 ‰ ja 8 ‰, ja eanemusat almmuhuvvo birrasiid 1860, ja unnimus almmuhanáigodat lei ges álggu geahčen 1900-logu ja bisttii gitta 1960-lohkui, goas lohku lei birrasiid 2 ‰ obbalaš girjebuvttadeami ektui. 5.2.1 Áigodat ovdal Bergsland-Ruong čállinvuogi Sámi almmuhanhistorjá manná ruovttoluotta áigodahkii goas stáhta ja girku ledje guokte beali seamma áššis, ja goas girkus lei dat ideologalaš vuođđu stádavuođđudeapmái ja ovddastii risttalašvuođaoahpahusa. Govus 5.3 čájeha davvisámegielat girjealmmuhemiid áigodagas ovdal 2. máilmmisoađi. Ovdal 1814 fátmmasta tabealla girjjiid mat leat almmuhuvvon Dánmárkkus2. Govus 5.3 Girjealmmuheamit davvisámegillii Norggas, logijagiid mielde, áigodagas, 1740-1939</p>
<p>Vuosttaš girjealmmuheapmái, birrasiid 1750, gullá oktii miššovdnadoaimmain Dánmárkkus-Norggas. Báhppaoahpahus, Seminarium Lapponicum Fridericianum, Tråantes álggahuvvui fas 1752, ja doppe lei seminárajođiheaddji, Knud Leem, gii barggai sámegielat almmuhemiiguin daid logijagiid. Maŋŋil go Leem jámii 1774, de heaittihuvvui dat oahpahus, ja miššovdnadoaibma čađahuvvui dárogillii, iige sámegillii. Boađus das lei ahte golle vihtta</p>
<p>Gáldu: Oria05101520253035logijagi áigodaga go eai almmuhuvvon girjjit sámegillii Norggas. Sámegiela giellapolitihka ovdanbuktin daid vuosttaš 150 jagi sámegiela girjebuvttadeamis, mii maiddái bures čilge dan jávohis beallečuohtejagi, lea Qvigstad (1899) bokte. Vuosttaš girjealmmuheapmi sámegillii dan ođđa Norgga stáhtas dáhpáhuvvá juo 1821, maid báhppa Christian Weldingh almmuhii (Muttom laulagak majt Ibmeli Gudnen ja Samijdi Baijas-Rakadussan). Dasto almmuhuvvojit ođđasit Leem teavsttat. 1832 guorahalai dánskalaš lingvista Rasmus Rask ođđasit Leema grammatihka lingvisttalaččat, ja árvalii ođđa ortografiija davvisámegillii. Báhppa Nils V. Stockfleth movttáska Raska bargguin ja almmuha grammatihkka girjji 1840 ja čieža eará teavstta áigodagas 1837-1857. 1852 ledje Guovdageainnu stuimmit, ja dat dagaha ahte girjealmmuheamit lassánit logijagiin 1850-1869, mii ovdanboahtá govus 5.3, ja maid sáhttá geahččat dego reakšuvdnan stuimmiide. Girku almmuha liturgiija ja eará risttalaš girjjálašvuođa, ja konfirmašunoahpahus maid dáhpáhuvvá davvisámegillii. Girječálli gii almmuha eanemus sámegillii dan guovtti logijagi áigodagas lea Martin Luther, gii buvttada sálmmaid, sártniid, liturgiija ja katekismusa. Nubbin eanemus almmuha gielladutki Jens A. Friis, gii almmuha guokte sálbmagirjji, lohkangirjji, etnográfalaš muitalusčoakkáldaga ja grammatihka. Oskkolaš almmuheami lassánit olles čuohtejagis, earret 1870- ja 1880-loguin. 1870-loguin leat buot sámegielat almmuheami oskkolaš teavsttat. 1890-logus lassánišgoahtá lohku fas, go 29 almmuheami 31 almmuheamis leat oskkolaš girjjálašvuohta, ja dat lea maid logijagi áigodat 1800-logus go leat eanemus girjealmmuheami sámegillii. Čuohtejagi buoremus áigodat lea go olles Biibbal almmuhuvvo sámegillii 1896. Govus 5.4 sáhttit oaidnit obbalaš gova áigodagas 1820-logus gitta nuppi máilmmisoađi rádjái. <span type="quote">“Diehtojuohkin”</span> kategoriija sisttisdoallá sihke skuvlagirjjiid ja diehtojuohkima álbmogii, ja <span type="quote">“sámegiela”</span> kategoriija ges lea girjjálašvuohta maid sápmelaččat leat čállán sápmelaččaide, leažžá dál čáppagirjjálašvuohta dahje politihkalaš girjjálašvuohta.</p>
<p>Govus 5.4 Sámegielat almmuheamit áigodagas 1820-1839, šáŋŋeriid mielde</p>
<p>Áigodagas 1884 gitta 1905 rádjái lea Norgga iešheanalašvuohta, go lea leamaš uniovnnas Ruoŧain, váikkuhan Norgga politihkkii, ja mii váikkuha 1890-logu rájes maid sámegielat girjealmmuheapmái. Eiseválddit ođđa parlamentáralaš Norggas deattuhit gielalaš ja kultuvrralaš ovttasteami. Sii vuosttaldit davvisámegiela oahpahusgiellan, earret girku, mii ain vuoruha risttalašvuođaoahpahusa sámegillii 3 . Vuosttaš moadde logijagi 1900-logus doaimmahuvvo aktiivvalaš politihkka sápmelaččaid bealis. 1904 rájes almmuhuvvo sámegielat aviisa Sagai Muittalægje. Organiserejuvvon sámi beroštupmedoaimmat ilbmet ja vuosttaš sámi riikkačoahkkin lágiduvvo Tråantes 1917. Kvantitatiivvalaš girjebuvttadeami guorahallamis oidno unnán dan politihkalaš doaimma birra. Oktiibuot eai almmuhuvvo olles 1910-loguin go vihtta almmuheami, mat eai gula risttalašvuhtii. Jus geahččat girjjiide maid sápmelaččat leat almmuhan sámegillii, de lea dát áigodat goas dáhpáhuvvá áigerievdan: Golbma vuosttaš girjji mat leat čállon sámegillii almmuhuvvojit dan logijagis. Johan Turi Muitalus samiid birra = En bog om lappernes liv almmuhuvvui Stockholmas 1910. Vuosttaš sámegiel romána Bæivvealggo čálii oahpaheaddji ja redaktevra Anders Larsen 1912. 1914 almmuhii ges Pedar Jalvi dikta- ja noveallačoakkáldaga Muottačalmit. Sihke Larsen ja Jalvi mávssiiga ieža iežaska</p>
<p>Gáldu: Oria. Šáŋŋeriid mielde klassifiseren: Trond Trosterud.1820-t. 1830-t. 1840-t. 1850-t. 1860-t. 1870-t. 1880-t. 1890-t. 1900-t. 1910-t. 1920-t.05101520253035</p>
<p>Religiøs</p>
<p>Opplysning</p>
<p>Vitskap</p>
<p>Samiskgirjealmmuhemiid ovddas 4 . Nationálabibliotehka ii leat fátmmastan ovttage daid almmuhemiid, iige vel dan ge mii almmuhuvvo Norggas (Larsena girji), ja dušše okta dain (Turi girji) lea registrerejuvvon Orias. Norggas manná badjel guhttalogi jagi, maŋŋil Larsena girjji, ovdal go fas sápmelaš čállá girjji sámegillii, namalassii antologiija (ja vuosttaš oassi čálaráiddus) Čállagat mii ilbmá 1973, maid Per Ivar Turi lea redigeren. Ilbmet unnán almmuheamit, maid sápmelaččat leat čállán sápmelaččaide, muhto seammás leat dat mat ilbmet mearkkašahtti oassi sámegielat almmuhemiiguin daid vuosttaš logijagiin 1900-logus. Oassi das lea boađus davvisámegielat konfirmašuvdnaoahpahusas, maid girku lei doaimmahan daid ovdalis logijagiin, ja oassi fas go bargiidlihkadus álggii. (Zachariassen 2012). Go 1897 Stuoradiggedigaštallamis galge virgádit ođđa sámegielprofessora Friisa maŋŋil, de čájehuvvui ahte eai lean ovttaoaivilis sámepolitihka dáfus buot bellodagain, muhto baicca lei čielga eanetlohku Stuoradikkis geat dorjo dáruiduhttinpolitihka5. Zachariassen guorahallá dan logijagi ovdáneami maŋŋil čuohtejagimolsuma, ja su guorahallan čájeha ahte go Isak Saba ja Anders Larsen álggos oažžuba doarjaga Bargiidbellodagas sámi politihka hárrái, de dađistaga vuoitá Bargiidbellodagas goitge assimilerenpolitihkka maid dat eará bellodagat dorjot. Áigodaga almmuhandoaibma doarju maid Zachariassena guorahallama: Go Sagai Muittalægje heaittihuvvo de eai almmuhuvvo eambbo čállagat maid sápmelaččat leat čállán sápmelaččaide daid maŋemus logijagiin ovdal soađi, ja 30-logus njiedjá lohku vel oskkolaš almmuhemiin maid. Nugo čájehuvvon govus 5.2, de lea spiehkasteapmi dain jávohis logijagiin maŋŋil Seminarium Lapponicuma, go ii leat oktage áigodat goas sámegielat almmuheamit leat nu unna oasáš almmuhandoaimmain Norggas, go vuosttaš bealis 1900-logus. Boahttevaš ealáskeapmi girjealmmuhemiin boahtá 1920-logus. Vaikko vel leat ge ain eanas oskkolaš almmuheamit, de dán logijagis almmuhuvvojit máŋggat dieđalaš buvttadeami. Lea goitge ain oktavuohta gaskal dieđalaš ja oskkolaš doaimmaid: Konrad Nielsena stuora grammatihkka ja oahppogirjjiide ledje duohtavuođas jurddašuvvon báhpaide Tromssas ja Finnmárkkus. Earret dan de eai váikkuhuvvon dát almmuheamit stuorrát davvisámegiela giellaservodahkii (muhto geahča 2.3 oasi mas árvvoštallat Nielsena buktagiid ođđasit prentema birra 1979). Go geahččá áigodaga ovdal Bergsland-Ruong čállinvuogi oktan, de sáhttá oskkolaš girjjálašvuohta leamaš reakšuvdna maŋŋil Guovdageainnu stuimmiid 1852. Eanemus almmuheamit 1890-logus, logijagi ovdal go Biibbal almmuhuvvui, lea maid dat logijahki go girkus ja stáhtas lea goabbatlágan giellapolitihkka6 . Maŋŋil dan njidjet almmuheamit sakka loahpas dan áigodagas, go dušše 1920-logus, goas ollu dieđalaš girjjálašvuohta almmuhuvvo, leat liikka ollu sámegielat almmuheami go 1890-loguin. 5.2.2 Áigodat maŋŋil Bergsland-Ruong čállinvuogi (1947-79) Nuppi máilmmisoahti mielddisbuktá rievdama almmolaš politihka dáfus davvisámegiela ektui. Sihke almmolaš dokumeanttaid ja guovddáš aktevrraid ovdanbuktimiid mielde dien áiggis lea nubbi máilmmisoahti dego stuora čáhcejuohku mii lea dáhpáhuvvan Norgga sámepolitihkas. Dat ođđa sámepolitihkka lei vuolláisázastuvvon muhtin čoahkkimis Tromssas borgemánu 29.beaivvi 1947, mii referáhta álggu mielde lei <span type="quote">“ráđđeaddinčoahkkin man vuođul guorahallagoahtit doaibmabijuid maiguin addá sámi unnitlogu álbmogii Norggas ja Ruoŧas heivvolaš oahpahusa ja skuvlejumi, vai sáhttet sihke vára váldit iežaset kultuvrralaš earenoamášvuođas ja seammás leat ollislaččat oassin álbmogis gosa gullet”</span>. Lei Girko- ja oahpahusdepartemeanta ekspedišuvdnahoavda Einar Boyesen gii árvalii čoahkkima, gosa earret eará Knut Bergsland, Israel Ruong, Per Fokstad, Margrethe Wiig ja skuvladirektevrrat Nordlánddas, Tromssas ja Finnmárkkus čoahkkanedje. Boyesen vuođuštii politihkalaš rievdama šaddan dan dihte go sápmelaččat eai lean leamaš NS vuollásaččat soađi áigge, ja dan dihte ánssášedje eambbo buoret politihka stáhta bealis7. Eará jáhkehahtti čilgehus, jus ii lean jur seamma njálggisteaddji Norgga eiseválddiid bealis, lea ahte nazisma dihte rasisma ii šat adnon dohkálaš ideologiijan. Stuora oassi dáruiduhttinpolitihka ákkain ovdal nuppi máilmmisoađi ledje rasisttalaččat8, ja maŋŋil konsentrašuvdnaleairraid eai lean dakkár ákkat šat vejolaččat Norgga eiseválddiid bealis9. Go álggahedje dan ođđa politihka, de Girko- ja oahpahusdepartemeanta barggai aktiivvalaččat ja láži dili vai šaddá oktasaš sámi riektačállin Norggas ja Ruoŧas, nu gohčoduvvon Bergsland-Ruong čállinvuohki (vrd. Bergsland 1951, gii guorahallá čállinvuogi doaimma mánus mánnui 1947). Hanne Gram Simensen čilge dáhpáhusa Knut Bergsland biografiijas Norgga biográfalaš leksikonas dáinna lágiin: <span type="quote">“Maŋŋil soađi rievddai Norgga sámepolitihkka, ja de šattai lohpi geavahit sámegiela skuvllas”</span><span type="quote">”10. Maiddái dat mávssolaš Samordningsnemnda for skoleverket (Skuvllaid ovttastuslávdegoddi) (Rávven 1948) mas Boyesen lei jođiheaddji, rávvii čuovvovaččat: “Jus sápmelaččat galget ollislaččat oažžut ávkki ja persovnnalaččat ovdánit skuvllas, de fertejit oažžut heivvolaš oahppogirjjiid iežaset eatnigillii”</span><span type="quote">“Jus sápmelaččat galget ollislaččat oažžut ávkki ja persovnnalaččat ovdánit skuvllas, de fertejit oažžut heivvolaš oahppogirjjiid iežaset eatnigillii”</span>. Ovttastuslávdegottis oaivvildedje ahte lohkangirjjit ja oahppogirjjit religiovnnas, luondduoahpus, historjjás ja servodatoahpus (heimstadlære) berrejit visot ráhkaduvvot guovttegielalaš oahppogirjin. Lávdegoddi mearrida maid, nugo Israel Ruong ávžžuha (mii lea rávvema mielddusin) ahte Bergsland-Ruong čállinvuohki galgá adnot buot sápmelaččaide Norggas ja Ruoŧas, mii mearkkaša sihke davvi-, julev-, bihttán-, ubme- ja lullisámegielagiidda. Dat seamma positiiva politihkka viidásetfievrreduvvo sihke 1954 Stuoradiggedieđáhus 9, mas daddjo ahte <span type="quote">“sámegielat oahppogirjjit berrejit almmuhuvvot”</span>, Sámelávdegottis 1956 ja 1962/63 Stuoradiggedieđáhusas (gč. Aarseth 2006 s. 25, 35ff, 56ff). Jus eat geahča daid politihkalaš cealkámušaide, muhto daidda duohta almmuhanloguide, de oaidnit áibbas eará gova. Govus 5.5 čájeha almmuhemiid jagis jahkái, daid jagiid go Bergsland-Ruong čállinvuohki doaimmai11. Nugo čájehuvvon govus 5.5, de maŋŋil soađi ođđa politihkka váikkuha dušše hui veaháš girjealmmuhemiid dáfus vuosttaš logijagiin. Go leat guorahallan girjjiid ja šáŋŋeriid mat ovdanbohte Bergsland-Ruong áigodagas, de čájehuvvo ahte dat ođđa giellapolitihkka ii lean doaibmagoahtán. Girjealmmuhanproseanta lea vuos ain unni obbalaččat (nugo govus 5.2 čájeha). Dán áigodagas ii almmuhuvvo oktage romána sámegillii Norggas. Dat vuosttaš almmuheamit mat čállojit sámegillii Norggas maŋŋil 1912 leat čálaráiddus Čállagat, mii ilbmagoahtá 1973 rájes. Dat leat almmuhuvvon dárogielat čállinmašiinnain ja diakritihkalaš mearkkat (mearkkat mat merkejit sámi bustávaid) čállojit tuššain. Dan almmuheami doarju Norgga kulturráđđi, mii ásaheami rájes dagai vejolažžan almmuhit girjjiid nu ahte ii dárbbašan gávppálaččat ieš ruhtadit dan dahje oažžut doarjaga stáhtas. Govus 5.5 Girjealmmuheamit davvisámegillii Norggas, Bergsland-Ruong áigodagas (1947-1978)</p>
<p>Gáldu: Nationálabibliotehka 11 Áidna girji mii almmuhuvvui Bergland-Ruong čállinvuohkái, ovdal go čállinvuohki rievddai 1979, lei Jås buot muorat sæmmal'ag'ažat , maid Jan-Magnus Bruheim čálii ja jorgaluvvui sámegillii, ja maid Noregs boklag olggosattii. Muđui čállinvuogi rievdan diđolaččat čađahuvvui jahkemolsumis 1978-79.</p>
<p>Giellapolitihka ovdáneapmi boahtá čielgaseappot ovdan jus mii juohkit álmmuhemiid šáŋŋeriid mielde, nugo govus 5.6 čájeha. Áigodat lea juhkkon golmma logijagi áigodahkii dassá go čállinvuohki loahpahuvvo (1978). Govus 5.6 Girjjit Bergsland-Ruong áigodagas, šáŋŋeriid mielde</p>
<p>Govus 5.6 čájeha stuora erohusa almmuhanprofiillain jagis jahkái. Vuosttaš logijagi áigodagas leat eanas diehtojuohkinčállosat: Diehtojuohkin guollevuoja, alkohola ja viesuid divodemiid birra. Nubbin stuorimus joavku lea oskkolaš girjjálašvuohta. Vuosttaš girji mii almmuhuvvo ođđa čállinvugiin, ja girjii mii gudnejahtto, lea bisma Johan Lunde sárdneteakstačoakkáldat mánáide. Dat áidna girjii mii almmuhuvvo dan logijagi áigodagas lea Margrethe Wiiga ABCgirji 1951. Dan ruhtada Girko- ja oahpahusdepartemeanta, muhto dainna prošeavttain álggii Wiig juo bargat 1920-logus, dan áiggis go girji ii lean dohkálaš doaibmi politihka ektui, ja man ulbmil lei čállit ABC-girjji sámegillii, mii speadjalastá sámi mánáid árgabeaivvi dili,. Vaikko lei ge departemeanta mii mávssi girjji prentengoluid12 maŋŋil soađi, de lei goitge Wiig gii fertii rahčat oažžut girjji almmuhuvvot (vrd. Nystad ja Lund 2009 mas vuđolaččat guorahallaba dan proseassa birra oažžut girjji almmuhuvvot). Maiddái dat nuppi logijagi Bergsland-Ruong áigodagas leat unnán almmuheamit. Dás leat oahppogirjjit ja mánáidgirjjit joavkkuin main leat eanemus girjjit, 5 ja 4 girjji. Mávssoleamos oahppogirjjit leat Inez Boon girjjit Lás'se ja Mát'te birra. Maŋemus logijahki Bergsland-Ruong čállinvuogi áigodagas lea váikkuhuvvon oahpponeavvuid almmuhemiiguin. Nubbin stuorimus joavku lea mánáidgirjjit, mas eanas lea jorgaluvvon girjjálašvuohta. Sámepolitihkalaš lihkadus mii ilbmagođii 1970-logus oidno maid statistihkas 12 raporttas, eanas dan ođđa ásahuvvon Sámi Instituhtas, ja čálaráiddus Čállagat, mat eanas sisttisdolle njálmmálaš muitalusaid. Lea</p>
<p>Gáldu: Nationálabibliotehka. Šáŋŋeriid mielde klassifiseren: Trond Trosterud 1949-19581059-19681969-19780510152025</p>
<p>Opplysing Religion Skolebøker Barnebøker Rapportar Forteljingar Språk Diktmearkkašan veara ahte ii oktage romána ilbman sámegillii olles Bergsland-Ruong áigodagas. Inez Boon lohkangirjjit 1967-1969 ledje jurddašuvvon gitta juovllaid rádjái nuppi klássa ohppiide, muhto oahppit fertejedje vuordit vel gávcci jagi, gitta 1975-1977 rádjái, ovdal go ožžo lohkan- ja bargogirjjiid muđui vuođđoskuvlii. Nugo vuordináigi čájeha, de lea vuostálasvuohta ohppiid dárbbuid ja almmuhantávtta gaskal mearkkašahtti. Eai almmuhuvvo go soames oahppogirjji sámegillii ovdal 1970, ja ii oktage ge dain leat boađus plánejuvvon politihkas vai čuovvut daid mearrádusaid maid Skuvlla ovttastuslávdegoddi lea mearridan. Margarethe Wiig ABC girji, mii almmuhuvvui 1951, ja mainna son lei bargagoahtán juo 1920-logus. Lei su iežas dáhttu, gii lei nanu nissonolmmoš gii vuosttaldii garrasit giellapolitihka ovdal soađi, ja maid go son lei allaárvosaš dilis servodagas (su isit lei Hålogalándda bisma), de sáhtii son maid ákkastallat iežas oahppogirjji ektui. Čuovvovaš oahppogirjjit Lás'se ja Mát'te,, maid Inez Boon čálii, dain lei ovdasátni vuolláičállon Folkeskolerådet (Álbmotskuvlaráđđi), muhto girječálli mielde doaimmahuvve girjjit čuovvovaš vuogi mielde:</p>
<p>Lei soaittáhagas go dalá skuvlainspektevra Lydolf Meløy oinnii artihkkala guovttegielat oahpahusa birra friesagiela guovlluin (Friesland) Nederlánddas, seammás go sus lei Nederlándalaš oahpaheaddji barggus. Dat lei goitge diet oktavuohta mii dagahii ahte mun juovlamánu 1963 mannen oahppomátkái Frieseatnamii ja jerren alddán jus dat friesa guovttegielat skuvllat, ja dat vásáhusat maid doppe čohkkejin, sáhtáše leat ávkin sámegielat guovlluide (Boon 2005).</p>
<p>Ii oktage sámegielat oahppogirji ovdal 1970 lean eará sániiguin boađus Norgga eiseválddiid plánejuvvon doaimmain. Dat vuosttaš Lás'se ja Mát'te-girjjit almmuhuvvo 1967, ja ledje ráhkaduvvon nuppi klássa ohppiide juovllaid rádjái, muhto go galge oažžut oahppogirjji 3.klássii, de fertejedje oahppit vuordit 8 jagi. Oahppogirjjit boahtte klássaide Ginna, Gal'ka, Bor'ta, Snår'ra (1975-1977), maid Hatle ja Jernsletten čáliiga, ledje vuosttaš sámegiel oahppagirjjit, maid muhtin sámegieloahpaheaddji lei čállán. Dát girjjit ledje logalaš čuovvoleapmi vuođđoskuvlla minsttarplánas 1974, mas lei čuovvovaš oahppanulbmil biddjon fágii Sámegiella oktan čállimiin (Samisk m/skriftforming): <span type="quote">“Sámegieloahpahus galgá ovdánahttit ohppiid máhtu geavahit iežaset eatnigiela sihke hupmamiin ja čállimiin”</span>. (Minsttarplána 1974 s 116). Oahppoplána fágas Sámegiella oktan čállimiin lea čállon 12 guovttespálttat siidui, ja sisttisdoallá dárkilis oassemihtuid lohkama ja čállima ektui olles ovcci jagáš vuođđoskuvllas. Vaikko plána lei ráhkaduvvon, de dán fágas eai lean go lohkangirjjit dan vuosttaš 1 ½ jahkái. Minsttarplána lei maid dat vuosttaš oahppolána mii namuha sámegielfága, go Dábálašplánat álbmotskuvlii (Normalplanane for folkeskulen) (1947, 1954, 1964) dahje 1960- dahje 1963-oahppoplánat Oahppoplána geahččaleapmi 9-jagáš skuvlii (Læreplan for forsøk med 9-årig skole) eai namut sámegiela obanassiige. Vaikko dalá guovddáš eiseválddit oaivvildedje ahte dáruiduhttinpolitihkka lei nohkan juo 1945, ja vaikko stuoradiggedieđáhusain 1954 ja 1962/63 daddjui ahte sámegieloahppit galget oažžut sámegielat oahppogirjjiid, de ii leat ovdal go 1974 ahte sámegielfága boahtá mielde Minsttarplánii. Go fága viimmat boahtá mielde dasa, de dát ávkkuha ovttatmano: Jagi maŋŋil almmuhuvvo juo vuosttaš oahppogirji mii ii leat almmuhuvvon muhtin priváhta olbmo dahje soames áŋgiruššama geažil. Gažaldat lea mii dagahii dan 30 jagi maŋŋoneami. Vejolaš čilgehusa ovdanbuktá Larsen 2012: Son oaivvilda ahte eiseválddiin lei ođđa sámepolitihkka maŋŋil nuppi máilmmisoađi, muhto sámi suohkanat vuosttaldedje dan13 . Eará vejolaš guorahallama addá Bjørklund 2011, gii oaivvilda vuosttildeapmi ođđa sámepolitihkkii Kárášjogas birrasiid 1960 lei oassin dan báikkálaš politihkalaš nákkus, gaskal Bargiidbellodaga ja daid borgárlaš bellodagaid. Son oaivvilda maid dat vuohki movt dat ođđa sámepolitihkka čađahuvvui lei politihkka sosiála ovttaláganvuođas, mas kultuvrralaš ovttaláganvuohta gehččui leat ovdamunnin sosiála ovttaláganvuhtii (Bjørklund 2011 s. 195ff). Lea goitge čielggas ahte dat <span type="quote">“ođđa sámepolitihkka”</span> mii lei vuođđuduvvon eahpenjuolgut (implisihtalaččat) go ásahuvvui Bergsland-Ruong čállinvuohki ja njuolgut (eksplisihtalaččat) go Ovttastuslávdegoddi ja maŋŋil Sámelávdegoddi 1956 ii čuovvulan konkrehta politihkain ovdal go gaskamutto 1970-logus. 5.2.3 Áigodat dála čállinvugiin Govus 5.7 čájeha girjealmmuhemiid áigodagas maŋŋil go ođđa čállinvuohki ásahuvvui 1979. Govus 5.7: Girjealmmuheamit davvisámegillii Norggas maŋŋil go dálá čállinvuohki lea ásahuvvon</p>
<p>Govus 5.7 čájeha rievdama almmuhemiin jagiin go ođđa ortografiija ásahuvvui. Almmuheapmi bissu dássedin daid maŋit logijagiid, ja lassána beliin gitta 1994 rádjái. Dán rájes bissu dássedin, dassá go njiedjagoahtá loahpageahčen áigodaga (dat njiedjan sáhttá leat boađus go buot</p>
<p>Gáldu: Oria.almmuheamit eai leat digitaliserejuvvon ja registrerejuvvon Nationálabibliotehkas vuos). Measta bealli almmuhemiin 1979, 32 girjji, leat skuvlagirjjit. Dat lea eambbo go olles Bergsland-Ruong čállinvuogi áigodaga lei. Stuora oassi dain leat oalle unna matematihkkagirjjáža, ja lea čielggas ahte lágádusat leat vuordán dan ođđa ortografiija. Sii maid ovddastit áibbas ođđa skuvlapolitihka, mas oahpponeavvut sámegillii leat ollu eambbo go dušše lohkangirji ja biibbalhistorjá. Maiddái Hatle ja Jernsletten girjjit almmuhuvvojit ođđasit ođđa ortografiijain. Go sámegiella lea oahppoplánas, de ferte Norgga skuvladoaimmahat vuosttaš geardde áimmahuššat ahte geažos áigge leat oahppogirjjit mat devdet oahppoplána gáibádusaid. Dasa lassin almmuhuvvojit Konrad Nielsena oahppogirjjit ja sátnegirjjit, oktiibuot 8 girjji, ođđasit 1979, juste seamma ládje go ovdal. Vaikko girjjit eai leat ge ođđa čállinvuogi mielde čállon, de almmuheapmi lea dego dat ođđa giellapolitihkka: Vuosttaš geardde measta čuođi jagis dárbbašuvvo duođai grammatihkka ja sátnegirji mii duođas váldá giela. Ii girjebuvttadeapmi mana goitge nu johtilit. Maŋŋil go lea lassánan vuollel 10 almmuheamis gitta 50 almmuheapmái jahkái álggu geahčen 1970-logu, de bissu lohku seamma dásis lagabui 20 jagi, dassá go duppalasto dan dássái masa lea bisánan dan rájes. Dat maŋemus lassáneapmi gullá dan áigái go dan ođđa sámepolitihkas álggahuvvojit sámi ásahusat, go Sámediggi ásahuvvo 1989 ja go vihtta vuosttaš suohkana álggahit sámegiela hálddašanguovllu 1990. Maiddái dán áiggis leat olgguldas politihkalaš rievdadusat mat váikkuhit njuolgut almmuhanstatistihkkii. Maŋemus áigodagas almmuhuvvojit sámegillii buot šáŋŋeriin, álggos oahppogirjjit, dasto čáppagirjjálašvuohta ja loahpas vel fágagirjjálašvuohta. Govus 5.8 čájeha girjealmmuhemiid, mat leat juhkkon šáŋŋeriid mielde. Govus 8: Girjealmmuheamit šáŋŋeriid mielde áigodagas maŋŋil go ođđa čállinvuohki ásahuvvo, 1980-2019</p>
<p>Gáldu ja šáŋŋerjuohkin: Nationálabibliotehka1980-t,1990-t.2000-t.2010-t-020406080100120140160180</p>
<p>Informatikk Filosofi, psyk Religion Samfunnsvitskal Språk Naturvitskap Teknologi Kunst og fritid Litteratur Historie, geo</p>
<p>Nugo govus 5.8 čájeha, de almmuhuvvojit dál eambbo girjjit eambbo šáŋŋeriin go ovdal. Muhtin erohusat leat goitge davvisámegielat almmuhemiiguin go muđui leat, nugo čájehuvvon govus 5.9. Govus 5.9 Relatiiva juohkin almmuhemiiguin šáŋŋeriid mielde, davvisámegillii ja dárogillii</p>
<p>Gáldu: Nationálabibliotehka. N=404 (davvisámegiella), N=70959 (dárogiella)</p>
<p>Nationálabibliotehka čoakkáldagas 2010-logus čájehuvvo ahte davvisámegiela ja dárogiela šáŋŋeriid almmuhanprofiillat leat hui ovttaláganat, soames spiehkastagaiguin: Davvisámegillii leat relatiiva vuogi mielde logi geardde eambbo almmuheami gielas ja luonddudiehtagis go dárogielas, ja dárogielas fas leat eambbo go beali eambbo almmuheamit teknologiijas ja čáppagirjjálašvuođas. Earret daid de lea relatiiva juohku daid giellaservodagain sullii seamma dásis. Dat mii ii boađe ovdán Nationálabibliotehka šáŋŋerjuogus lea ahte 30 % davvisámegielat girjjiin davvisámegillii 2010-logus leat skuvlagirjjit. Eanemus leat almmuhuvvon skuvlagirjjit luonddudiehtagis ja gielas, ja dat leat 76% ja 68% almmuhemiiguin14 . Sullasaš proseanta dárogielas (mihtiduvvon dušše 2010) lea 37% ja 30%. Dat ahte skuvlagirjjit leat stuora proseanta lea lunddolaš. Juohke skuvlaoahppi dárbbaša seamma ollu skuvlagirjjiid beroškeahttá man oallugat hupmet giela. Go leat birrasiid 10 skuvlafága ja golbma-njeallje girjji juohke fágas badjel 12 skuvlajagis, de dárbbašuvvojit ollu eambbo go 120 oahppogirjji, mii lei davvisámegiela almmuhanlohku 2010-logus. 00,050,10,150,20,250,30,350,4</p>
<p>Samisk 2010-t. Norsk 2010-t.</p>
<p>Govus 5.9 čájeha muđui ahte dat oskkolaš almmuheamit, mat daid ovddit logijagiid ledje eanetlogus, leat oalát nohkan. Oskkolaš girjjit davvisámegillii leat dál sullii seamma go dárogielas, relatiiva mielde (5% ja 4%). Go davvisámegielat skuvlagirjjiid leat vuoruhuvvon, de dat váikkuha relatiivvalaččat unnit prosentii davvisámegielat čáppagirjjálašvuođas (geahča <span type="quote">“litteratur”</span> govus 5.8 ja 5.9), namalassii 17% davvisámegielas ja 34% dárogielas. 5.3 Materiálalaš vuođđu sámegielat girjebuvttadeamis Davvisámegiela hupmet birrasiid 20000 olbmo (vrd. Eberhard ja earát 2020), ja measta olles áigodagas go sámegielat girjjit leat buvttaduvvon, de leat unnán dahje guhkes áigodagain ii leat oktage sámegielat oahppan lohkat dahje čállit iežaset eatnigillii. Dat mielddisbuktá ahte váilu kommersiála vejolašvuohta almmuhemiide, girjjit dárbbašit ruhtaduvvot eambbo go dain boahtá dienas, jus galget sáhttit almmuhuvvot. Nugo leat oaidnán, de leat eanas oassi sámegielat almmuhemiiguin gitta nuppi máilmmisoađi rádjái leamaš oskkolaš girjjit. Daid leat risttalaš lágádusat almmuhan, nugo Norges Finnemisjonsselskap (Norgga sámemiššovdna) ja Selskapet til kristelige andagtsbøkers utgivelse (Risttalaš rohkosgirjjiid almmuhan fitnodat). Dat áidna čáppagirjjálašvuođa girji sámegillii Norggas ovdal 1970-logu, Bæivve-Alggo, ja dan ruhtadii girječálli ieš. Ekonomalaš vuođđu girjealmmuhemiid lassáneapmái 1970-logu rájes (gč. Govus 5.1) vuolgá guovtti politihkalaš doaibmabijus: Vuosttažettiin lassánit skuvlabuvttadeamit go davvisámegiella boahtá mielde minsttarplánii, nu ahte stáhta ferte ruhtadit skuvlagirjjiid sámegillii. Nubbi lea ahte šaddá álkit buvttadit čáppagirjjálašvuođa almmuhemiid, go 1971 ásahuvvo sámi girjjálašvuhtii lávdegoddi Kárášjoga girjerádjosii, maid Norgga kulturráđđi ruhtadii. Čállagat čálaráidu (gč. 2.3 badjelis) lei njuolggo boađus das. Norgga kulturráđđi juolludii 90000 ruvnno jahkái 1971, mii dađistaga lassánii 651000 ruvdnui 1986, ja álggahii dakkár sisaoastinortnega sámegielat girjjálašvuhtii, seammás go sámegielat girječállit ožžo stipeandda (NAČ 1987: 34 s.58). Eará mávssolaš erohus eavttuin sámegiela girjebuvttadeapmái dáhpáhuvvá dán maŋemus áigodagas: sierra sámi lágádusat ásahuvvojit, mas lágádusredaktevrras lea váldofokus redigeret ja almmuhit girjjiid sámegillii. Jår'galæd'dji lágádus almmuhišgoahtá girjjiid 1976 rájes, dađi mielde ásahuvvojit DAT (1985), Girjegiisá (1987), Davvi Girji (1990), Iđut (1991) ja ČálliidLágadus (1999). Go oahppoplánaid, lágádusaid, doarjagiid girječálliide ja almmuhemiid geahččá oktii, de leat dat fáktorat mat fertejit leat sajis ovdal go lassánit girjealmmuheamit, maid mii oaidnit áigodagas 1990-1994 (gč. Govus 5.7). Go davvisámegielas guokte čállinvuogi rivdet oktan čállinvuohkái 1979 rájes, de dat maid váikkuha girjebuvttadeapmái. Davvisámegiella šaddá čállingiella mainna čohkke gielahubmit rastá majoritehtagiellaráji, juoga mii maid lei guovddáš ággan čállinvuogi ođastussii (gč. Magga 1994). Mávssoleamos ávki dás lea ahte buot davvisápmelaččat ožžo seamma čállingiela, mii dagaha ahte girječállit suoma bealde maid ožžo doarjaga maid dat ođđa sámepolitihkka Norggas lea mielddisbuktán, ja ahte Norgga beale sámegielat lohkkiide šattai arvat eambbo girjjálašvuohta. Measta bealli dain 50 čáppagirjjálašvuođa girjjiin, mat olggosaddjit 1990-logus Norggas (govus 5.8), leat čállon Suoma beale girječálliin. 5.4 Čoahkkáigeassu Sámi girjebuvttademiid statistihkka Norggas rievddada hirbmadit čuohtejagiid áigodagas. Vaikko ovdal nuppi máilmmisoađi leat almmuhanlogut rievddadan, ja muhtin dihto dutkiin lea leamaš unnit eambbo buvttadeaddji áigodagat, de leat almmuhanlogut ja viidodat stivrejuvvon politihkalaččat olles áigodaga. Almmuhanstatistihka bokte sáhttá dan dihte ipmirdit dan politihka mii lea jođihuvvon áiggis áigái. Almmuhanloguid ovdal 1900-loguid lea girku stivren iežas rievddadeaddji vuoruhemiiguin. 1900-logu rájes čuovvu almmuhantákta geažos áigge stáhta ráđđejeaddji sámepolitihka. Jus eat geahča oskkolaš ja dieđalaš almmuhemiid, de olles 1890-1939 áigodaga almmuhuvvojit dušše 10 almmuheami davvisámegillii (govus 5.4), ja bealli dain lei sápmelaččaid iežaset áigumuša vuođul. Gaskal 1913 gitta dassá go čállinvuohki rievdaduvvui 1979 iige almmuhuvvo oktage romána sámegillii Norggas. Jagiin 1950 rájes gitta 1973 rádjái almmuhuvvojit golmmageardánit eambbo girjji, vaikko ledje ge čielga politihkalaš mearrádusat dahkkon 1948 ja ovddos guvlui, de eai baljo almmuhuvvo skuvlagirjjit ovdal go 1974, ja dat moadde mat almmuhuvvojit lea boađus priváhta áigumušain ja soaittáhagain. Go davvisámegielat girjealmmuhanstatistihka leat guorahallan, de čájehuvvo dat ahte manai okta buolvageardi go ođđa politihkka hábmejuvvui dassái go dat doaibmagođii. Go davvisámegiella čállingiella rievdaduvvui 1979, de čoahkkana davvisámegiela giellaservodat, ja leat ollu Suoma beale girječállit geat leat bárrahii veahkkin ásaheame sámegielat čáppagirjjálašvuođa. 1990-logu rájes lassána girjebuvttadeapmi beliin fas ođđasit. Lassáneapmái váikkuha go šaddet eambbo oahpahusat, main davvisámegiella lea oahpahusgiellan, ja maiddái go sámegiella ovttastuvvo hálddahuslašgiellan. Maŋŋil go giellapolitihkka rievdá 1970 rájes, de lassána relatiiva oassi sámegielat girjebuvttadeamis 2‰ gitta birrasii 8‰ rádjái obbalaš girjebuvttadeami ektui, mii lei áigodagas ovdal doaibmi dáruiduhttináigodaga (gč. govus 5.2). Vaikko báikkálaš girjjiid ja digaštallangirjjiid lohku váikkuhuvvo giellaservodaga sturrodagas gos dat lea, de ii leat nu ahte lea njuolgut oktavuohta gaskal das man oallugat giellaservodagas hupmet giela ja man ollu girjjiid sii dárbbašit. Jus sámegielat servodagat galget ceavzit ođđa áiggis, de dárbbašit oahppit oahppogirjjiid, oahpaheaddjit oahpaheaddjerávvagiid, nuorat dárbbašit teavsttaid daidda ođđa jurdagiidda mat bohciidit nuorravuođaáiggis, dan gillii mas bohciidit. Buot ahkejoavkkut dárbbašit girječálliid beassat ovdanbuktit dan maid muđui ii sáhte dadjat, ja giellaservodat dárbbaša teavsttaid guovddáš fáttaid birra, mat ovdanbuktet daid. Jus teavsttat galget ovdanbuktot sámi geahččanguovllus, de fertejit čállot sámegillii. Vai galgá nu guhkás boahtit, de ii leat gávcci promilla girjebuvttadeapmi doarvái dan ektui mii dárogilli almmuhuvvo 5.5 Doaibmabijut  Go skuvllain dál čađahuvvo eanas oahpahus davvisámegillii ja go leat davvisámegielat oahpponeavvut, de lea vuosttaš geardde čuođi jagis go ovtta buolvva sápmelaččat buorebut máhttet eatnigielaset go dárogiela, maiddái čállingiela dáfus. Dát berre váikkuhit maid sámegielat girjebuvttadeapmái.  Ferte ain joatkit áŋgiruššat davvisámegielat girjebuvttadeami hárrái, nugo daid maŋemus logijagiin lea dahkkon. Ain dárbbašuvvo ođđa áššiid birra čállot, ja go oahppoplánat rievdaduvvojit jotkkolaččat, de dat maid gáibida ođđa oahppogirjjiid.  Go oahppogirjjit historjjás, oskku- ja servodatfágas álgoálggus leat čállon sámegillii, de lea dat dahkan vejolažžan fállat oahpahusa mii lea relevánta sámegielat ohppiide. Go lulli- ja julevsámegiella skuvllas dađistaga lassána, de šaddá lunddolažžan jorgalit ja heivehit daid girjjiid, dan sadjái go jorgalit sullasaš dárogielat girjjiid.  Go šattai oktasaš davvisámegiela čállingiella, de čájehuvvui ahte dat nanusmahttii sámegielat čáppagirjjálašvuođa. Dainna ovttasbargguin berre ain joatkit. Vaikko iešguđet oahppoplánat iešguđet riikkain dagaha váttisvuođaid ávkkástallat seamma oahppogirjjiiguin, de berrejit oahppogirjjiid girječállit ja lágádusat dain iešguđet riikkain eambbo ávkkástallat nubbi nuppis.  Eambbo guovddáš teavsttat, nugo Veien til førerkortet (geaidnu vuodjinkortii) ja</p>
<p>Jegerprøveboka (bivdiidgeahččaleami girji) eai gávdno sámegillii. Diekkár girjjiid dárbbašit vai oažžut doaibmi sámegielat servodaga. Fágagirjjálašvuohta, earret skuvllaid lohkanmeari, lea obbalaččat unnán davvisámegiela girjjálašvuođas.  Sámegiela čáppagirjjálašvuođas leat ain oalle unnán girječállit. Vai oažžut eambbo girječálliid, de gáibida dat doaibmabijuid nugo sámegielat girječállinoahppu ja ulbmillaš girječállinstipeanda.  Sámegielat teaksta lea mávssolaš resursa, ja berrejit leat buorit rutiinnat vai visot sámegielat almmuheamit leat olámuttos giellateknologalaš dutkamii ja ovdáneapmái, mii lea ávkin olles sámegiela giellaservodahkii.</p>
</body></document>
