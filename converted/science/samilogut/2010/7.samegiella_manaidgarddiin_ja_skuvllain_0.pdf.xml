<document xml:lang="sme" id="no_id"><header><title>Sámegiella mánáidgárddiin ja skuvllain</title><genre code="science"/><author><person firstname="Jon" lastname="Todal" sex="m" born="" nationality=""/></author><year>2010</year><wordcount>402</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/7.samegiella_manaidgarddiin_ja_skuvllain_0.pdf</origFileName><parallel_text xml:lang="nno" location="7.samisk_sprak_i_barnehage_og_skule.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">7 Sámegiella mánáidgárddiin ja </em><em type="bold">skuvllain </em></p>
<p>Jon Todal, professor, PhD, Sámi allaskuvla/Samisk høgskole</p>
<p>Čoahkkáigeassu</p>
<p><em type="italic">Čielgaseamos tendeansa loguin mat gullet sámegiela dilálašvuhtii mánáidgárddiin ja skuvllain jagi 2009/10, lea ahte vuođđoskuvlaohppiidlohku, geain lea sámegiella fágabiires, joatká njiedjat. Dát lohku lea dál njiedjan oktiibuot 709 ohppiin bárisjagi 2005/06 rájes. Obbalaš njiedjan lea badjelaš 23 % 2005 rájes. Vuosttažettiin njiedjá lohku ohppiin geain lea davvisámegiella nubbingiellan. Dát lohku lei 1891 skuvlajagis 2005/06 ja 1194 jagis 2009/2010. Lohku lea njiedjan 39 % 2005 rájes. Mihttomeari ektui nannet sámegiela, lea dát hui negatiiva tendeansa. Jus galgá dán tendeanssa eastadit, de ferte doaibmabijuid álggahit. </em>- <em type="italic">Ferte dakkaviđi rievdadit njuolggadusaid mat gullet fága- ja </em><em type="italic">diibmojuogusteapmái ohppiide geain lea sámegiella nubbingiellan vuođđoskuvllas, vai sámegiela válljet ii šatta liigenoađđin. </em>- <em type="italic">Ferte álggahit dutkat mainna dárkileappot čalmmustahttá mat leat </em><em type="italic">sivat dan garra njiedjamii ohppiidloguin geat válljejit sámegiela nubbingiellan. </em><em type="bold">7.1 Sámegiella mánáidgárddis </em></p>
<p>Raporttat <em type="italic">Sámi logut muitalit 1 </em>ja <em type="italic">2 </em>digaštalle vuđolaččat maŋemus jagiid rievdamiid ohppiidloguin, geat ožžo sámegielat fálaldagaid mánáidgárddiin ja skuvllain. <em type="italic">Sámi logut muitalit 3 </em>raporttas eat danin liika vuđolaččat iskka rievdamiid dain iešguđetlágan tabeallain. Mii ovdanbuktit ođđa eaŋkilloguid čielggadeami haga, nu ahte sii guđet beroštit ieža sáhttet buohtastahttit dán jagáš loguid ovddit jagiid loguiguin. </p>
<p>Mánáidgárdeloguin vuolábealde oaidnit ahte sámegielat mánáidgárdefálaldagaid lohku lea veaháš ovdánan maŋemus jagi. Lohku mánáin geat atnet dán fálaldaga, lea baicca njiedjan 56, 940 rájes 2008/09 gitta 883 rádjái 2009/10. Njiedjan lea ollislaččat dáhpáhuvvon davvisámi guovllus. <em type="bold">7.1.1 Rievdadusat sámegielat mánáidgárdefálaldagaid loguin </em></p>
<p>Tabealla 7.1 vuolábealde čájeha rievdadusaid loguin mat gusket mánáidgárddiide main lei sámegielat fálaldat, áigodagas 2005/06 rájes ja aktan, gitta 2009/10 rádjái ja aktan. <em type="bold">Tabealla 7.1 Lohku mánáidgárddiin main lei sámegielfálaldat jagiin 2005/06 – 2009/10 </em>Jahki <em type="bold">7.1.2 Rievdadeamit sámegielat mánáidgárdefálaldagaid </em><em type="bold">mánáidloguin </em></p>
<p>Tabealla 7.2 vuolábealde čájeha rievdademiid sámegielat mánáidgárdefálaldagaid mánáidloguin jagiin 2005/06 rájes ja aktan, gitta ja aktan 2009/2010. <em type="bold">Tabealla 7.2 Lohku mánáin geat vuostáiválde sámegielfálaldaga mánáidgárddiin </em><em type="bold">7.2 Sámegiella vuođđoskuvllas </em></p>
<p>Skuvlajagi 2008/09 rájes skuvlajagi 2009/10 rádjái njiejai lohku vuođđoskuvlaohppiin, geain lei sámegiella fágabiires, 171 ohppiin, 2517 rájes gitta 2346 rádjái. Eanaš dán njiedjama dahke oahppit geain lei davvisámegiella nubbingiellan – 148 oahppi. 2005/06 rájes lea lohku ohppiin geain lei davvisámegiella nubbingiellan njiedjan 687. Tabeallat 7.8 ja 7.9 vuolábealde čájehit rievdamiid ohppiidloguin, geain lei sámegiella fágabiires jagiin 2005/06 – 2009/2010. <em type="bold">7.3 Sámegiella joatkkaskuvllas </em></p>
<p>Lohku ohppiin, geain lei sámegiella fágabiires dan guovtti sámi joatkkaskuvllas Guovdageainnus ja Kárášjogas, bissu oalle dássedin. Proseantaoassi ohppiin geat ledje válljen sámegiela vuosttašgiellan, ovdánii veaháš goappaš skuvllain 2008/09 rájes 2009/10 rádjái. <em type="bold">Tabealla 7.16 Ohppiid sámegielaválljen stáhtalaš joatkkaskuvllain Guovdageainnus ja </em></p>
</body></document>
