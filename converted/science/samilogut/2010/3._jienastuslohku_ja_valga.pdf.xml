<document xml:lang="sme" id="no_id"><header><title>Jienastuslohku ja válga- oassálastin Norgga sámedigge- válggain 1989-2009</title><genre code="science"/><author><person firstname="Torunn" lastname="Pettersen" sex="f" born="" nationality="NO"/></author><year>2010</year><wordcount>8244</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/3._jienastuslohku_ja_valga.pdf</origFileName><parallel_text xml:lang="nob" location="3.valgmanntall.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">3   Jienastuslohku ja válgaoassálastin Norgga sámediggeválggain 1989-2009  </em></p>
<p><em type="bold">Torunn Pettersen </em><em type="italic">Dutki, Sámi allaskuvla / Samisk høgskole</em><em type="bold"> </em></p>
<p><em type="italic">Stipendiáhtta, Sámi dearvvašvuođadutkama guovddáš, Romssa universitehta </em></p>
<p><em type="bold">Čoahkkáigeassu </em></p>
<p><em type="italic">Sámedikki  jienastuslohku  lassánii  ollislaččat  5.500  rájes  jagi  1989  measta 14.000  rádjái  jagi  2009.  Lassáneapmi  dahká  sullii  150  %.  Čielga  loguid ektui  lei  lassáneapmi  erenoamáš  ollu  ovddabealde  válggaid  2005. Jienastuslogu sturrodagas ja ovdáneamis válgabiiredásis lea leamaš stuora variašuvdna  juohke  válggas.  2009  ledje  109  riikka  430  suohkaniin  áibbas olbmuid    haga  geain  lea  jienastanriekti  sámediggeválggain.26  suohkanis ledje eanet go 100 olbmo jienastuslogus,7suohkanis ledjeges badjel 500. 55 suohkanis ledje unnimusat 30 olbmo čálihan jienastuslohkui. 88 % buohkain geat ledje čálihan jienastuslohkui ledje ássit dain suohkaniin.  </em></p>
<p><em type="italic">Guovdageainnu  ja  Kárášjoga  suohkaniin  leat  leamaš  vuosttaš  sámediggeválgga  rájes  juo  stuorimus  jienastuslogut  suohkandásis.  Romssa  ja  Álttá suohkaniin  lea  leamaš  erenoamáš  stuora  lassáneapmi;  namuhuvvon áigodagas lea jienastuslohku goappaš báikkiin lassánan sullii 800 olbmuin dahje  600  %.  Jienastuslogu  sturrodaga  ektui  lei  Oslo  jagi  2009  čihččet stuorámus  eaŋkalsuohkan.  Áiggi  mielde  lea  jienastuslogu  deaddu  sirdásan dainna  lágiin  ahte  stuorit  ja  stuorit  oassi  čálihuvvon  olbmuin  leat  ássit riikka  lulágeahčen  ja/dahje  gávpotsuohkaniin.  Jienastuslogus  leat registreren unnán čielga eret dieđihemiid.  </em></p>
<p><em type="italic">Jienastuslogu  ahkečoahkkádus  čájeha  ahte  oassi  sis  geat  čálihit jienastuslohkui ja leat badjel 50 jagi lassána. Sohkabealejuohku čájeha ahte ain  leat  eanemus  dievddut;  jienastuslogu  nissonoassi  lei  47  %    jagi  2009. Nissonoassi  lassána  nuorat  jahkebuolvvain  –  2009  lei  dat  55  % ahkejoavkkus 18-30 jagi. </em></p>
<p><em type="italic">Jagi  1989  sámediggeválggaid  oassálastin  lei  78  %.  Buot  válggain  maŋŋil lea proseanttaid mielde leamaš unnit oassálastin. Jienastuslogu lassáneami dihte lea goitge lohku galle olbmo jienastit lassánan válggas válgii. 2009 lei ollislaš  válgaoassálastin  69%,  biiriid  mielde  oassálastin  rievddadii  gaskal 78 % Nuortaguovllu válgabiires ja 54 % Lulli-Norgga válgabiires. </em></p>
<p><em type="bold">3.1 Álggaheapmi </em></p>
<p>Norgga  Sámediggi  lea  ovddastuslaš  politihkalaš  orgána,  válljejuvvon sápmelaččain ja sápmelaččaid gaskkas. Dan bargosuorgin leat buot áššit mat dikki mielas erenoamážit gusket sámi álbmogii. Sii geat leat válljehahttit ja sii geain lea jienastanriekti leat sápmelaččat geat leat válljen čálihit muhtun sierra  jienastuslohkui  mii  lea  ásahuvvon  dan  ulbmilii– <em type="italic">Sámedikki </em></p>
<p><em type="italic">jienastuslohku. </em></p>
<p>Eavttut  čálihit  Sámedikki  jienastuslohkui  leat  sámelága  §  2-6  mielde  ahte addá  julggaštusa  ahte  atná  iežas  sápmelažžan,  ja  ahte</p>
<p>(Vihtta vuosttaš sámediggeválgga čađahuvvojedje ortnega mielde mas riikka lei juhkkon 13 válgabiirii main guhtesge válljejedje golbma mandáhta (earret jagi  2005  go  lassin  válljejedje  njeallje  dássenmandáhta  maid  juhke  njealji biirii  main  ledje  jienastan  eanemus).  Dađistaga  šattai  eanet  ahte  eanet duhtameahttunvuohta  bissu  stuora  erohusaide  das  man  galle  jiena  gáibidii oažžut  mandáhtaid  iešguđet  válgabiiriide  (  jagi  2005  válggain  ledje ravdamearit 63 jiena juohke mandáhttii Davit Nordlándda biires ja 277 jiena juohke  mandáhttii  Guovdageainnu  biires).  Erohus  vulggii  das  go  juo vuosttaš  válggaid  rájes  jagi  1989,  lei  leamaš  stuora  erohus  das  gallis  ledje čálihan  Sámedikki  jienastuslohkui  guđege  válgabiires.  Válgabiiriin  lei maiddái hui stuora  erohus  geográfalaš sturrodagas; guokte biire  rájes  main lei  okta  suohkan,  ovtta  biire  rádjái  mas  lei  measta  olles  Lulli-Norga.  Eará duhtameahttunvuohta  mii  guoská  válgaortnegii  gitta  2005  rádjái,  lei  ahte eambbogat ahte eambbogat vásihedje eanet ahte eanet váttisvuohtan dan go sáhtii ádjánit máŋga beaivvi oažžut čielgasii gaskaboddosaš válgabohtosa.</p>
<p>Maŋŋil  válggaid  2005  dáhtui  Sámediggi  dárkkistit  daláš  válgaortnega (Sámediggi, 2007). Rievdadusat maid mearridedje mielddisbukte earret eará ahte go guđat sámediggeválggat ledje 2009, de lei válgabiiriid lohku njiedjan čiežai.   Seammás  biddjui  fleksibilitehta  dan  ektui  man  galle  áirasa  galget válljejuvvot guđege biires. Dan logu mearrá dál biiriid relatiiva jienastuslogu sturrodat  dan  ovddit  válggas,  muhto  galget  goitge  leat  unnimusat  guokte mandáhta  juohke  biires.  Oktiibuot  galget  válljejuvvot  39  áirasa,  namalassii seamma ollu go dan ovdalaš válgaortnegis (earret jagi 2005 go lohku lei 43 njeallje dássenmandáhta dihte).</p>
<p>Oassin  oažžut  jođáneappot  lohkkot  jienaid,  de  čuovvu  ođđa  válgaortnega maiddái  ahte  suohkaniin  main  leat  unnit  go  30  olbmo  čálihuvvon jienastuslohkui lea lobálaš dušše <em type="italic">ovdagihtii jienasteapmi</em>.  Diekkár ráddjen guoská  goitge  unnán  olbmuide  geain  lea  jienastanriekti,  go  eanas jienastuslohkui čálihuvvon olbmuin ásset suohkaniin main leat eanet go 30 čálihan jienastuslohkui. </p>
<p><em type="bold">3.1.1  Datahástalusat, gáldugeavaheapmi ja struktuvra </em></p>
<p>Vaikko  guovttelot-jagi  áigodagas  leat  čađahan  guhtta  sámediggeválgga,  de lea  unnán  diehtu  válggaid  birra  vuogimielde  biddjon  ja  duođaštuvvon. Maiddái  lea  leamaš  váttis  háhkat  relevánta  vuođđo-data.  Sámediggi ilmmuhii gal maŋŋil dan njeallje vuosttaš válgga deaddiluvvon almmuheami namain <em type="italic">Sametinget i navn og tall</em>, muhto sisdoallu dain rievddadii man viidát </p>
<p>Listu válgabiriin boares ja ođđa ortnega mielde lea dán kapihttala Mielddus</p>
<p>A ja B.</p>
<p>Čilgehus dasa ahte rádji lea biddjon 30 lea kap. 5.3.2 Fágalávdegotti raporttas</p>
<p>(Sámediggi, 2007).</p>
<p>fátmmastii  ja  logut  eai  lean  álo  kvalitehtasihkkarastojuvvon.  Logut  eaige lean oažžumis elektrovnnalaš hámis.</p>
<p>Maŋemus  jagiid  lea  datadilálašvuohta  buorránan  dovdomassii.  Válgajagi 2005 rájes lea Statistihkalaš guovddášdoaimmahagas leamaš ovddasvástádus ráhkadit  almmolaš  válgastatistihka  (maiddái)  sámediggeválggain,  ja almmuhit dan interneahta bokte. Sámedikkis lea leamaš seamma áiggi rájes ovddasvástádus  jienastuslogu  čáliheamis.  Dan  vuođul  lea  Sámediggi  iežas neahttabáikkis almmuhan dieđuid biiriid mielde, jienastuslogu sturrodaga ja sohkabealejuohkáseami ektui juohke suohkanis 2005 ja 2009 válggain.</p>
<p>2008  biddjui  johtui <em type="italic">Sámi  válgadutkanprográmma</em>  mas  Norgga  dutkanráđđi lea váldoruhtadeaddji . Ulbmilin prográmmain lea máŋggabealat ja sisdoallá sihke dokumenterenoasi ja dutkanoasi. Dasa lassin lea áigumuššan veahkki</p>
<p>Ulbmil  kápihttaliin  lea  čájehit  ja  kommenteret  muhtun  oasi  tabeallaid  ja figuvrraid  mat  sáhttet  veahkkin  čájehit  jienastusloguovdáneami  ja válgaoassálastima dain guđa sámediggeválggain mat leat leamaš. Dan dihte go dahke stuora rievdadusaid válgaortnegis maŋŋil válggaid 2005, de šaddet áššit mat gusket erenoamážit 2009-válggaide čađat almmuhuvvot sierra.</p>
<p>Sihke  Sámedikki  ja  SGD  data  sámediggeválggaid  birra  leat  leamaš  gáldun kápihttala  barggus.  Muhtun  loguid  lea  Sámediggi  addán  elektrovnnalaš fiilaformáhtas. Dasa lassin lea leamaš dárbu geavahit sámedikki siskkáldas bargodokumeanttaid  válggain  1989-2001.  Dat  lea  leamaš  vuosttažettiin raporta  maid  Sámedikki  válganjuolggaduslávdegoddi  ráhkadii  2001. (Sámediggi,  2001).  Ferte  goitge  deattuhit  ahte  dihto  áššiid  dihte jienastuslogu  čáliheamis  njealji  vuosttaš  válggain,  de  leat  muhtun  logut maiddái  dán  raporttas  eahpesihkkarat.  Logut  maid  geavahit  kápihttalis,  leat goitge dat maid atnit eanemus rievttes lohkun mat leat oažžumis dássážii.</p>
<p>Dakko gokko dán kápihttalis leat geavahan lohkodata eará válggaid birra go sámediggeválggaid,  de  leat  dat  aivve  váldon  Statistihkalaš  guovddáš doaimmahaga válgastatistihkas interneahtas. Sivas go kápihttala gáldugeavaheapmi  lea  nu  viidát  ráddjejuvvon,  de <em type="italic">ii  leat</em>  ovttage  tabellii  ja figuvrii nammaduvvon gáldu sierra. </p>
<p>Kápihttala  álggahusas  čájehit  mo  Sámedikki  jienastuslohku  ollislaččat  lea dovdomassii  sturron  válggas  válgii,  seammás  go  čađat  leat  leamaš  stuora erohusat  jienastuslogu  sturrodagas  ja  ovdáneamis  iešguđege  válgabiires. Kápihttal joatká dasto suohkandási jienastusloguin ja duođašta ahte muhtun moatti  suohkanis  leat  relatiivalaš  oallugat  čálihan  jienastuslohkui,  muhto badjel  beali  riikka  suohkaniin  leat  gaskal  nulla  ja  golbma  olbmo jienastuslogus.</p>
<p>Viidásit  leat  kápihttalis  sierra  oassekápihttalat  jienastuslogu  ahke-  ja sohkabealejuoguin  iešguđet  dásiin,  ja  okta  jienastuslogu  eret  dieđiheami birra.  Kápihttala  maŋemus  oassi  lea  válgaoassálastima  birra.  Das  álggos ollislaš  válgaoassálastin  guđa  sámediggeválggain  oassálastima  ektui  eará válggain  Norggas  seamma  áigodagas.  Dasto  joatká  ovdanbuktin sámediggeválggaid 1989-2005 ja 2009 válgaoassálastin biiredásis. Kápihttal loahpahuvvo oanehis loahppacealkámušain.</p>
<p>Kápihttal  lea  vuosttažettiin  čilgejeaddji;  ambišuvdna  lea  leamaš  čohkket dieđuid, ii guorahallat vejolaš árttaid ja oktavuođaid.</p>
<p>Erenoamáš giitu Jo Saglie dárbbašlaš neavvagiid ovddas kapihttala maŋemus oasi</p>
<p>barggus.</p>
<p><em type="bold">3.2   Jienastuslohku obbalaččat ja biriin 1989-2009 </em></p>
<p>Sámedikki  jienastuslohku  lea  máŋgga  ládje  sámediggeválggaid  vuođustus. Dan rájes go álggahedje barggu ásahit representatiiva sámi álbmotválljejuvvon  orgána  Norggas,  lea  leamaš  digaštallan  sámi  eavttuid birra,  mat  addet  rievtti  čálihit  dán  jienastuslohkui  (NOU  1984:  18; Sámediggi,  2007).  Leat  maiddái  leamaš  iešguđetlágán  oaivilat  das  man oallugiid sáhttá jáhkkit deavdit dohkkehuvvon sisadieđihan eavttuid. Dat lea čadnon  dasa  go  ii  Norga,  eaige  eará  stáhtat  main  leat  árbevirolaš  sámi ássanguovllut,  logahala  sámi  (dahje  eará  čearddalaš)  gullevašvuođa álbmotlohkamiin  dahje  eará  almmolaš  logahallamiin.  Dasto  eai  sáhtege buvttadit  almmolaš  statistihka  sápmelaččaid  birra  joavkun;  otná sámeálbmogis Norggas lea de facto amas mahtodat.</p>
<p>Vaikko vel eai gávdnoge almmolaš logut mat muitalit man galle sápmelačča leat, eai obbalaččat, eaige vissis guovlluide, de lea goitge dovddus ipmárdus ahte  eai  lahkage  buohkat  sii  geat  formálalaččat  deavdet  eavttuid  dieđihit jienastuslohkui,  albma  ilmmis  geavat  dán  rievtti.  Dán </p>
<p>Aŋkke  lea  viiddis  gáddu  ahte  muhtimat  sis  geat  dieđihit  Sámedikki jienastuslohkui,  vuosttažettiin  dahket  dan  vai  dovddastit  gullevašvuođa muhtin  sámi  searvivuhtii  ja/dahje  vai  addet  eahpenjuolggo  doarjaga sámepolitihkalaš  vuogádahkii  generealla  dásis  ja  Sámediggái  erenoamážit. Muhtimiin  dáin  ii  leat  álgoálggus  beroštupmi  searvat  eanet  konkrehta sámepolitihkalaš doibmii, ii (duššo) jienasteami hámisge.  Sámedikki  jienastuslogu  leat  dasto  álgoálggus  ásahan  reaidun  proseassas válljet  Sámediggái  ovddasteddjiid.  Gitta  válgaortnega  dárkkisteami  rádjái jagi  2008  geavahedje  sámelága  dárogielat  čállosis  sáni <em type="italic">samemanntall </em>dasa </p>
<p> Sámi gullevašvuođa <em type="italic">logahalle</em> iešguđetlágán vugiin álbmotlohkamiin ovdal </p>
<p>1940. Norggas leat maŋŋel dan duššo jagi 1970 álbmotlohkamis váldán fárrui jearaldagaid sámi giellageavaheamis  ja identitehtas (Aubert, 1970). Geahča Pettersen (2006), eanet lohkat dán fáttás.</p>
<p>mii  odne  lea  Sámedikki  jienastuslohku.  <span type="quote">“Samemanntall”</span>  sáni  geavahus dagahii  ahte  dán  jienastuslogu  muhtimin  doivo  leat  muhtin  lágan  obbalaš <span type="quote">“sámeregisttarin”</span>.  Danin  vai  hehttejedje  dakkár  vearuipmárdusaid, aiddostahtte  doahpaga  nu  ahte  dál  oaidná  čielgasit  láhkačállosis  ahte  lea sáhka válggaid <em type="italic">jienastus</em>logus . </p>
<p><em type="bold">3.2.1 Jienastuslogu obbalaš ovdáneapmi 1989-2009 </em></p>
<p>Man  stuoris  Sámedikki  jienastuslohku  livččii  sáhttán  leat  jus  buohkat  geat devdet  goappaš  eavttuid  livčče  dieđihan  dasa,  ii  leat  oktage  gii  máhttá vissásit diehtit. Sáhttá aŋkke dokumenterejuvvot ahte jienastuslohku jo dan rájes  go  ásahuvvui,  lea  ovdánan  válggas  válgii.  Dán  bistevaš  –  vaikko  vel veaháš rumša – ovdáneapmi jienastuslogus čájehit gráfalaččat Govadat 1.</p>
<p><em type="bold">Govadat 3.1 Čáliheddjiid lohku Sámedikki jienastuslogus válggain 1989-2009 </em>Govadat  3.1  čájeha  ahte  jienastuslohku  oktiibuot  lea  lassánan  sullii  5.500 dieđiheaddjis  vuosttaš  válggain  jagi  1989  gitta  goasii  14.000  dieđiheaddjái maŋemus  válggain  2009.  Tabealla  3.1  vuolábealde  spesifiseret  dán  leat goasii 8.400 logahallon jienasteddjiin lassánan, dahje buori 150 %.   </p>
<p>Tabealla  3.1  čájeha  muđui  ahte  jienastuslogu  stuorámus  lassáneapmi proseanttain  dássážii,  lea  leamaš  gaskal  vuosttaš  ja  nuppi  válgga  (31  %). Muhto  maiddái  ovdal  2005-válgga  lei  lassáneapmi  proseanttain  stuoris  (26 %).  Dat  lassáneapmi  lea  dasto  stuorámus  mii  lea  leamaš  olles  loguin,  go ledje eanet go 2.600 ođđa čáliheaddji. Unnimus relatiiva ovdáneapmi lei jagi 2005  rájes 2009 rádjái  (11  %).  Loguin dagai  aŋkke dát ovdáneapmi  goasii 100 olbmo eanet go 14 % -lassáneapmi dagai gaskal 1997 ja 2001 válggaid.</p>
<p><em type="bold">3.2.2 Jienastusloguid ovdáneapmi biiriin 1989-2005 </em></p>
<p>Dán  oassekapihttalis  guorahallat  jienastuslogu  dan  13  biires  mat  ledje sámediggeválggain 1989-2005. Das maŋŋel ovdanbuktit sierra</p>
<p>oassekapihttalis dan viđa válgabiire jienastuslogu dieđuid jagi 2009 ovddas. (Dieđuid  boares  ja  ođđa  válgabiiriid  ollislaš  namain  ja  geográfalaš viidodagain gávdná kapihttala Mielddus A ja B.)</p>
<p>Govadagat  3.2a  ja  3.2b  boahtte  siiddus  leat  jienastuslogu  dieđut  viđa vuosttaš sámediggeválggain, juhkkojuvvon gaskal biiriid 1-6 ja biiriid 7-13 (guovtte  sadjái  juohkin  lea  dahkkon  danin  vai  dahká  govadagaid  nu  álkin lohkat  go  vejolaš,  muhto  sáhttá  maiddái  veara  mearkkašit  ahte  biiret  1-6 dahke biiriid mat ledje Finnmárkku fylkkas).</p>
<p>Ovddit  siiddu  guokte  govadaga  govvidit  ahte  visot  válggain  jagiin  19892005  ledje  Sámedikki  jienastuslogus  válgabiiredásis  stuora  rievddadeamit sihke  go  lea </p>
<p>Oktiibuot  čájehuvvo  ahte  leat  muhtin  muddui  leamaš  mihtilmas  biiriid guovdásaš  rievdadeamit  gaskal  vuosttaš  sámediggeválgga  jagi  1989  ja maŋemus válgga maid čađahedje <span type="quote">“boares”</span> válgavugiin 2005. Dát rievdamat šearrájit  erenoamáš  čielgasit  go,  nugo  Govadat  3.3  čájeha,  duššo  geahččá dán  guovtti  válgga  jienastuslogusturrodagaid.  Govadat  3.3  juogustus  lea biiriid sturrodagain jagis 2005.</p>
<p>Dát  govadat  govvida  ahte  ollu  válgabiiret  leat  <span type="quote">“lonuhan  saji”</span>  jus buohtastahttá  dakkár  juogustusain  mas  vuođđun  lea  biiriid  jienastuslohku dan  guovtti  válggas.  Erenoamáš  oidnosis  lea  Lulli-Norgga  ja  ÁlttáRáhkkerávjju  biiriid  stuora  ovdáneapmi,  muhto  maiddái  Gaska-Romssas  ja Porsáŋggus lei lassáneapmi mihtilmas.</p>
<p>Tabealla  3.2  vuolábealde  namuha  daid  eksplisihtta  biirerievdamiid  gaskal válggaid jagi 1989 ja 2005 sihke čielga loguin ja proseanttain.</p>
<p>Tabealla  3.2  gurut  bealli  čájeha  jienastuslogu <em type="italic">sturrodaga</em>  juohke  biires válggain  1989  ja  2005,  erohallon  biiriid  sturrodaga  nohkki  loguide  dain namuhuvvon  válggain.  Olgeš  bealli  čájeha  jienastuslogu  sturrodaga </p>
<p><em type="italic">rievdamiid </em>juohke  biires  gaskal  1989  ja  2005,  erohallon  biiriid  rievdamiin, </p>
<p>loguin ja proseanttain.  Juoga maid galgá aiddostahttit Tabealla 3.2:s lea ahte seamma  biire  lei  stuorámus  sihke  jagi  1989  ja  2005,  namalassii Guovdageaidnu (sullii 1.150 čálihuvvon jagi 1989 ja sullii 1.540 jagi 2005). Maiddái golbma unnimus biiret ledje ovttahagat goappaš válggain. Dat ledje Davit  Nordlánda  (mii  lassánii  80  rájes  buori  200),  Gaska-Nordlánda  (mii ovdánii 150 rájes sullii 500) ja Lulli-Romsa (mii lassánii birrasiid 200 gitta goasii  500  rádjái).  Biire  mii  lei  čielga  <span type="quote">“nummár  guokte”</span>  jagi  1989, Kárášjohka  birrasiid  1000  dieđiheddjiinis,  doalai  2005  sajis  golmma bajimusa  gaskkas  loguin  mii  lei  1.310  jienastuslogus.  Jagi  2005  lei  LulliNorga  šaddan  goasii  nubbin  stuorámus  biiren  birrasiid  1.400  čálihuvvon olbmuin.  Loguid hámis lei Lulli-Norga biire mas lei stuorámus lassáneapmi 1989  rájes  2005  rádjái.  Lassáneami  dahke  1.075  čálihuvvon  olbmo,  dahje goasii  340  %.  Gaska-Romssa  ja  Álttá/Ráhkkerávjju  biiriin  lei  vástideaddji</p>
<p>lassáneapmi  proseanttain.  Dát  guokte  biire,  mat  1989  ledje  jur  badjelis golmma  unnimus  biire,  sajáiduvve  jagi  2005  jur  dan  golmma  stuorámusa vuollái.  Čielgaseappot  dadjon,  Gaska-Romsa  lassánii  birrasiid  820 dieđiheddjiin  –  buori  240  rájes  1.060  rádjái  –  dan  bottu  go  Áltá/ Ráhkkerávju lassánii 990 – 287 rájes 1.277 rádjái.</p>
<p>Namuhanveara  lea  maiddái  ahte  dan  guovtti  válgabiires  mat  ledje stuorámusat  jagi  1989,  namalassii  Guovdageaidnu  ja  Kárášjohka,  lei áigodagas  unnimus  lassáneapmi  proseanttain  (jur  30  %)  ja  litnásit lassáneapmi loguin. Maiddái Lullisámeguovllus lei lassáneapmi proseanttain relatiiva unni; biire lei jagi 1989 viđat stuorámus birrasiid 400 dieđiheddjiin</p>
<p type="listitem">– jagi 2005 lei biire šaddan okta dain unnimusain birrasiid 720 dieđiheddjiin.</p>
<p>Muđui ferte aiddostahttit ahte jagi 1989 ledje biiriin 7-13, namalassii biiriin Davvi-Romssas  ja  lullelis,  oktiibuot  sullii  beali  unnit  čálihuvvon  olbmo  go biiriin Finnmárkku fylkkas, mat ledje biiret 1-6 (1.830 vs. 3.670). Jagi 2005 lei  dieđiheddjiidoassi  biiriin  7-13  lassánan  sullii  golbma  njealját  oassái Finnmárkku  biiriid  dieđiheddjiidlogus  (5.430  vs.  7.110).  Relatiivalaččat mearkkaša dat ahte dan bottu go jienastuslohku dan čieža biires olggobealde Finnmárkku  oktiibuot  lassánii  goasii  200  %,  lei  dat  dan  guđa  biires Finnmárkkus  oktiibuot  lassánan  jur  100  %.  Dat  čujuha  ahte  jienastuslogu váldodeaddu fiera</p>
<p>Sámediggeválggaid  jienastuslogu  váldotrenda  dan  13  boares  válgabiires  lei dasto  ahte  jienastuslohku  lassánii  buot  biiriin,  muhto  ii  seamma  mutto. Sáhttet  leat  ollu  ákkat  jienastuslogu  sihke  generealla  ja  rievddadeaddji ovdáneapmái. Go genereallas ovdáneamis lea sáhka, de sáhttá okta ágga leat ahte  lea  leamaš  bistevaš  ja  eatnánaddi  beroštupmi  Sámediggái, demokráhtalaš  idéan  ja  sámepolitihkalaš  ásahussan.  Eará  ágga  sáhttá  leat nuppástuvvon  ipmárdusat  –  sihke  indiviidadásis  ja  oktagas  olbmuid áššáigullevaš  birrasiin  –  das <em type="italic">maid  mearkkaša </em>leat  sápmelaš.  Dakkár nuppástuvvon  ipmárdusat  sáhttet  dasto  buktit  sihke  lassánan <em type="italic">dovddasteami </em>ja <em type="italic">dohkkeheami</em>  das  ahte  olmmoš  ieš  ja/dahje  eará  olmmoš  julggašta  iežas leat  sápmelažžan,  mii  máksá  ahte  deavdá  ovtta  dain  eavttuin  mat  leat  go galgá dieđihit jienastuslohkui. Go jienastuslogulassáneapmi proseanttain lei unnimus  dain  biiriin  main  ledje  eanemus  dieđiheaddjit  jagi  1989  – namalassii  <span type="quote">“oktasuohkanbiiret”</span>  Guovdageaidnu  ja  Kárášjohka  –  de  sáhttá dat  čujuhit  ahte  ollu  dan  <span type="quote">“potensiálas”</span>  mii  lei  jienastuslogu  dieđiheamis doppe,  gurrejedje  jo  dakka  maŋŋel  Sámedikki  ásaheami.  Seamma  ládje sáhttet  muhtin  geográfalaš  guovlluid  historjját,  main  lei  eanet  bistevaš ja/dahje  báikkálaš  váikkuhusaddi  dáruiduhttin,  dagahan  ahte  ádjánii  guhkit luvvet(-goahtit)  sávahahtti  jienastuslohkopotensiála.  Ovdamearkka  dihte sáhttá  dát  leat  okta  ágga  dan  relatiiva  lassáneapmái  mii  lei  olles  345  % Álttás/Ráhkkerávjjus.  Muhto  lea  maiddái  muhtin  áibbas  eará  hámat dilálašvuohta mas sáhttá leat mearkkašupmi jienastuslogu ovdáneapmái dain iešguđetge  válgabiiriin.  Jurddašit  daid  johtinrávnnjiid  mat  leat  Norggas leamaš guhkit áiggiid. Johttimat boaittobealde báikkiin guovddáš sajiide, ja davvin luksa. Buot golmma válgabiires, mat lassánedje eanemusat jagi 1989 rájes  2005  rádjái,  leat  gávpogat  mat  guhká  jo  leat  leamaš  mihtilmas ovdánanguovllut:  Áltá  Álttás/Ráhkkerávjjus,  Romsa  Gaska-Romssas,  ja Oslo  ja  guovllut  dan  lahkosis    Lulli-Norgga  biires.  Gelddolaš  boahttevaš prošeakta  livččii  danin  guorahallat  eanet  man  stuora  oassi  biiriid jienastuslogurievddademiin sáhttá ilbman fárremiid geažil biiriid gaskkas ja man ollu leat albma ilmmis ođđa dieđiheamit.   </p>
<p><em type="bold">3.2.3 Jienastuslohku biiriin jagi 2009 </em></p>
<p>Ovdalaš sámediggeválggaid jagi 2009 mearridedje dasto unnidit válgabiiriid logu  13  rájes  čieža  rádjái.  Ain  leat  relatiiva  stuora  erohusat  gaskal jienastuslogu  mahtodagaid  dain  iešguđetge  válgabiiriin,  muhto  dáid erohusaid  váldet dál eanet demokráhtalaččat vuhtii.  Dan dahket vai  juohke biire  mandáhttalogu  juohke  válggas  galgá  sáhttit  muddet  biiriid  relatiiva dieđiheddjiidlogu  oasi  ektui  obbalaš  jienastuslogus.  Veardideami  vuođđun atnet  ovddit  válgga  jienastuslogu  mahtodaga,  buohtastahtton  kap.  3.  4.  2 Fágalávdegotti  raporttas  (Sámediggi,  2007).      Mandáhttajuogustus  biriide 2009  válggas  oaidnit  Tabealla  3  vuolábealde.  Mii  jagi  2009  šattai jienastuslogu duohta mahtodat juohke válgabiirii dan čieža ođđa válgabiires, oaidnit  Govdagat  4a  boahtte  siiddus.  Govadat  4b  čájeha  relatiiva mahtodatoktavuođa gaskal dan čieža biire.</p>
<p><em type="bold">Tabealla 3.3 Válgabiiret sámediggeválggas ja mandáhtaid lohku juohke biires 2009 </em></p>
<p>Ođđa  válgabiiret  1-5  vástidit  goasii  dan  guovllu  maid  biiret  1-11  dahke boares válgaortnegis. Ii oktage dan viđa ođđa biires ásahuvvon boares biiriid ovttastahttimiin.  Danin  ii  leat  vejolaš  njuolgut  buohtastahttit  muhtin  dan biiriin  1-5  ođđa  biirehámáda<span type="quote">“giehtaanulaččat”</span>, bálddalastit daid  suohkaniid,  mat  vástidit  daid  boares  ja  ođđa  biriid  maid  háliida guorahallat. Jus ovdamearkka dihte lea sávahahtti iskkat Ávjovári válgabiire ovdáneami  áiggi  badjel,  de  ferte  dan  dahkat  loguid  vuođul  mat  gullet  dan golmma suohkanii Guovdageidnui, Kárášjohkii ja Porsáŋgui. De sáhttá earet eará  gávdnat  ahte  jagi  1989  orui  43  %  dain  geat  ledje  čálihuvvon jienastuslohkui muhtin dán golmma suohkanis (2.344 olbmo 5.505 olbmos). Jagi 2005 ledje Ávjovári válgabiires 27 % buot dieđiheddjiin, buohtastahtton Govadat 4b.</p>
<p>Go lea sáhka dan guovtti lulimus válgabiires, de lea nu ahte dat ođđa biire 6</p>
<p><em type="italic">Åarjel-Saepmie  veeljemegievlie</em>  muhtin  muddui  vástida  dan  boares  biire  12 <em type="italic">Lullisámeguovlu</em>.  Seamma  ládje  vástida  dat  ođđa  biire  7 <em type="italic">Lulli-Norgga válgabiire</em>  váldonjuolggaduslaččat  boares  biire  13 <em type="italic">Lulli-Norga</em>.  Dáid  biiriid </p>
<p>lea  danin  vejolaš  buohtastahttit  vuosttaš  válgga  rájes  jagi  1989.  Nu  dahká Govadat 3.5 vuollelis.</p>
<p><em type="bold">Govadat 3.5  Jienastuslohku dan guovtti lulimus válgabiires válggain      1989-2009 </em>Govadat 3.5 čájeha ahte lea erenoamážit okta mearkkašahtti rievdan leamaš dán  dihto  guovttelot-jagi  áigodagas.  Dan  bále  go  Lullisámeguovlu  vuosttaš sámediggeválggas  lei  veaháš  stuorát  go  Lulli-Norga  biire,  de  jorgásii  dát dilli  juo  1993  válggain.  Dan  rájes  lea  rievdan  duššo  lassánan  ja  aivve  fal Lulli-Norgga biirii buorren, mii jagi 2009 lei ožžon eanet go duppalit nu ollu dieđiheddjiid go Åarjel-Saepmie veeljemegievlie.   </p>
<p>Dán oassekapihttala čoahkkáigeassun sáhttit dadjat ahte tendeansa dasa ahte Sámedikki  jienastuslogu  deaddu  rievdá  lullelii,  jotkkii  ain  áigodagas  20052009. Jienastuslogu obbalaš ovdáneamis, mii lei 1.352 olbmo gaskal 2005 ja 2009  válggaid,  lei  Lulli-Norgga  oassi  461.  Lassáneapmi  dán  biires  dagai dasto  akto  34  %  ollislaš  jienastusloguovdáneami  1.352  olbmos  ovdal  2009 válggaid.  Åarjel-Saepmie  veeljemegievlies  lei  go  bálddastahttá,  12  % obbalašovdáneamis.    Go  guhkit  áigeperspektiivvas  geahččá,  ledje  vuosttaš sámediggeválggain  jagi  1989  sullii  6  %  buot  jienastuslohkui  čállojuvvon olbmot, orrume Lulli-Norggas. Govadat 3.4b muitala ahte dát oassi lei 2009 válggain  lassánan  13  %.  Lullisámeguovllu  oassi  Sámedikki  jienastuslogus njiejai seamma áigodagas ovttain proseanta-čuoggáin; 7 % rájes 6 % rádjái.</p>
<p><em type="bold">3.3 Jienastuslohku suohkandásis 2005 ja 2009 </em></p>
<p><em type="italic">Sámi  statistihkka  2010-</em>čállosis  lea  Statistihkalaš  guovddášdoaimmahat </p>
<p>(2010)  almmuhan  čuovvovaš  gártta  jienastuslogu  juogustusas  suohkaniidda 2009 sámediggeválggain:</p>
<p><em type="bold">Kárta 3.1 Olbmot Sámedikki jienastuslogus 2009, juohke suohkanis </em></p>
<p><em type="italic"> Gáldu: Sámi statistihkka 2010 (Statistihkalaš guovddášdoaimmahat, 2010)</em> SGD  gártta  vuođul  sáhttá  geažidit  njeallje  váldotendeanssa  go  lea  sáhka jienastuslogu dieđiheddjiin, suohkaniidda juogustuvvon, Norgga sámediggeválggain  2009:  1)  Gávdnojit  suohkanat  main  olbmot,  geat  leat jienastuslogus,  leat  miehtá  riikka.  2)  Eanaš  suohkanat  main  leat  oallugat čálihan  jienastuslohkui,  leat  dábálaččat  davábealde  Sáltoduoddara  ja erenoamážit Finnmárkku fylkkas. 3) Leat relatiiva unnán norgga suohkanat mat  leat  oalát  jienastuslogu  čáliheddjiid  haga.  4)  Romssa,  Bådåddjo, Troandin,  Bergen  ja  Oslo  gávpogiidda  leat  guovlluid  mielde  čoagganeamit dain  geat  leat  čálihan  jienastuslohkui. Dán  oassekapihttalis  ovdanbuktit vuđoleappot Sámedikki jienastuslogu, suohkaniidda juogustuvvon, válggain jagi  2005  ja  2009  (mat  leat  dat  guokte  válgga  maidda  odne  gávdná kva</p>
<p><em type="bold">3.3.1   Suohkanat juhkkojuvvon dan vuođul man oallugat leat                                                                                                                                                                                        čálihan jienastuslohkui </em></p>
<p>Govadat  3.6  vuolábealde  leat  riikka  suohkanat  juhkkojuvvon  dan  vuođul man  gallis  guhtege  suohkanis  ledje  čálihuvvon  jienastuslohkui, sámediggeválggain jagiin 2005 ja 2009.</p>
<p>Suohkaniid juogustit sáhttá dieđusge dahkat máŋgga ládje. Go geahččá juste hámádaga  dán  govadagas, de oaidná  ahte gaskal 2005  ja  2009 válggaid  eai lean  makkárge  stuora  substansiála  rievdamat  joavkkuin  main  ledje suohkanat  main  lei  oalle  stuora  dieđiheddjiidlohku.  Eanemus čalbmáičuohcci  Govadat  6  lea  ahte  lohku  suohkaniin,  main  eai  lean dieđiheaddjit,  njiejai  38,  ja  ahte  lassánedje  26  eanet  suohkana  main  leat gaskal okta ja golbma olbmo čálihan. Dasto ledje sihke 2005 ja 2009 čieža suohkana main ledje eanet go 500 dieđiheaddji. Muđui eará joavkkut, earet okta,  lassánedje  duššo  mottiin  suohkaniin. Beroštahtti  lea  maiddái gávnnahit  ahte  lohku  suohkaniin,  main  unnimusat  30  ledje  jienastuslogus, lassánii  gávcciin  jagi  2005  rájes  2009  rádjái.  Gávcci  suohkana  rasttildedje dasto  ráji  maid  ođđa  válgaortnegis  leat  bidjan  vai  sámediggejienasteaddjit muhtin  suohkanis  sáhttet  jienastit  válgabeaivvi  (buohtastahttit  maiddái Mielddus C). Muđui ledje jagi 2009 321 suohkana main lei unnimusat okta olmmoš  geas  lea  jienastusvuoigatvuohta  sámediggeválggas.  Dán  321 suohkanis  ledje  55  suohkana  (17  %)  main  ledje  unnimusat  30  čáliheaddji.</p>
<p>Namuhit ahte Norggas suohkaniid lohku njiejai 433 rájes jagi 2005, gitta</p>
<p>430 rádjái jagi 2009.</p>
<p>Dán  55  suohkaniin  lei  aŋkke  oktiibuot  olles  88  %  olbmot,  geat  ledje jienastuslohkui čálihuvvon (12.266 dieđiheaddji ollislaš 13.890).</p>
<p><em type="bold">3.3.2   Jienastuslohku suohkaniin main ledje unnimusat 20                                           čálihan jienastuslohkui 2009 </em></p>
<p>Dán  oassekapihttala  loahpas  ovdanbuktit  oasi  jienastuslogudieđuin  dan  55 suohkana birra, main ledje unnimusat 30 jienastuslogus jagi 2009, ja dan 16 suohkana birra main seamma jagi ledje gaskal 20 ja 29 dieđiheaddji ja nu de lahkonedje  <span type="quote">“noaidevuođa”</span>  ráji,  man  rájes  sámediggejienasteaddjit  doppe sáhttet  jienastit  válgabeaivvi.  Oktiibuot  dahká  dát  71  suohkana.  Ovdanbuktima  álggahit  tabeallain  mii  vuosttažettiin  čájeha  suohkaniid jienastuslogusturrodaga  válggain  2005  ja  2009,  ja  loguid  nominealla rievdamiid dan guovtti válgga gaskkas. Dasto vel addá tabealla dieđuid das leago  muhtin  suohkan  ollásit  vai  belohahkii  oasálaš  dan  nu  gohčoduvvon SED-guovllus  (merkejuvvon  *  ja  **  mearkkain  suohkannummár  ráidduin). SED-guovlu  lea  dat  gustojeaddji  geográfalaš  doaibmaguovlu <em type="italic">Sámedikki </em></p>
<p><em type="italic">ealáhusovddideami</em> <em type="italic">doarjjaortnegii </em>–  ja  dán  guovllu  atnet  vuođđun </p>
<p>Statistihkalaš  guovddášdoaimmahaga  geográfalaš  vuođđuduvvon  sámi statistihkaide (Statistihkalaš  guovddášdoaimmahat,  2010). <em type="italic">FUOM! </em></p>
<p><em type="italic">Suohkaniid,  mat  leat  SED-guovllus,  guorahallat  erenoamážit  boahtte oassekapihttalis.</em>  </p>
<p><em type="italic">**   Oasit suohkanis leat SED-guovllus. ***  Ráidu  muitala  man  stuora  proseantaoasi  Sámedikki  jienastuslogu dieđiheddjiidlogus jagi 2009 dagai dan logus, geain lei jienastanlohpi stuoradiggeválggas seamma jagi . x  Suohkan  ii  leat  SED-guovllus,  muhto  lea  oassin  Sámegiela hálddašanguovllus.  </em></p>
<p>Go Tabealla 3.4 loguid galgá guorahallat, deattuhit vuot ain ahte ferte váldit vuhtii  ahte  leat  máŋga  dilálašvuođa  mat  sáhttet  dagahit  lassáneami  dahje nj</p>
<p>Tabealla  3.4  čájeha  dan  čieža  suohkana  mat  spiehkastit  daningo  dain  leat leamaš  eanetgo  500  čálihuvvon  Sámedikki  jienastuslohkui  sihke  2005  ja 2009  válggain.  Dán  čieža  njunuš-suohkanis  leat  guokte  suohkana  mat  leat liige bárrásat, go dain ledje badjel 1.000 dieđihuvvon goappaš gustojeaddji áigodagain.  Dát  leat  Guovdageaidnu  ja  Kárášjohka,  nappo  dat  guokte <span type="quote">“oktasuohkanbiire”</span>  boares  válgaortnegis.  Oktiibuot  2.833  dieđiheddjiin leaba Guovdageaidnu ja Kárášjohka maŋemus válggas guovttá dahkan ovtta viđadasoasi  (20%)  jienastuslogu  obbalaš  dieđiheddjiidlogus.  Goitge  lei  dát duššo  birrasiid  bealli  dan  40  %  mii  lei  dán  guovtti  suohkana  ollislaš jienastuslohkooassi dalle go ledje sierra válgabiiret vuosttaš sámediggeválggas jagi 1989. Vihtta eará lahtus njunuš-čieža-suohkaniin jagi 2009,  ledje  gaskal  1000  ja  600  dieđiheaddji.  Válggas  jagi  2005  rájes  gitta 2009  válgga  rádjái  lei  Romsa  ja  Áltá  main  lei  stuorámus  lassáneapmi jienastuslogus,  buriin  150  olbmuin  goappaš  suohkaniin.  Deatnu  bealistis njiejai 14 olbmuin, dan bottu go Kárášjohka massii 37 olbmo jienastuslogus. Oslo  ovdánii  sullii  90.  Čieža  stuorámus  suohkana,  go  lea  loguin  sáhka, oamastedje  jagi  2009  oktiibuot  oalle  dárkilit  beali  buot  dieđiheddjiin Sámedikki jienastuslogus, birrasiid 6.980 olbmo, obbalaš 13.890 olbmos.   Maiddái  historjjálaš  geahčasteamis  –  dás  máksá  dat  vuosttaš sámediggeválggas jagi 1989 rájes – leat dáhpáhuvvon stuora rievdamat dán čieža suohkana relatiiva mahtodagas ja jienastuslohkoosiin. Dat govviduvvo Govadat 3.7 mii fátmmasta daid dihto suohkaniid respektiiva jienastuslogumahtodagaid válggain 1989, 2005 ja 2009.</p>
<p><em type="bold">Govadat 3.7  Jienastuslohku jagiin 1989, 2005 ja 2009 dan čieža  suohkanis main ledje  unnimusat 500 čálihuvvon jienastuslohkui 2005 ja 2009. Biddjon jagi 2009 jienastuslogu mahtodaga mielde  </em></p>
<p>Govadat  3.7  čájeha  ahte  báikkálaš  sámediggejienastuslogut  Romssas  ja Álttás  eai  duššo  lean  oalle  ovtta  stuoru  dan  golmma  dihto  válggas  – goappašagain lei maiddái mihtilmas stuora ovdáneapmi. Dan guovtti báikki respektiiva proseanttalaš lassáneamit leat albma ilmmis leamaš birrasiid 580 %  ja  560  %.  Maiddái  Oslo  ja  Porsáŋgu  leat  ovdánan  mihtilmasat,  muhto goitge  eai  nu  ollu  go  Romsa  ja  Áltá.  Deanus  ja  Kárášjogas  čájehuvvo gaskadássásaš  relatiiva  ovdáneapmi  jagi  1989  rájes  2009  rádjái,  ja  veaháš njiedjan  čielga  loguin  2005  rájes  2009  rádjái.  Dán  oktavuođas  ferte  aŋkke atnit  muittus  ahte  Kárášjoga  gielddas  čađat  leat  leamaš  ollu  eanet dieđiheaddjit jienastuslogustis go Deanu gielddas.</p>
<p>Unnimusa  rájes  dán  čieža  stuorámus  suohkanis,  jienastuslogu  dáfus  , namalassii Oslo iežas 623 dieđiheddjiin, lei guhkes gaska boahtte suohkanii mii  lei  Unjárga  377  dieđiheddjiin.  Dasto  čuvvo  suohkanat  Mátta-Várjjat (374) ja Gáivuotna (347), Hámmárfeasta, Čáhcesuolu ja Divttasvuotna main buohkain  lei  gaskal  270  ja  300  jienastusloguineaset,  dan  bottu  go  njealji</p>
<p>suohkanis  lei  gaskal  190  ja  160  dieđiheaddji,  namalassii  Ivggus, Davvesiiddas, Skánihis ja Troandimis.</p>
<p>Oktiibuot ledje jagi 2009 obbalaččat 26 suohkana main ledje eanet go 100 báikkálaš  sámediggejienastuslogus.  Dáin  ledje  24  Davvi-Norggas, juhkkojuvvon  Finnmárkui  11,  Romsii  ovcci  ja  Nordlándii  njeallje.  Dat guokte suohkana mat báhce ledje gávpogat Oslo ja Troandin. Eará <span type="quote">“boares”</span> gávpogat dan 26 gaskkas ledje Romsa, Nárviika, Bådådjo ja  Hárštá, ja vel Hámmárfeasta ja Čáhcesuolu.  Muđui ja eanet obbalaččat, sáhttá vel dadjat jienastusloguid  birra  juohke  suohkanis,  ahte  gaskal  2005  ja  2009  válggaid ledje  16  suohkana  main  jienastuslohku <em type="italic">lassánii</em>  eanet  go  20  dieđiheddjiin. Njealji suohkanis fas <em type="italic">njiejai </em>jienastuslohku eanet go 10 dieđiheddjiin:   </p>
<p><em type="bold">Tabealla 3.5 Suohkaniin main lei stuorámus positiiva ja negatiiva nominealla                                                                           rievdan jienastuslogus 2005-2009. Bidjon rievdamiid nominealla                       mahtodaga maŋis </em></p>
<p>Eanetlohku  suohkaniin  main  Sámedikki  jienastuslohku  ovdánii  dán  dihto áigodagas,  ledje  gávpotsuohkanat.  Golbma  dan  16  suohkanis  main  lei</p>
<p>nominealla  jienastuslogu  ovdáneapmi  unnimusat  20,  ledje  lulábealde Sáltoduoddara;  Troandin,  Bergen  ja  Oslo.  Stuorámus  lassáneapmi proseanttain  lei  Troandimis  ja  Bergenis,  muhto  maiddái  Bådådjo  ja  Hárštá lassánedje  badjel  25  %.  Dan  njealji  suohkana,  mat  masse  eanet  go  10 dieđiheaddji, ledje buot nu gohčoduvvon guovllu-suohkanat mat ollislaččat gulle SED-guvlui. 3.3 Erenoamážit 26 SED-guovllu jienastuslogu birra  Dán  oassekapihttalis  geahčestit  erenoamážit  dan  26  suohkana  mat  ollásit dahje  belohahkii  leat  nu  gohčoduvvon  SED-guovllus,  buohtastahtton Tabealla 3.6 vuollelis.</p>
<p>SED-guovllu  leat  maiddái  válddahan  Tabealla  3.4  Ágga  manin  das geahčestit SED-suohkaniid sierra, lea go dain lea erenoamáš sajádat, danin go  juste  dáin  suohkaniin  leat  guovllut  mat  dahket  geográfalaš  vuođu  sámi statistihkkii.  SED-guovllut  SED-suohkaniin  doibmet  dasto  muhtin  lágan almmolaš definišuvdnan sámi ássanguovlluide.</p>
<p>Tabealla 3.4 čájeha ahte dan ollislaš 26 suohkanis main jagi 2009 ledje eanet go  100  Sámedikki  jienastuslogus,  leat  18  mat  ollislaččat  dahje  belohahkii gullet SED-guvlui. Muđui dan eará gávcci SED-suohkanis ledje gaskal 45 ja 95 jienastuslogus, earet Hamarøy suohkanis mas ledje 25. Oktiibuot lei dan 26  SED-suohkanis  9.411  olbmo  jienastuslohkui  čálihuvvon  jagi  2009, vástideaddji  68  %  visot  jienastuslogu  dieđiheddjiin.  Ferte  gal  aŋkke  dás deattuhit  ahte  jienastuslogudieđiheddjiid  suohkanguovdásaš  logut  gusket</p>
<p><em type="italic">olles</em> suohkaniidda. Suohkaniidda, mat duššo leat belohahkii SED-guovllus, </p>
<p>eai  dieđit  erenoamážit  man  gallis  suohkana  dieđiheddjiin  Sámedikki jienastuslogus,  orrot  siskkobealde  ja  olggobealde  SED-guovllu.  Dan  ferte dasto sierra iskat.</p>
<p>Tabealla 3.4 muitala erenoamážit man oallugiin, juohke SED-suohkanis, lei jienastanlohpi stuoradiggeválggas jagi 2009. Dasa lassin muitala man stuora proseantasaš  oasi  muhtin  suohkana  lohku  Sámedikki  jienastuslogus  jagi 2009, dagai suohkana logus, olbmuin geain lei jienastanlohpi stuoradiggeválggain  seamma  jagi.  Dát  diehtu  lea  gelddolaš  daningo  dan jáhkkit  geažuhit  man  stuora  oassi  muhtin  suohkana  rávisolbmuin (definerejuvvon  sii  geat  leat  badjel  18  jagi  ja  geain  lea  jienastanlohpi)  leat válljen  čálihit  Sámedikki <em type="italic">válga</em>  jienastuslohkui.  Guorahaladettiin  dán  dili, ferte  goitge  vuhtii  váldit  ahte  ii  buohkain,  geain  lea  jienastanlohpi sámediggeválggain,  leat  jienastanlohpi  stuoradiggeválggain  (buohtastahtte válgalágain §§ 2-1 ja 2-2 ja sámelága § 2-5). Aŋkke árvvoštallat ahte loguid dáfus  dan  váikkuhusat  eai  leat  stuorát  go  ahte  sámedigge-  ja stuoradiggejienastusloguid  buohtastahttin  sáhttá  deavdit  ulbmila  mii  lea dakkár buohtastahttimiin.     </p>
<p>Tabealla  3.6  leat  visot  SED-suohkanat  gesson  Tabealla  4  ja  biddjon  daid respektiiva proseantasaš mahtodagaid maŋis mat ihtet go suohkaniid loguid Sámedikki  jienastuslogus  2009,  čatná  lohkui  mii  muitala  man  oallugiin suohkaniin lea jienastanlohpi stuoradiggeválggain seamma jagi.</p>
<p>Tabealla  3.6  čájeha  ahte  jagi  2009  lei  guđas  dan  26  SED-suohkanis, čáliheddjiidlohku  Sámedikki  jienastuslogus  jagi  2009,  mii  vástidii unnimusat  20  %  dan  logus  </p>
<p>Lea  mearkkašan  veara  ahte  dát  guhtta  suohkana  leat  seamma  guhtta suohkana  mat  álgoálggus  dahke <em type="italic">Sámegiela  hálddašanguovllu</em>  dalle  go </p>
<p>guovllu almmolaččat lága bokte ásahedje jagi 1989. Hálddašanguovllu leat maŋŋel  viiddidan  nu  ahte  dat  maiddái  sisttisdoallá  guokte  eará  suohkana SED-guovllus,  namalassii  Divttasvuona  ja  Loabáha  (buohtastahte  sámelága § 3 ja dasa gullevaš ásahusaid). Lassin dasa lea dál Snoase suohkan maiddái oassin giellaguovllus.</p>
<p>Obbalaččat  leat  13  suohkana  main  lohku  Sámedikki  jienastuslogus  dagai unnimusat  10  %  dan  logus  mii  muitala  geain  lea  jienastanlohpi stuoradiggeválggain 2009. Buot dát 13 suohkana leat ollislaččat oassin SEDguovllus.  Nuppe  geažis  čájehuvvo  ahte  visot  dat  guhtta  suohkana,  main lohku lei unnit go 5 % dán oktavuođas, leat suohkanat mat duššo belohahkii leat oassin SED-guovllus.</p>
<p>Čorgatvuođa  dihte  deattuhit  ahte  go  dáinna  lágiin  buohtastahttit jienastusloguid,  de  diehttelasatge  addá  eanemus  čielggasvuođa  suohkaniin mat leat 100 % oassin SED-guovllus. Ollislaččat mielddisbuktá aŋkke diehtu Tabealla  3.6  ahte  suohkaniid  lohku  ja  sin  oassi  geat  leat  čálihuvvon Sámedikki  jienastuslohkui  ja  sin  gullevašvuohta  SED-guvlui  goit  muhtin muddui oktiivástidit.</p>
<p>Nuppe dáfus: SED-guovlu ii leat mainnage lágiin stáhtalaš guovlu. Guovllu leat  ollu  gerddiid  viiddidan  dan  rájes  go  dan  ovdavázzi  –  Sámi ovdánahttinfoandda  (SOF)  geográfalaš  doaibmaguovllu  –  ásahedje  jagi 1976. Jahkegirjjis Sámi statistihkka  (Statistihkalaš guovddášdoaimmahat, 2010) leat listtut mat muitalit movt suohkaniid logut,</p>
<p>Snoase suohkan ii leat oassi SED-guovllus. Tabealla 4 leat goitge váldán mielde ahte</p>
<p>Soanse iežas 53, mat ledje čálihuvvon Sámedikki jienastuslohkui 2009, loguid dáfus dagai 3 % dain geain suohkanis lei riekti jienastit stuoradiggeválggas 2009. Muđui vástidit dat guhtta suohkana maid álggos namuheimmet, dan seamma guhtta suohkana gos eanemus respondeanttat, muhtin viidát biddjon dearvvašvuođa- ja birgenlágiguorahallamis suohkaniin main orro sápmelaččat ja dáččát 2003/2004 (SAMINOR-guorahallan), dieđihedje ahte sis lea sámi gullevašvuohta(Lund et al., 2007).</p>
<p>Dán oktavuhtii gullá maiddái ahte suohkaniid gaskkas olggobealde SED-guovllu ožžo</p>
<p>Čáhcesuolu ja Hámmárfeasta alimus loguid, 7 % ja 8 % jagi 2009.</p>
<p>mat  ollislaččat  dahje  belohahkii  gullet  dan  definerejuvvon  guvlui,  leat lassánan viđa rájes jagi 1976 gitta 26 rádjái jagi 2009. Maiddái dát leat oasit maid  lea  vuođđu  guorahallat  lagabui,  sihke  vuolgindási  ja  váikkuhusaid ektui.</p>
<p><em type="bold">3.4. Jienastuslogu sohkabeale- ja ahkejuohku </em></p>
<p><em type="bold">3.4.1 Nissonoassi oktiibuot 2001-2009 ja biriin 2001-2005  </em></p>
<p>Jienastuslogu  sohkabealejuhkui  eai  leat  sihkkaris  logut  golmma  vuosttaš sámediggeválggain  (Sámediggi,  2001).  Golmma  maŋemus  válggaid  logut leat  čallon  Tabealla  7.  Das  boahtá  ovdan  ahte  jienastuslogus  lei  unnán, muhto čielga dievdduid eanetlohku buot dain válggain. Nissonoassi lassánii veaháš  áigodagas,  muhto  dušše  veaháš  badjelaš  ovtta  proseantta;  45,6  % rájes 46,9 % rádjái.</p>
<p>Govadat  8 bajábealde  čájeha  jienastuslogu  nissonoasi biriid  mielde dain 13 iešguđege <span type="quote">“boares”</span> biriin válggain 2001 ja 2005. Govadat čájeha ahte 2005 ledje  guokte  válgabiire  main  lei  nissonoassi  njuolgut  daddjon  50  % (Guovdageaidnu  ja  Lulli-Norga),  ovtta  biires  ges  lei  veaháš  nisson eanetlohku  (Várjjat).  Viidásit  boahtá  ovdan  ahte  2001  rájes  2005  rádjái njealji  dan  13  biires  njiejai  nissonoassi.  Eanemus  njiedjan  lei  DavviRomssas  olles  9,4  %.    Seamma  áigodagas  lassánii  nissonoassi  biriin  LulliRomsa, Áltá-Fálesnuorri ja Lulli-Norga, čuovvovaččat nu ollu go 6,7 %, 6,1 % </p>
<p>Boares válgabiiriid olles namat leat dán kápihttala Mielddus A ja B.</p>
<p><em type="bold">3.4.2  Sohkabealejuohku biriin ja suohkaniin jagi 2009 </em></p>
<p>2009-válggain  buktit  ovdan  sohkabealejuogu  čuovvovaččat  veaháš dárkileappot, sihke válgabiire-  ja suohkandásis. Álggos  juhkui biiriid  ektui. Dat govviduvvo gráfalaččat vuolábealde Govadat 3.9.</p>
<p><em type="bold">Govadat 3.9 Jienastuslogu sohkabealejuohku biiriin jagi 2009 </em>Tabealla  3.8  čájeha  ahte  Lulli-Norgga  nisson  eanetlohku  lei  dušše  okta proseanta,  dahje  52  olbmo  loguid  mielde.  Proseanttaid  mielde  lei  Ávjovári válgabiire  % nissonosiin, dássálagaid Lulli-Norgga biriin sohkabealedássetvuođas.  Dat  lei  goitge  nuppelágan  ovddabealmearkkain, danne go Ávjováris lei dievdduid eanetlohku 106. </p>
<p>Unnimus  erohus  dievdduid  ja  nissoniid  logu  gaskkas  lei  loguid  mielde unnimus biires, Åarjel-Saepmie válgabiires. Unnimus dásseárvu sohkabeliid gaskkas – sihke proseanttaid mielde ja čielga loguiguin  – lei Davveguovllu válgabiires.  Dilli  doppe  heive  maiddái  dan  ektui  go  boares  biiriin  ÁltáFálesnuoris ja Davvi-Romssas jagi 2005 <span type="quote">“eai lean buorit”</span> logut čujuhuvvon nissonosiide biriin.</p>
<p>Dainna  navdimiin  ahte  álbmogiin  dihto  sturrodaga  badjel  dábálaččat  leat sullii  ovttamađe  dievddut  ja  nissonat,  de  lea  ágga  vuordit  ahte  maiddái Sámedikki  sohkabealátovddasteaddji  jienastuslogus  galggašii  dakkár sohkabealejuohku.  Duohtavuođas  lea  baicca  duođaštuvvon  ahte  máŋgga suohkanis  ii  leat  50/50  sohkabeale  juohku.  Nu  lea  dávjá  nu  gohčoduvvon guovllu-suohkaniin.  Dakkár  demográfalaš  faktaid  ferte  váldit  vuhtii  go sohkabealejuogu  Sámedikki  jienastuslogus  galgá  árvvoštallat  lagat geográfalaš dásis. Nugo  namuhuvvon,  de  ii  lean  dán  kápihttala  barggus  vejolaš  guorahallat báikkálaš  álbmotstruktuvrraid  bienalaš  dásis.  Muhto  go  jienastuslogu sohkabealedássetvuohta  lea  áigeguovdilis  temá  duos  dás  ain, de  leat  goitge atnán  ávkkálažžan  kápihttalis  fátmmastit  oppalašgeahčastaga  suohkaniin main 2009 válggain lei <em type="italic">unnimus sohkabealedássetvuohta ráinnas loguiguin</em>– </p>
<p>beroškeahttá  állaniigo  dássetvuohta  nissoniid  dahje  dievdduid  ektui. Oppalašgeahčastagas  leat  guokte  tabealla  mat  leat  vuollelis  (nissonoassi proseanttaid  mielde  lea  tabeallain,  muhto  dat  lea  unnán  substánssalaš beroštumis dokko gokko leat unnán olbmot jienastuslogus).</p>
<p>Tabealla  3.9a  vuolábealde  čájeha  suohkaniid  main  jagi  2009  lei  dievdduid eanetlohku unnimusat 15 olbmuin Sámedikki jienastuslogus.</p>
<p>Tabealla  3.9a  čájeha  ahte  21  suohkaniin,  lea  dušše  Hámmárfeasta,  Rana, Ákŋoluokta  ja  Ráisa  mat  eai  leat  nu  gohčoduvvon  SED-suohkanat.  Dat <span type="quote">“sierralágan suohkanat”</span> leat goitge buohkat Davvi-Norggas. Tabealla čájeha dasa  lassin  máŋgga  dan  21  suohkanis  nissonoasi  bures  vuollel  40  %. Tabealla 3.9a čájeha viidáseappot ahte go dievdduid eanetlohku mihtiduvvo ráinnas  loguid  ektui,  de  Álttás  leat  heajumus  logut.  Deanus  nubbin heajumus,  ja  de  Ivggus.  Ferte  fas  deattuhuvvot  ahte  suohkaniin  main  lea stuora  dievdduid  eanetlohku  ráinnas  loguid  ektui,  ii  dárbbaš  leat  heajumus sohkabeale dássetvuohta proseanttaiguin. 2009 guoskkai dat nugo Detnui ja Kárášjohkii. Goappaš suohkaniin lei jur dan sturrosaš ollislaš jienastuslohku ahte  dievdduid  eanetlohku  dagai  dain  <span type="quote">"dušše"</span>  golbma  proseanta,  dat mearkkaša  ahte  suohkaniin  lei  seamma  sohkabealedássetvuohta  go Sámedikki jienastuslogus oktiibuot.</p>
<p>Muhto vaikko dievdduid eanetlohku lea dábáleamos, de leat muhtun moadde suohkana  main  lea  nisson  eanetlohku  jienastuslogus.  Suohkanat  main  lea stuorimus nominála nisson eanetlohku ovdanbukto Tabealla 3.9b.</p>
<p>Bajimusas  Tabeallas  3.9b  leat  gávpogat  Hárštá  ja  Čáhcesuolu  ja  maiddái máŋga eará suohkana tabeallas leat gávpogat. Dasa lassin oaidnit ahte olles 15  dan  20  suohkanis  main  lei  namuhan  veara  nisson  eanetlohku,  leat lulábealde  Sáltoduoddara.  Go  buohtastahttá  Tabeallain  3.9a  de  lea mearkkašahtti  ahte  nisson  eanetlogut  leat  loguid  mielde  aivve  vuollelis  go dievdduid eanetlogut. Vel eanet mearkkašahtti lea go measta buot suohkanat main  lei  namuhan  veara  dievdduid  eanetlohku  2009,  leat  ollislaš  dahje belohahkii SED-suohkanat, dušše okta suohkaniin mas lei nissoneanet lohku lei dakkár. Muhto dat leage maiddái gávpotsuohkan Romsa.</p>
<p>Loahpalaččat dán vuollekápihttalis sáhttá čujuhit aiddolašvuhtii mii ii boađe ovdan namuhuvvon tabeallain: Dan suohkanis mas leat čielgasit eanemusat čálihuvvon  Sámedikki  jienastuslohkui,  namalassii  Guovdageainnus,  doppe lea  sohkabealedássetvuohta  njuolgut  daddjon  50/50:  778  dievddu  ja  779 nissona.  Muđui  boahtá  maiddái  ovdan  čuovvovaš  vuollekápihttaliin  ahte govvideapmi  jienastuslogu  nissonváilivuođas  oidno  máŋgga  ládje  go  váldá vuhtii jienastuslogu čáliheddjiid <em type="italic">agi</em>. </p>
<p><em type="bold">3.4.3 Jienastuslogu ahkečohkkehus oktiibuot jagiid 2005 ja -09 </em></p>
<p>Jienastuslogu ahkečohkkehusa leat maiddái jagiid mielde fokuseren, vaikko vel  eai  nu  ollu  go  juogu  gaskal  nissoniid  ja  dievdduid.  Sis  geat  leat áiccalmahttán  ahkemeriid  orru  leamaš  eanemus  beroštupmi  dasa  ahte  lea dárbu jámma nuoraid bestemii jienastuslohkui.</p>
<p>Sámedikki  válganjuolggaduslávdegotti  raportta  mielde  (Sámediggi,  2001) ledje 2001-válggain 4 % olbmuin jienastuslogus vuollil 25 jagi. Dat lea okta unnán  dieđuin  mat  leat  oažžumis  jienastuslogu  ahkejuogu  birra  ovdal  jagi 2005. Čuovvovaččat ovdanbuktit muhtun loguid mat gávdnojit jienastuslogu ahkejuogu  birra  válggain  jagiid  2005  ja  2009.  Boahtte  vuollekápihttalis  lea maiddái čielggadus sohkabeale juogus iešguđet ahkejoavkkuin.</p>
<p>Čállin bottus ii lean vejolaš oažžut ahkedata biiredásis. Ovdanbuktimat leat dasto  Sámedikki  jienastuslogu  ollislaš  dilálašvuođa  birra.  Vuolggasadji ovdanbuktimiidda  leat  logut  mat  leat  bájuhuvvon  Tabealla  10. Ahkejoavkkuid  juohkin  dan  tabeallas  leat  nugo  SGD  almmolaš válgastatistihka joavkojuohkin lea.</p>
<p>Meroštallama nissoniin ja dievdduid iešguđege ahkejoavkku ektui, lea dahkan Yngve</p>
<p>Johansen, Sámi statistihka fágalaš analysajoavkku čálli.</p>
<p>Go  váldá  vuhtii  jienastuslogu  oppalaš  ahkejuogu,  de  čájeha  Tabealla  3.10 vuosttažin  ahte  2005  rájes  2009  rádjái  njiejai  oassi  áibbas  nuorra jienastuslogu  čáliheddjiin  5%  rájes  3  %  rádjái.  Seammás  lassánedje čáliheaddjit  agis  badjel  60  jagi  21  %  rájes  24  %  rádjái.  Dat  orru mearkkašeame  ahte  jienastuslogu  ollislaš  ahkejuohku  dan  njealji  jagis duvdásii  veaháš  eanet  boarrásiid  beallai.  Gráfalaš  govvádus  mas  Tabealla 3.10 golbma nuoramus ahkejoavkku leat časkon oktan joavkun, mas leat sii vuollel 30 jagi, duođašta dan tendeanssa: Govadat  3.10  govahallá  erenoamážit  guokte  dilálašvuođa,  namalassii jienastuslogu  lassáneami  olbmuin  badjel  60  jagi  ja  ahte  lea  unnit  besten olbmuin vuollil 30 jagi 2009 go 2005. Maŋemus namuhuvvon dilálašvuohta boahtá ovdan čielgaseappot go ahkejoavku 18-29 mii ráhkaduvvui Govadat 10 geavaheapmái, <span type="quote">“biddjo eret”</span> golmma ahkejovkui nu mo ledje álgoálggus,  dan  ođđa  Govadat  11.  Buot  dát  joavkkut  fátmmasta  sin  geat  ledje vuosttašgearddi jienasteaddjit válggain 2001, 2005 ja 2009:</p>
<p>Govadat 3.11  čájeha  ahte  vuosttašgearddi  jienasteddjiid  besten jienastuslohkui–nappo sii ahkejoavkkuin 18-21 jagi–lei mihá unnit jagi 2009 go  2005.  Muhto  Govadat  čájeha  maiddái  ahte  2009  lei  lassáneapmi  dan guovtti  eará  ahkejoavkkus  vu<span type="quote">“sierralágan  válga”</span>  erenoamáš stuora  mobiliseremiin  jienastuslohkui,  de  čujuha  Govadat  3.11  ahte  nuorat eai  soaitte  čálihit  Sámedikki  jienastuslohkui  vuosttaš  jagiid  maŋŋil  go  leat deavdán 18 jagi.</p>
<p><em type="bold">3.4.4     Jienastuslogunissonoassi ahkejoavkkuid ektui jagii                                                                                                                                           2005 ja 2009                            </em></p>
<p>Dilálašvuohta  maid  erenoamážit  soaitá  gánnáhit  mearkkašahttit  Sámedikki jienastuslogu  ahke  -ja  sohkabealejuogu  ektui,  lea  ahte  orru  rievdagoahtán stuorit  nissonoassái  erenoamážit  nuoramus  jahkebuolvvain.  Govadat  12 govahallá dan:</p>
<p>Dát  Govadat  čájeha  ahte  Sámedikki  jienastuslogus  jagi  2009  lei mearkkašahtti  nisson  eanetlohku  nuoramus  semeanttas,  definerejuvvon golmmain  ahkejoavkun  gaskal  18  ja  29  jagi.  Iežá  ahkejoavkkuin  lei  jagi 2009 ain dievdduid eanetlohku, muhto nissonoassi dain lea – earret ovttas – lassáneame.  Joavku  mas  ii  lassán  lea  60  jagi  ja  boarráseappot,  mas nissonoassi  ain  lea  relatiiva  vuollin  ja  mas  dievdduidoassi  lassánii  2005  ja 2009 válggaid gaskkas.</p>
<p>Čoahkkáigeassi  ja  ollislaš  govahallan  Sámedikki  jienastuslogu  ahke-  ja sohkabealejuogus 2009 jagi, sáhttá leat dakkár hámis go čuovvovaš Govadat lea oktan čuoggáide biddjon čilgehusai</p>
<p type="listitem"> 2009 lei ahkejoavku vuollil 30 jagi 15 % jienastuslogus. Dan joavkkus</p>
<p>ledje nissonat eanetlogus 55 %.</p>
<p type="listitem"> Ahkejoavku  olbmuin  gaskal  30  ja  49  jagi  dahke  jagi  2009</p>
<p>jienastuslogus 40 %. Das lei nissonoassi 48%.</p>
<p type="listitem"> Čáliheaddjit jienastuslohkui agis badjel 50 jagi ledje 45 %, nu</p>
<p>stuorimus ahkejoavkun jienastuslogus 2009. Dat lei maiddái ahkejoavku unnimus nissonosiin, mii lei 43 %.</p>
<p>Ovddit vuollekápihttala álggahusas čujuhuvvui Sámedikki meroštallamii ahte 2001 ledje 4 % jienastuslogu čálihuvvon olbmuin vuollel 25 jagi. Ahkejoavkkuid juohkima ektui mii dás lea dahkkon, ledje 2009 1.165 čálihuvvon olbmuin 26 jagi dahje nuorabut. Sii ledje 8,4 % olles jienastuslogus. Dien perspektiivvas sáhttá dadjat ahte lea veaháš buorráneapmi dan ektui mii lei jienastuslogu nuoraidprofiila jagi 2001.</p>
<p><em type="bold">3.5 Eret dieđiheamit jienastuslogus </em></p>
<p>Sámedikki  jienastuslohku  lohkkojuvvo  prinsihpalaččat  ovddabealde  juohke válgga.  Jienastuslohkui  sáhttá  goitge  čálihit  jotkkolaččat.  Čáliheapmi  lea gustojeaddji  dassái  go  vejolaččat  aktiivvalaččat  dieđiha  eret.  Jienastuslogu vuosttaš 15 jahkái eai leat sihkkaris datat dasa mat ledje eret dieđiheamit ja mat  ledje  fárremat  (dahje  jápmimat)  go  namat  jávke  muhtun  suohkana jienastuslogus. Dan birra  lea  dieđiheapmi  buorránan  maŋŋilgo</p>
<p>jienastuslohku čatnasii njuolgut Álbmotregistarii. Erenoamáš dehálaš dál lea go  fárremat  registrerejuvvojit  automáhtalaččat.  2005  sirde  maiddái jienastuslogu  čállima  sámediggehálddahussii,  mii  dagaha  ovttalágan meannudeami  áššiin.  Suoidnemánu  2010  leat  registrerejuvvon  2004  jagi rájes oktiibuot 65 aktiivvalaš eret dieđiheami Sámedikki jienastuslogus. Go dan geahččá oktan jienastuslogu stuora lassánemiin daid jagiid, de ille sáhttá dan  gohčodit  stuora  luobadeapmin.  Eret  dieđiheamit  juohkásit  ovttaládje sohkabeliid dáfus,  33  dievddu    ja 32 nissona.  Golbma  eret dieđiheami  leat nissoniin geat leat dieđihan eret vuosttaš jahkebeali jagi 2010. Govadat 3.14 vuolábealde govvida mo dat loahppa 62 eret dieđiheami juohkásit dievdduid ja nissoniid gaskkas jahkásaččat áigodagas 2004-2009.</p>
<p><em type="bold">Govadat 3.14 Lohku galle jahkásaš eret dieđiheami leat jienastuslogus                          jagiid 2004-2009, juogaduvvon sohkabeliid ektui </em>Nu go boahtá ovdan de lea smávva čoagganeapmi  eret dieđihemiin guovtti válgajagiid 2005 ja 2009. Jagis 2005 dieđihedje eret 17, 2009 ges 22. Dakkár čoagganeapmi orru vejolaš go olles dan áiggis Sámedikki jienastuslohkui lea leamaš válgajagiid eanemus fokus almmolašvuođas. </p>
<p>Sámedikki iežaset vuođđodataid mielde ii leat muđuige mihkkege mii orru čujuheame ahte eret dieđiheamit jienastuslogus leat erenoamážit ollu muhtun suohkaniin. Suohkanat main leat eanemus registrerejuvvon eret dieđiheamit leat Áltá ovcciin, Kárášjohka čiežain ja Deatnu guđain. Dat eret dieđiheamit leat  goitge  máŋgga  jagi badjel deaividan,  eaige  dáidde  dan  mađe ollu  ahte sáhttet  ovddastit  čoagganeami.  Eret  dieđihuvvon  olbmot  leat  maiddái bieđgut riegádanjagi ektui.</p>
<p>Ii  leat  makkárge  diehttelas  diehtu  manne  olbmot  válljejit  dieđihit  eret Sámedikki jienastuslogus. Áiggi mielde lea iešguđegelágan medias boahtán ovdan  cealkámušat  main  ovttaskasolbmot  leat  dovddahan  ahte  politihkalaš ákkaid  geažil  eai  šat  áiggo  leat  oassin  Sámedikki  politihkalaš  vuođus. Diehttelasat  sáhttet  muhtumat  dieđihan  eret  diekkár  ákkaiguin.  Muhto relatiivalaš  vuollegis  jienastuslogu  luohpan  loguid  ektui,  orru  unnán čujuheame  diekkár  politihkalaš  motiivvaid  dáhpáhuvvame  dávjá  ja systemáhtalaččat eret dieđihemiin.</p>
<p><em type="bold">3.6 Válgaoassálastin </em></p>
<p>Jienastanvuoigatvuohta  Norggas  eará  válggain  lea  čadnon  orrunbáikái  ja orrunáigái. Sámediggeválggas lea, lassin dieidda dábálaš jienastanvuoigatvuođa  eavttuide,  vel  čadnon  sámi  eavttut  beassat  čuožžut jienastanlogus,  ja  dat  ahte  duođai  leat  dieđihan  iežat  jienastanlohkui.  Jus galgá  beassat  jienastit  sámediggeválggas,  de  ferte  dieđihan  iežas jienastanlohkui  ovdal  dan  mearriduvvon  áigemeari  dan  válgajagis.  Diet áigemearri  lea  biddjon  geassemánu  30.  beaivái.  Sii  geat  eai  leat  dieđihan dien  dáhtonii,  eai  beasa  jienastit  dan  jagi.  Diekkár  áigemearri  čuohcá sidjiide,  geat  ovdamearkka  dihte  leat  aitto  beroštišgoahtán  sámepolitihkas válgagičču oktavuođas, go sii eai beasa jienastit dan jagi válggas.</p>
<p>Eará  diŋga,  mii  sáhttá  heađuštit sámediggeválgga oassálastimii,  lea go leat (ain)  soapmásat  –  earenoamážiid  nuorat  ja  vuorrasit  olbmot  –  geat válgamielbargiid dieđuid mielde,  iešguđege ládje leat boastut ipmirdan dan gáibádusa, ahte  Sámedikki  jienastuslohkui  galgá ieš  iežas  dieđihit  sisa.  Nu šaddet  muhtomin  dakkár  dilálašvuođat,  ahte  olbmot,  geat  háliidivčče jienastit, eai beasa dan dahkat go eai leat dieđihuvvon jienastuslohkui.</p>
<p>Diekkár  jienastuslogu  čuohcci  lassiheađuštusaid  sámediggeválgga jienasteamis  ferte  vuhtii  váldit,  go  sámediggeválgga  oassálastima  galgá árvvoštallat.</p>
<p>Oassekapihttalis  muitaluvvo  válgaoassálastima  birra  obbalaččat  ja  biriid dásis.  Dán  čálliáigodagas  ii  leat  vejolašvuohta  oažžut  sámediggeválgga válgaoassálastima  birra  dieđuid  suohkaniid  dásis.  Iige  leat  vejolašvuohta oažžut dieđuid válgaoassálastima birra dieđuid, mat leat juhkkon sohkabeali ja agi ektui. Maiddái dieid dieđuid haga fertet birget dán vuoru.</p>
<p><em type="bold">3.6.1  Válgaoassálastin iešguđetlágan válggain Norggas  1987- 2009 </em></p>
<p>Govva 3.15 vuollelis čájeha válgaoassálastima dan guđa sámediggeválggas, mat  leat  čađahuvvon  áigodagas  1989-2009.    Vaikko  sámediggeválgga  ii sáhte  njuolga  buohtastahttit  eará  válggaiguin  Norggas,  de  lea  goitge beroštahtti  geahččat man  oallugat leat  jienastan dain iešguđege  válggain  ja buohtastahttit  daid.  Govva  3.15  čájeha  danne  maid  válgaoassálastima stuoradiggeválggain  seamma  áigodagas,  ja  vel  dat  guhtta  suohkan-  ja fylkkadikkeválggain, mat čađahuvvojedje áigodagas 1987-2007.</p>
<p>Nugo  čájehuvvo  Govva  3.15,  de  lea  dien  áigodaga  váldotendeansa,  ahte sámediggeválggaid  válgaoassálastin  lea  veahá,  muhto  ii  ollu,  vuollelis stuoradiggeválggaid  válgaoassálastima  seamma  jagis.  Stuorimus  erohus  lei 2001, go lei 8 %. Unnimus erohus lei 1997, go lei dušše 1 %. Seammás leat sámediggeválgii, olles dán áigodagas, leamaš ollu eambbo válgaoassálastin go suohkan- ja fylkkadiggeválggaide.</p>
<p>Go buohtastahttá sierranasat dan guhtta sámediggeválgga válgaoassálastima, de  lea  rievddadan  gaskal  78  %  ,  mii  lei  1989,  ja  68  %  mii  lei  2001. Stuorimus válgaoassálastin lea dassážii leamaš dan vuosttaš sámediggeválgii.  Govva  3.15  čájeha  movt  válgaoassálastin  lea  dássedit njiedjan gitta 2001 válgii. 2005 válggas lassánii sámediggeválgga oassálastin 5 %, muhto 2009 válggas fas sihkastuvvojedje njeallje proseanta eret.</p>
<p>Proseanttaid  mielde  válgaoassálastima  rehkenastojit  dan  vuođul  man oallugat  lea  dieđihan  iežaset  Sámedikki  jienastuslohkui  juohke  válgii.  Diet leat dušše oassin stuorit govas. Go geahččá guhkes áiggi badjel Sámedikki válgaoassálastima,  de  ferte  geahččat  jienastuslogu  oktilaš  ja  stuora lassáneami ektui. Diet dilli čájehuvvo Govva 3.16 dás vuollelis.</p>
<p>Govva  3.16  čájeha  sihke  man  ollu  lea  registrerejuvvon  jienastuslohku lassánan,  ja  man  oallugat  leat  jienastan  juohke  sámediggeválgii  áigodagas 1989-2009. Diet mearkkaša vaikko proseanttaid mielde lea válgaoassálastin njiedjan,  2009  lei  9  %  unnit  go  1989,  de  ledje  ráinnas  loguid  ektui</p>
<p><em type="italic">eambbogat geat jienastedje</em> sámediggeválggas 2009 go 1989. </p>
<p>Seammás  lea  mearkkašanveara,  ahte  lea  goabbatlágan  ovdánantákta  go guoská  man  oallugat  leat  jienastuslohkui  dieđihan  ja  man  oallugat  leat jienastan válggas. Jienastuslohku lassánii 8385 olbmuin áigodagas 1989 gitta 2009,  ja  2009  ledje  5314  olbmo  eambbo  jienastan  go  1989.  Obbalaš lassáneapmi lei 152 % jienastuslogus ja 129 % ges jienastedje.</p>
<p>Lea  leamaš  veahá  variašuvdna  dan  ektui  man  ollu  lea  ovttaláganvuohta jienastuslogu  lassáneamis  ja  lassáneamis  dan  ektui  man  oallugat  leat jienastan guovtti válggas. Diet čájehuvvo Govva 3.17:</p>
<p>Govva  3.17  boahtá  ovdán,  ahte  sihke  jienastuslogu  lassáneapmi  ja lassáneapmi  sin  gaskkas  geat  jienastedje,  njidje  válggas  válgii  gitta  2001</p>
<p>Go buohtastahttá stuoradiggeválgga oassálastimiin seamma áigodagas, de</p>
<p>njiejai doppe maid 7 %. Seammás lassánedje jienasteddjiidlohku 11 % (3 190 311 gitta 3 530 785 rádjái), ja lohku, sis geat jienastedje lassánii dušše 2 % (2 653 173 gitta 2 696 366 rádjái).</p>
<p>rádjái.  2005  válga  spiehkastii  veahá,  go  de  dahkkojedje  garra  čellestagat sihke  jienastuslogu-  ja  jienasteddjiid  lassáneami  ektui.  2009  válggas  ledje diet namuhuvvon lassáneamit fas gahččan 2001 dássái.</p>
<p>Dat ahte 2005 válga lea nu mihtilmas, boahtá jáhkkimis das go diet válga lei earenoamáš:  Maŋŋil  2001  válgga  lei  ollu  fokusa  das,  go  guhkit  áiggi  lei nissonolbmuid  lohku  njiedjan  Sámedikkis.  Okta  árvalus  lei  ásahit dássenmandáhtaid vai  nanosmahttit  áirasiid  sohkabealebalánssa,  mii  loahpa loahpas mearriduvvui ahte galge juhkkot njeallje dássenmandáhta dan njealji biirii  gos  eanemus  jienastedje  (sámediggeáirasiid  lohku  šattai  de  43).  Diet šattai jáhkkimis danne go ovdal 2005 sámediggeválgga ávžžuhedje olbmuid dieđihedje iežaset jienastuslohkui ja earenoamážiid jienastit.</p>
<p>Dat  mii  guoská  muđui  daidda  variašuvnnaide,  maid  leat  čujuhan  dan vuolitkapihttalis, de lea guhkit áigge juo leamaš nu, ahte leat eambbogat geat dieđihit iežaset jienastuslohkui go sii geat jienastit. Vuosttažettiin sáhttet leat iešguđetlágan  sivat  dasa,  ahte  sii  geat  besset  jienastit  eai  jienas sámediggeválggas,  eaige  dat  dárbbaš  leat  dat <span type="quote">“ođđa  jienastuslogu dieđiheaddjit”</span> geat  eai  jienas.  Nubbi bealli dien  oktavuođas ges sáhttá leat veahkkin doarjume dan jáhku, ahte dieđihit iežas Sámedikki jienastuslohkui, lea juoga eambbo go dat, ahte jienastit sámediggeválggas.</p>
<p><em type="bold">3.6.2 Biiriid mielde válgaoassálastin Sámediggeválggain 1989-2005  </em></p>
<p>Dán  vuolit  kapihttalis  geahččat  válgaoassálastima  dan  13  válgabiires,  mat ledje  sámediggeválggain  1989-2005  rádjái.  Dasto  almmuhit  2009  válggas válgaoassálastima birra dieđuid dan viđá válgabiires sierra vuolitkapihttalis. (Daid boares ja ođđa válgabiiriid olles namat ja gos dat leat geográfalaččat čájehuvvojit kapihttala mildosiin A ja B).</p>
<p>Govain 18a ja 18b čuovvovaš siiddus čájehuvvo biiriid mielde juhkkojuvvon válgaoassálastin  dan  viđa  vuosttáš  sámediggeválggain.  Biiret  leat  juhkkon guovtti  oassái  biiriin  1-6  ja  biiriin  7-13  (leat  guovtti  oassái  juohkán,  vai</p>
<p>govaid galgá leat álki lohkat, muhto lea maid mearkkašanveara ahte biiret 16 ledje Finnmárkku fylkkas).</p>
<p>Go  geahččá  dien  guovtti  govvii,  de  oaidná  ahte  válgaoassálastin  lei  oalle dásset  eanas  dan  13  boares  válgabiires.  Áltá-Fálesnuori,  Lulli-Romssa  ja Lulli-Norgga  válgabiiriin  rievddadii  válgaoassálastin  eanemus;  rehkenastin čájeha, ahte vuolimus ja bajimus válgaoassálastima gaska lei 13 % ja 16 %. Porsáŋggu  válgabiires  lea  unnimus  válgaoassálastin  leamaš  guhkit  áigge; dušše ovtta válggas lei válgaoassálastin badjel 70 %. Deanu Válgabiires ges ii lean válgaoassálastin goassege vuollel 75 %.</p>
<p>Go daid boares biiriid mielde geahččá válgaoassálastima, de lea Porsáŋggu válgabiires  registrerejuvvon  heajumus  válgaoassálastin  goassege,  dušše  60 %  2001.  Nubbin  heajumus  válgaoassálastin  lei  61  %  Áltá-Fálesnuori  ja Lulli-Norgga  válgabiiriin  seamma  jagi.  Alimus  válgaoassálastin  lea  leamaš Lulli-Romssas  89  %  1989  ja  83  %  1993.  Maiddái  Deanu  válgabiire  lea olahan 80-ráji oktii, go lei 81 % 1989.</p>
<p>Ferte  maiddái  dás  deattuhit  seamma  ládje  go  sámediggeválgga válgaoassálastima  árvvoštallamis,  ahte  go  árvvoštallá  válgaoassálastima biiriid  mielde,  de  ferte  geahččat  movt  jienastuslogu  sturrodat  ovdána.  Dán kapihttalis  ii  sáhte  gal  bienasta  bitnii  guorahallat  juohke  dan  13  boares válgabiire.</p>
<p><em type="bold">3.6.3 Biiriid mielde válgaoassálastin 2009 Sámediggeválggas </em></p>
<p>Go guoská válgaoassálastimii dan čieža válgabiires, mat ásahuvvojedje 2009 válgga rájes, de čájehuvvo dat Govva 19 dás vuolábealde.</p>
<p>Eambbo  dieđut  daid  ođđa  válgabiiriid  olles  namain  ja  gos  dat  leat geográfalaččat,  čájehuvvojit  kapihttala  Mielddus  B.  Kárttat  4a  ja  5a Mielddus C čájehit makkár suohkaniin juohke válgabiires ledje eambbo go  jienastuslogus 2005, mii mearkkaša makkár suohkaniin sámedikkejienasteaddjit sáhtte jienastit válgabeaivvi 2009.</p>
<p>Mearkkašanveara  tendeansa  Govva  3.19  lea,  ahte  válgaoassálastin  njiedjá veahážiid  mielde,  mađi  lullelis  riikkas  muhtin  válgabiire  lea.  Buot  dain lulimus  válgabiiriin  lei  válgaoassálastin  unnit,  go  gaskamearálaš sámediggeválgga  válgaoassálastin    lei  dan  jagi,  mii  lei  69  %.  Lulli-Norgga válgabiires lei heajumus válgaoassálastin, mii goassege lea registrerejuvvon sámediggeválggas, go de lei dušše 54 %.</p>
<p>Eat sáhte guorahallat daid sivaid nie heajos válgaoassálastimii Lulli-Norgga válgabiires,  go  dat  ii  guoská  dan  kapihttala  temáhtalaš  rámmaid siskkobeallái. Relevánta mearkkašupmi goitge sáhttá leat, ahte Lulli-Norgga</p>
<p>válgabiires  lassánedje  461  jienasteaddji  2005  gitta  2009  rádjái,  mii  daguhii ahte  jienasteaddjit  obbalaččat  lassánedje  gosii  35  %  dien  áigodagas (buohtastahtte namuhemiin badjelis). 73 % jienastuslogu lassáneapmái boh</p>
<p><em type="bold">3.7  Loahppacealkámuš </em></p>
<p>Máhttu  Sámedikki  jienastuslogu birra  lea  dárbbašlaš,  go  jienastuslohku  lea máŋgga  dáfus  dehálaš  oassi  sámediggeválggain.  Okta  sivva  dien  máhtu mávssolašvuhtii lea válgateknihkalaš sivaid geažil: 2009 válgga rájes lea dat lohku,  mii  lea  válgajagi  jienastuslogus,  mii  mearrida  áirraslogu  guđege válgabiires, ja vel makkár suohkanis dasto válgabeaivvi galgá jienastit.</p>
<p>Eará  sivva  manne  lea  dehálaš  systemáhtalaččat  vuođđodieđuid  čohkket jienastuslogu  sturrodagas  ja  geahččat  sohkabeali  ja  agi  ektui,  lea  go iešguđege aktevrrat dávjá dárbbašit diekkár dieđuid, go galget sáhttit dulkot ja buohtastahttit válgaproseassaid ja válgabohtosiid áiggi ja sturrodaga ektui. Diet eaktuda ahte dieđuid lea vejolaš oažžut iešguđege geográfalaš dásis.</p>
<p>2004  rájes  lea  Sámedikkis  alddis  leamaš  ovddasvástádus  čállit jienastusloguid.  Maŋŋil  2005  válgga  lea  Statistihkalaš  guovddášbyrå,  geas lea  leamaš  ovddasvástádus  ráhkadit  sámediggeválgga  válgastatistihka.  Go diet lea vuolggasadji, danne berrešii <em type="italic">sáhttit viidábut almmuhit jienastuslogu </em></p>
<p><em type="italic">dieđuid, seammaládje go iežas dan sámediggeválgga birra.</em>   </p>
<p>Diekkár viiddiduvvon almmuheapmi sáhttá ovdamearkka dihte sisttisdoallat fásta tabeallaid, main oaidná jienastuslogu birra dieđuid, nugo válgabiiriid- ja  suohkaniiddásis.  Suohkaniin,  gos  leat  eambbo  go  30  jienastuslohkui</p>
<p>2013 válggas šaddet vel vihtta eambbo suohkana Lulli-Norgga</p>
<p>válgabiires, gos sámedikkejienasteaddjit sáhttet jienastit válgabeaivvi. Dat leat Skedsmo, Stavanger, Drammen, Lørenskog ja Asker, ja leat listejuvvon juohkehaš iežas 2009 jienastuslogu sturrodaga ektui.</p>
<p>čállojuvvon,  berre  sáhttit  almmuhit  suohkaniid  mielde  tabeallaid válgaoassálastimis ja man oallugat leat jienastan daid iešguđege listtuid.  Suohkaniin, gos leat eambbogat jienastuslogus, doppe berre válgaoassálastima  sáhttit  almmuhit  sohkabeali  ja  agi  ektui.  Diekkár systemáhtalaččat ordnejuvvon almmuheapmi tabeallain, main leat detáljjaid mielde,  álkidahtášii  guorahallat  ja  buohtastahttit  viidodaga  ja  sivaid rievdadusaide,  sihke  Sámedikki  jienastuslogus  ja  válgaoassálastimis,  sin gaskkas, geat leat válljen dieđihit iežaset dan jienastuslohkui.</p>
<p>Go  guoská  konkrehtalaš  oahppohástalusaide  lagamus  boahtteáiggis,  de  leat máŋgga sajis ovddit kapihttalis geažuhuvvon man dárbu lea máhttui vejolaš oktavuođain  gaskal  jienastusloguovdáneami  ja  muhtin  rievdamat ássiidválddahallamis  muhtin  dihto  álbmogis  (mii  mearkkaša  dan  sturrodat, sohkabeallejuohku ja ahkestruktuvra). Ovdamearkka dihte sáhtášii geahččat ássiidválddahallamis  rievdamiid  juohke  dahje  muhtin  SED-suohkaniid. Sáhtášii  maid  obbalaččat  geahččat  biiriid-  ja/dahje  suohkaniid  mielde rievdamiid  jienastuslogus,  go  šaddet  ođđa  sisadieđiheamit  ja  fárremat.</p>
<p><em type="bold">Mielddus  C:  Kárta  suohkaniin  gos ledje  unnimus  30  jienastuslogus 2005 ja 2009 </em></p>
<p>Kárttat boahtte guovtti siiddus čájehit makkár suohkaniin ledje unnimus 30 olbmo  dieđihan  iežaset  Sámedikki  jienastuslohkui  2005  ja  2009  válggain. Diet  suohkanat  leat  merkejuvvon  ruonádin  kárttas.  Saji  dihte  leat  ferten juohke  válgajahkái  ráhkadit  sierra  kártta  biiriide  1-5  ja  6-7.  Kárttaid  lea Sámediggi ráhkadan.</p>
<p>Dan kapihttalis leat deattuhan buohtastahttit jienastuslogu ovdáneami guhkit áigge  badjel.  Dan  dihte  lea  biiriid  1-5  badjel  kárta  2005  válggas buohtastahttojuvvon  vástideaddji  kárttain  2009  válggas  (kárttat  4a  ja  4b). Seamma leat dahkan biiriin 6-7 (kárttat 5a ja 5b).</p>
<p>Mielddus B čájeha ollislaš listu buot suohkaniin juohke válgabiires.</p>
<p>Tabealla  x  čájeha  juste  man  oallugat  ledje  dieđihan  iežaset  jienastuslohkui juohke  suohkanis,  suohkaniin  gos  ledje  vissis  lohku  dieđihuvvon  jienastuslohkui  2005  ja  2009  válggain.  Tabealla  čájeha  maid,  ahte  ledje gávcci  suohkana  2009  válggas,  mat  olahedje  30  registrerejuvvon  ráji. Sirrejuvvon  válgabiiriid  ja  jienastuslogu  sturrodaga  mielde  ledje  dat čuovvovaš suohkanat:</p>
<p>Biire 1: Báhcavuotna Biire 6: Steinkjer, Hattfjelldal Biire 7: Skedsmo, Stavanger, Drammen, Lørenskog, Asker</p>
</body></document>