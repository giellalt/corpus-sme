<document xml:lang="sme" id="no_id"><header><title>Oahppodássi ja ássanbáiki</title><genre code="science"/><author><person firstname="Yngve" lastname="Johansen" sex="m" born="" nationality=""/></author><year>2010</year><wordcount>1304</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/6.oahppodassi_ja_assanbaiki.pdf</origFileName><parallel_text xml:lang="nob" location="6_utdanningsniva_og_bosted.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">6   Oahppodássi ja ássanbáiki </em></p>
<p><em type="italic">Yngve Johansen Pršjektjođiheddji, Sámi allaskuvla </em></p>
<p><em type="italic">Čoahkkáigeassu </em></p>
<p><em type="italic">Joatkkaskuvla oahpu čađaheapmi ovdalgo 5 jagi leat gollan, váikkuha hui ollu 30jahkásaččaid  oahppodássái.  Dain  geat  čađahedje  joatkkaskuvla  oahpu, dábálašfágalaš  suorggis  lea  measta 70  %  universitehta  dahje allaskuvlaoahppu, ja 24 % sis geain lea fidnofágalaš oahpposuorgi. Lohku sis geat eai leat čađahan joatkkaskuvlla 5 jagi sisa lea vástideaddji 19- ja 7 %. Sullii 15 % eanet nieiddat go bártnit váldet universitehta/allaskuvla oahpu. </em></p>
<p><em type="italic">Ohppiin  geat  álge  joatkkaskuvla  ohppui  jagiid  1994-1996  SED-guovllus,  ásset dan guovllus su. 45 % jagi 2009. 13 % eanet sis geat eai čađahan oahpu 5 jagi siste  orrot  SED-guovllus.  Sis  geat  eai  leat  čađahan  fidnofágalaš  oahpposuorggi viđa jagi sisa leat eanas bártnit (56%), ja leat unnimus nieiddat geat leat čađahan dábálašfágalaš oahpposuorggi (31%) ja geat orrot SED-guovllus. </em></p>
<p><em type="bold">6.1  Álggahus </em></p>
<p>Duogážin  dán  kapihttalii  leat  bohtosat  mat  bohte  ovdan  <span type="quote">“Sámi  logut  muitalit  2”</span> kapihttalis <span type="quote">“Oahppu SOF-guovllus”</span>. Das bođii ovdan ahte ledje ollu oahppit geat heite joatkkaskuvla oahpus erenoamážit fidnoskuvla oahpposurggiin ja eanemusat heite SED-guovllus (ovdalaš SOF-guovllut).</p>
<p>Kapihttala  vuolggasadji  lea  oahppis  gii  álggii  joatkkaskuvla  ohppui  áigodagas 1994-1996.  Čilgehus  manne  leat  válljen  jagiid  maŋŋel  1994,  lea  go  <span type="quote">“Refoarbma 94”</span> sisafievrrideami maŋŋil šattai riekti 3 jagáš joatkkaskuvla ohppui. Dasa lassin leat  dat  oahppit  dál  badjel  30  jagi  ja  eatnasat  geargan  vuođđooahpuin  ja  leat bargoeallimis.</p>
<p><em type="bold">6.2  Oahppodássi ohppiin geat álge vuođđokursii jagiid 1994-1996 </em></p>
<p>Oahppodássi  juhkko  njealji  oassái,  vuođđoskuvladássi,  joatkkaskuvladássi, siskkilda  maiddái  dási  <span type="quote">“lassioahppu  joatkkaskuvla  ohppui”</span>  mat  fátmmastit oahpuid  mat  váldet  vuođu  joatkkaskuvllas,  muhto  mat  eai    dohkkehuvvo alitoahppun.  Universitehta/allaskuvladássi,  oanehis,  siskkilda  alitoahpu  gitta njeallje  jagi.    Universitehta/allaskuvladássi,  guhkes,  siskkilda  eanet  go  njeallje jagi,  ja  dutkioahpu.  Čuovvovaš  tabeallain  ja  figuvrrain  geavahit  <span type="quote">“SED-guovllu”</span> mii  lea  Sámedikki  ealáhusovddideami  doarjjaortnet  guovlu,  ovdal  gohčoduvvon SOF-guovlu.  Doaba  <span type="quote">“Ii  SED  davábealde  Sáltoduoddara”</span>  lea  guovlu  olggobealde Sámedikki  ealáhusovddideami  doarjjaortnega,  muhto  gávpogat  Bådådjo,  Hárštá, Romsa  ja  Áltá  eai  leat  fárus,  danne  go  muđui  váikkuhit  ollu  erohusat  gávpot  – boaittobealbáiki.</p>
<p><em type="bold">6.2.1   Dáláš oahppodássi ohppiin geat álge vuođđokursii jagiid 1994-1996 ja geat čađahedje joatkkaskuvla oahpu 5 jagi sisa </em></p>
<p>Go oahppit čađahit joatkkaskuvla oahpu, fidnofágalaš oahpposuorggis, de lea sis fágaoahppu  ja  besset  njuolga  bargoeallimii.  Sii  geat  váldet  dábálašfágalaš o</p>
<p>Tabealla  6.1  čájeha  lunddolaččat  stuora  erohusaid  joatkkaoahpus  maŋŋel joatkkaskuvla oahpu, ohppiid gaskkas geat leat váldán dábálaš- dahje fidnofágalaš oahpposuorggi. Dábálašfága ohppiin SED-guovllus leat badjel 2/3 oassi joatkkán universitehta  dahje  allaskuvladási  oahpuin.  Fidnofágalaš  oahpposuorggi  ohppiin leat  ¼  oassi  dahkan dan  seamma. Sohkabeliid gaskkas  leat  oalle stuora  erohusat. Dábálaš  -ja  fidnofágalaš  oahpposurggiin  leat  vástideaddji  10  %  ja  measta  20  %</p>
<p>eanet bártnit go nieiddat geain lea joatkkaskuvla oahppu alimus oahppodássin jagi 2009.  SED-guovllus  leat  veaháš  eanet  dievddut  go  nissonat  geat  váldet  guhkes universitehta/allaskuvla oahpu. Olggobealde SED-guovllu leat sullii 5 % eanet go SED-guovllus, geat gazzet universitehta/allaskuvlaoahpu.</p>
<p><em type="bold">6.2.2   Dáláš oahppodássi ohppiin geat álge vuođđokursii jagiid 1994-1996 ja geat eai čađahan joatkkaskuvla oahpu 5 jagi sisa. </em></p>
<p>1999 rájes lea leamaš vejolaš ohcciide geain ii leat oppalaš lohkangelbbolašvuohta ja  geat  devdet  unnimusat  25  jagi  ohcanjagi,  ohcat  beassat  alit  ohppui.  Dat ohcamuš  galgá  váldit  vuođu  ohcci  reálagelbbolašvuođas  ohccojuvvon oahpposuorggi siskkobealde. Dat lea mielddisbuktán ohcciid alitohppui geat ovdal eai  beassan  dasa  go  sis  ii  lean  joatkkaskuvla  oahppu.  Tabealla  vuolábealde čájehage maiddái váikkuhusa das go sisaváldin alit ohppui reálagelbbolašvuođain álggahuvvui.</p>
<p>Sullii 60  % ohppiin geat  álge  joatkkaskuvla ohppui áigodagas  1994-1996  ja geat eai čađahan 5 jagi sisa, eai leat čađahan joatkkaskuvla oahpu 2009 rádjái.</p>
<p>7 % eanet nieiddat go bártnit SED-guovllus geat álge dábálašfágii ja eai čađahan 5 jagis  álgima  rájes,  leat  maŋŋil  čađahan  joatkkaskuvla  oahpu  dahje  váldán universitehta/allaskuvlaoahpu.  25%  nieiddain  geat  eai  čađahan  joatkkaskuvla oahpu  dábálašfágas  5  jagi  sisa,  leat  váldán  oanehis  universitehta  dahje allaskuvlaoahpu.  Bártniin  dábálašfágas  geat  eai  čađahan  5  jagi  sisa,  leat  13  % gazzan  oanehis  dahje  guhkes  universitehta-  ja  allaskuvlaoahpu.  Fidnofágalaš  oahpposuorggis  leat  ovtta  mađe  nieiddat  go  bártnit  (64  %)  geain  ain  lea</p>
<p>vuođđoskuvla  alimus  oahppodássin,  muhto  nieiddain  leat  11%  gazzan  oanehis universitehta  dahje  allaskuvlaoahpu.  Go  buohtastahttá  SED-  ja  ii  SED-guovlluid davábealde  Sáltoduoddara, de  leat  unnán  erohusat,  earret  dan  ahte  eanet  nieiddat SED-guovlluin  gazzet  oanehis  universitehta  dahje  allaskuvlaoahpu  go  nieiddat  ii SED-guovllus davábealde Sáltoduoddara.</p>
<p><em type="bold">6.2.3   Dáláš oahppodássi SED-guovllu ohppiin geat álge vuođđokursii 1994 rájes 1996 rádjái </em></p>
<p>54 % ohppiin mat álge joatkkaskuvla ohppui áigodagas 1994-1996 SED-guovllus, čađahedje dan 5 jagi sisa. Dievdduin čađahedje 45.5% joatkkaskuvla oahpu 5 jagi sisa ja nissoniin 62.5 %.<em type="bold"> </em></p>
<p><em type="bold">Govadat 6.1   Oahppodássi  SED-guovllus  jagi  2009  sis  geat  álge  joatkkaskuvla  ohppui jagiid 1994-1996, sin ektui geat čađahedje joatkkaskuvla oahpu 5 jagi sisa ja sin ektui geat eai čađahan. Proseanta. </em></p>
<p>Govadat  čájeha  ahte  joatkkaskuvlla  čađaheapmi  viđa  jagi  sisa  váikkuha  hui  ollu oahppodássái. Badjel 60 % sis geat eai čađahan viđa jagi sisa  ii leat fágaoahppu maŋŋil go devde 30 jagi. Measta 50 % sis geat čađahit joatkkaskuvla oahpu 5 jagi sisa gazzet oahpu universitehtas ja allaskuvllas, ja dušše 10 % sis geat eai geargga joatkkaskuvllain 5 jagi sisa, dahket dan seamma.  <em type="bold"> </em></p>
<p><em type="bold">6.3  Jagi 2009 ássanbáiki ohppiin geat álge vuođđokursii jagiid 1994-1996.  </em></p>
<p>Ulbmil  geahčadit  ássanbáikkiid  lea  iskat  mearkkašago  joatkkaskuvla  oahpu čađaheapmi  dahje  ii  čađaheapmi  ja  oahpposuorggi  válljen  maidege  boahttevaš ássanguvlui? Tabealla 6<em type="bold"> </em>SGD čoahkkebáikedefinišuvdna<em type="bold"> </em></p>
<p>Viesut ovttasajis galget registrerejuvvot čoahkkebáikin jus doppe orrot unnimusat 200 olbmo, ja viesuid gaska ii galgga dábálaččat eanet go 50 mehtera. Lobálaš lea árvvu  mielde  dohkkehit  spiehkastagaid  badjel  50  mehtera  viesuid  gaskkas guovlluin gos ii galgga dahje ii leat lohpi hukset. Dat sáhttet ovdamearka dihte leat álbmotšilljut,  valáštallanhuksehusat,  industriijaguovllut dahje lunddolaš hehttehusat  nugo,  jogat  dahje  gilvvaeatnamat.  Viessočoakkáldagat  mat lunddolaččat gullet čoahkkebáikái, lohkkojit oassin go leat eanemusat 400 mehtera eret  čoahkkebáikeguovddážis.  Dat  gullet  oassin  čoahkkebáikái  dego  satelihttan dan čoahkkebáikeguovddážii.</p>
<p><em type="bold">6.3.1   Ássanbáiki ohppiin geat álge vuođđokursii jagiid 1994-1996 ja čađahedje joatkkaskuvla oahpu 5 jagi sisa. </em></p>
<p>SED-guovllu ohppiin geat čađahedje joatkkaskuvla oahpu 5 jagi sisa,  ásset 40 % dan guovllus jagi 2009. Measta 10 % eambbogat dain geat čađahedje fidnofágalaš- go  dábálašfágalaš  oahpposuorggi  ásset  SED  guovllus,  bieđggus  ássan  guovllus. Sullii 40 % eambbogat dain geat leat váldán dábálašfágalaš oahpposuorggi go dat geat  leat  váldán  fidnofágalaš  oahpposuorggi  ásset  lulábealde  Sáltoduoddara.  Jagi 2009  ásse  12  %  eanet  dievddut  go  nissonat  SED-guovllus,  dain  geat  álge joatkkaskuvla  ohppui  1995-1996  ja  ásse  dalle  SED-guovllus.  Dievdduin  SEDguovllus  geat  válde  fidnofágalaš  oahpposuorggi  ásset  su.  15  %  eambbogat  dan guovllus  go  dievddut  geat  leat  váldán  dábálašfágalaš  oahpposuorggi.  Nissoniid dáfus lea dát erohus vuollelaš 5 %. Ohppiin geat eai leat SED-guovllus eret ásset badjel  9  %  eambbogat  lulábealde  Sáltoduoddara,  daid  ektui  geat  leat  eret  SEDguovllus.</p>
<p><em type="bold">6.3.2   Ássanbáiki ohppiin geat álge vuođđokursii 1994-1996 ja geat eai čađahan joatkkaskuvla oahpu 5 jagi sisa.  </em></p>
<p>Ohppiin SED-guovllus geat eai čađahan joatkkaskuvlla 5 jagi sisa, orrot badjelaš 50 % dan guovllus jagi 2009. Oppalohkái ásset 54 % dievdduin ja 45 % nissoniin SED-guovllus. Sin gaskkas geat eai čađat joatkkaskuvla oahpu viđa jagi sisa leat measta 60 % dievddut.<em type="bold"> </em></p>
<p>Dievdduin geat eai čađat fidnofágalaš oahpposuorggi joatkkaskuvllas 5 jagi sisa, ásset  su  8  %  eanet  SED-guovllus,  bieđggus  ássanguovlluin,  go  dat  geat  eai čađahan  dábálašfága.  Oahpposuorggi  válljen  ii  oro  nieiddaid  gaskkas mearkkašeame  maidege.  Dain  geat  ásset  lulábealde  Sáltoduoddara,  leat  eanemus dievddut geat eai čađat dábálašfágalaš oahpposuorggi, davábealde Sáltoduoddara nieiddat ges eanet fárrejit čoahkkebáikkiide olggobeallái SED-guovllu. <em type="bold"> </em>Ohppiid gaskkas olggobealde SED-guovllu davábealde Sáltoduoddara ásset 48 % čoahkkebáikkiin  ja  23.4  %  ásset  jagi  2009  lulábealde  Sáltoduoddara.  Ohppiide SED-guovllus leat dát logut 24.4 % ja 16.8.  </p>
<p><em type="bold">6.3.3   Jagi 2009 ássanbáiki ohppiin geat ásse SED-guovlluin go álge joatkkaskuvla ohppui jagiid 1994-1996. </em></p>
<p><em type="bold">Govadat 6.2   Ássanbáiki ohppiide eret SED-guovllus jagi 2009, geat álge joatkkaskuvla                          ohppui jagiid 1994-1996 juhkkojuvvon dan ektui geat čađahedje oahpu 5    jagi sisa ja geat eai čađahan. Proseanta. </em></p>
<p>Sullii 10  %  eanet ohppiin  SED-guovllus geat  eai  čađahan  joatkkaskuvla oahpu 5 jagi  sisa,  ásset  SED-guovllus  2009,  go  buohtastahttá  singuin  geat  čađahedje joatkkaskuvla  oahpu  5  jagi  sisa.  Sii  geat  leat  čađahan  joatkkaskuvla  oahpu  ásset dávjjibut  čoahkkebáikkiin  olggobealde  SED-guovllu  ja  lulábealde  Sáltoduoddara go sii geat eai leat čađahan joatkkaskuvla oahpu 5 jagi sisa. Orru leahkime nu ahte eambbogat olggobealde SED-guovllu geat eai leat čađahan joatkkaskuvla oahpu 5 jagi  sisa,  go  dat  mat  čađ</p>
</body></document>