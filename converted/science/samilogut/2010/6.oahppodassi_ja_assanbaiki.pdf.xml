<document xml:lang="sme" id="no_id"><header><title>Oahppodássi ja ássanbáiki</title><genre code="science"/><author><person firstname="Yngve" lastname="Johansen" sex="m" born="" nationality=""/></author><year>2010</year><wordcount>1196</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/6.oahppodassi_ja_assanbaiki.pdf</origFileName><parallel_text xml:lang="nob" location="6_utdanningsniva_og_bosted.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">6 Oahppodássi ja ássanbáiki </em></p>
<p>Yngve Johansen Pršjektjođiheddji, Sámi allaskuvla</p>
<p>Čoahkkáigeassu</p>
<p><em type="italic">Joatkkaskuvla oahpu čađaheapmi ovdalgo 5 jagi leat gollan, váikkuha hui ollu 30-jahkásaččaid oahppodássái. Dain geat čađahedje joatkkaskuvla oahpu, dábálašfágalaš suorggis lea measta 70 % universitehta dahje allaskuvlaoahppu, ja 24 % sis geain lea fidnofágalaš oahpposuorgi. Lohku sis geat eai leat čađahan joatkkaskuvlla 5 jagi sisa lea vástideaddji 19- ja 7 %. Sullii 15 % eanet nieiddat go bártnit váldet universitehta/allaskuvla oahpu. Ohppiin geat álge joatkkaskuvla ohppui jagiid 1994-1996 SED-guovllus, ásset dan guovllus su. 45 % jagi 2009. 13 % eanet sis geat eai čađahan oahpu 5 jagi siste orrot SED-guovllus. Sis geat eai leat čađahan fidnofágalaš oahpposuorggi viđa jagi sisa leat eanas bártnit (56%), ja leat unnimus nieiddat geat leat čađahan dábálašfágalaš oahpposuorggi (31%) ja geat orrot SED-guovllus. </em><em type="bold">6.1 Álggahus </em></p>
<p>Duogážin dán kapihttalii leat bohtosat mat bohte ovdan <span type="quote">“Sámi logut muitalit 2”</span> kapihttalis <span type="quote">“Oahppu SOF-guovllus”</span>. Das bođii ovdan ahte ledje ollu oahppit geat heite joatkkaskuvla oahpus erenoamážit fidnoskuvla oahpposurggiin ja eanemusat heite SED-guovllus (ovdalaš SOF-guovllut). Kapihttala vuolggasadji lea oahppis gii álggii joatkkaskuvla ohppui áigodagas 1994-1996. Čilgehus manne leat válljen jagiid maŋŋel 1994, lea go <span type="quote">“Refoarbma 94”</span> sisafievrrideami maŋŋil šattai riekti 3 jagáš joatkkaskuvla ohppui. Dasa lassin leat dat oahppit dál badjel 30 jagi ja eatnasat geargan vuođđooahpuin ja leat bargoeallimis. <em type="bold">6.2 Oahppodássi ohppiin geat álge vuođđokursii jagiid </em><em type="bold">1994-1996 </em></p>
<p>Oahppodássi juhkko njealji oassái, vuođđoskuvladássi, joatkkaskuvladássi, siskkilda maiddái dási <span type="quote">“lassioahppu joatkkaskuvla ohppui”</span> mat fátmmastit oahpuid mat váldet vuođu joatkkaskuvllas, muhto mat eai dohkkehuvvo alitoahppun. Universitehta/allaskuvladássi, oanehis, siskkilda alitoahpu gitta njeallje jagi. Universitehta/allaskuvladássi, guhkes, siskkilda eanet go njeallje jagi, ja dutkioahpu. Čuovvovaš tabeallain ja figuvrrain geavahit <span type="quote">“SED-guovllu”</span> mii lea Sámedikki ealáhusovddideami doarjjaortnet guovlu, ovdal gohčoduvvon SOF-guovlu. Doaba <span type="quote">“Ii SED davábealde Sáltoduoddara”</span> lea guovlu olggobealde Sámedikki ealáhusovddideami doarjjaortnega, muhto gávpogat Bådådjo, Hárštá, Romsa ja Áltá eai leat fárus, danne go muđui váikkuhit ollu erohusat gávpot – boaittobealbáiki. <em type="bold">6.2.1 Dáláš oahppodássi ohppiin geat álge vuođđokursii jagiid </em><em type="bold">1994-1996 ja geat čađahedje joatkkaskuvla oahpu 5 jagi sisa </em></p>
<p>Go oahppit čađahit joatkkaskuvla oahpu, fidnofágalaš oahpposuorggis, de lea sis fágaoahppu ja besset njuolga bargoeallimii. Sii geat váldet dábálašfágalaš oahpposuorggi dárbbašit lassioahpu oažžut ámmáha. eanet bártnit go nieiddat geain lea joatkkaskuvla oahppu alimus oahppodássin jagi 2009. SED-guovllus leat veaháš eanet dievddut go nissonat geat váldet guhkes universitehta/allaskuvla oahpu. Olggobealde SED-guovllu leat sullii 5 % eanet go SED-guovllus, geat gazzet universitehta/allaskuvlaoahpu. <em type="bold">6.2.2 Dáláš oahppodássi ohppiin geat álge vuođđokursii jagiid </em><em type="bold">1994-1996 ja geat eai čađahan joatkkaskuvla oahpu 5 jagi sisa. </em>1999 rájes lea leamaš vejolaš ohcciide geain ii leat oppalaš lohkangelbbolašvuohta ja geat devdet unnimusat 25 jagi ohcanjagi, ohcat beassat alit ohppui. Dat ohcamuš galgá váldit vuođu ohcci reálagelbbolašvuođas ohccojuvvon oahpposuorggi siskkobealde. Dat lea mielddisbuktán ohcciid alitohppui geat ovdal eai beassan dasa go sis ii lean joatkkaskuvla oahppu. Tabealla vuolábealde čájehage maiddái váikkuhusa das go sisaváldin alit ohppui reálagelbbolašvuođain álggahuvvui. Sullii 60 % ohppiin geat álge joatkkaskuvla ohppui áigodagas 1994-1996 ja geat eai čađahan 5 jagi sisa, eai leat čađahan joatkkaskuvla oahpu 2009 rádjái. 7 % eanet nieiddat go bártnit SED-guovllus geat álge dábálašfágii ja eai čađahan 5 jagis álgima rájes, leat maŋŋil čađahan joatkkaskuvla oahpu dahje váldán universitehta/allaskuvlaoahpu. 25% nieiddain geat eai čađahan joatkkaskuvla oahpu dábálašfágas 5 jagi sisa, leat váldán oanehis universitehta dahje allaskuvlaoahpu. Bártniin dábálašfágas geat eai čađahan 5 jagi sisa, leat 13 % gazzan oanehis dahje guhkes universitehta- ja allaskuvlaoahpu. Fidnofágalaš oahpposuorggis leat ovtta mađe nieiddat go bártnit (64 %) geain ain lea vuođđoskuvla alimus oahppodássin, muhto nieiddain leat 11% gazzan oanehis universitehta dahje allaskuvlaoahpu. Go buohtastahttá SED- ja ii SED-guovlluid davábealde Sáltoduoddara, de leat unnán erohusat, earret dan ahte eanet nieiddat SED-guovlluin gazzet oanehis universitehta dahje allaskuvlaoahpu go nieiddat ii SED-guovllus davábealde Sáltoduoddara. <em type="bold">6.2.3 Dáláš oahppodássi SED-guovllu ohppiin geat álge </em><em type="bold">vuođđokursii 1994 rájes 1996 rádjái </em>54 % ohppiin mat álge joatkkaskuvla ohppui áigodagas 1994-1996 SED-guovllus, čađahedje dan 5 jagi sisa. Dievdduin čađahedje 45.5% joatkkaskuvla oahpu 5 jagi sisa ja nissoniin 62.5 %. <em type="bold">Govadat 6.1 Oahppodássi SED-guovllus jagi 2009 sis geat álge joatkkaskuvla ohppui </em><em type="bold">jagiid 1994-1996, sin ektui geat čađahedje joatkkaskuvla oahpu 5 jagi sisa ja sin ektui geat eai čađahan. Proseanta. </em></p>
<p>Govadat čájeha ahte joatkkaskuvlla čađaheapmi viđa jagi sisa váikkuha hui ollu oahppodássái. Badjel 60 % sis geat eai čađahan viđa jagi sisa ii leat fágaoahppu maŋŋil go devde 30 jagi. Measta 50 % sis geat čađahit joatkkaskuvla oahpu 5 jagi sisa gazzet oahpu universitehtas ja allaskuvllas, ja dušše 10 % sis geat eai geargga joatkkaskuvllain 5 jagi sisa, dahket dan seamma. <em type="bold">6.3 Jagi 2009 ássanbáiki ohppiin geat álge vuođđokursii </em><em type="bold">jagiid 1994-1996. </em></p>
<p>Ulbmil geahčadit ássanbáikkiid lea iskat mearkkašago joatkkaskuvla oahpu čađaheapmi dahje ii čađaheapmi ja oahpposuorggi válljen maidege boahttevaš ássanguvlui? Tabealla 6.3 ja 6.4 juhkko čoahkkebáikeássamii ja bieđggus ássamii siskkobealde ja olggobealde SED-guovllu davábealde Sáltoduoddara ja ássit lulábealde Sáltoduoddara. SGD čoahkkebáikedefinišuvdna Viesut ovttasajis galget registrerejuvvot čoahkkebáikin jus doppe orrot unnimusat 200 olbmo, ja viesuid gaska ii galgga dábálaččat eanet go 50 mehtera. Lobálaš lea árvvu mielde dohkkehit spiehkastagaid badjel 50 mehtera viesuid gaskkas guovlluin gos ii galgga dahje ii leat lohpi hukset. Dat sáhttet ovdamearka dihte leat álbmotšilljut, valáštallanhuksehusat, industriijaguovllut dahje lunddolaš hehttehusat nugo, jogat dahje gilvvaeatnamat. Viessočoakkáldagat mat lunddolaččat gullet čoahkkebáikái, lohkkojit oassin go leat eanemusat 400 mehtera eret čoahkkebáikeguovddážis. Dat gullet oassin čoahkkebáikái dego satelihttan dan čoahkkebáikeguovddážii. <em type="bold">6.3.1 Ássanbáiki ohppiin geat álge vuođđokursii jagiid 1994-1996 </em><em type="bold">ja čađahedje joatkkaskuvla oahpu 5 jagi sisa. </em>guovllus go dievddut geat leat váldán dábálašfágalaš oahpposuorggi. Nissoniid dáfus lea dát erohus vuollelaš 5 %. Ohppiin geat eai leat SED-guovllus eret ásset badjel 9 % eambbogat lulábealde Sáltoduoddara, daid ektui geat leat eret SEDguovllus. <em type="bold">6.3.2 Ássanbáiki ohppiin geat álge vuođđokursii 1994-1996 ja geat </em><em type="bold">eai čađahan joatkkaskuvla oahpu 5 jagi sisa. </em></p>
<p>Ohppiin SED-guovllus geat eai čađahan joatkkaskuvlla 5 jagi sisa, orrot badjelaš 50 % dan guovllus jagi 2009. Oppalohkái ásset 54 % dievdduin ja 45 % nissoniin SED-guovllus. Sin gaskkas geat eai čađat joatkkaskuvla oahpu viđa jagi sisa leat measta 60 % dievddut. Dievdduin geat eai čađat fidnofágalaš oahpposuorggi joatkkaskuvllas 5 jagi sisa, ásset su 8 % eanet SED-guovllus, bieđggus ássanguovlluin, go dat geat eai čađahan dábálašfága. Oahpposuorggi válljen ii oro nieiddaid gaskkas mearkkašeame maidege. Dain geat ásset lulábealde Sáltoduoddara, leat eanemus dievddut geat eai čađat dábálašfágalaš oahpposuorggi, davábealde Sáltoduoddara nieiddat ges eanet fárrejit čoahkkebáikkiide olggobeallái SED-guovllu. Ohppiid gaskkas olggobealde SED-guovllu davábealde Sáltoduoddara ásset 48 % čoahkkebáikkiin ja 23.4 % ásset jagi 2009 lulábealde Sáltoduoddara. Ohppiide SED-guovllus leat dát logut 24.4 % ja 16.8. <em type="bold">6.3.3 Jagi 2009 ássanbáiki ohppiin geat ásse SED-guovlluin go </em><em type="bold">álge joatkkaskuvla ohppui jagiid 1994-1996. </em></p>
<p><em type="bold">Govadat 6.2 Ássanbáiki ohppiide eret SED-guovllus jagi 2009, geat álge joatkkaskuvla </em><em type="bold">ohppui jagiid 1994-1996 juhkkojuvvon dan ektui geat čađahedje oahpu 5 </em><em type="bold">jagi sisa ja geat eai čađahan. Proseanta. </em></p>
<p>Sullii 10 % eanet ohppiin SED-guovllus geat eai čađahan joatkkaskuvla oahpu 5 jagi sisa, ásset SED-guovllus 2009, go buohtastahttá singuin geat čađahedje joatkkaskuvla oahpu 5 jagi sisa. Sii geat leat čađahan joatkkaskuvla oahpu ásset dávjjibut čoahkkebáikkiin olggobealde SED-guovllu ja lulábealde Sáltoduoddara go sii geat eai leat čađahan joatkkaskuvla oahpu 5 jagi sisa. Orru leahkime nu ahte eambbogat olggobealde SED-guovllu geat eai leat čađahan joatkkaskuvla oahpu 5 jagi sisa, go dat mat čađahit, fárrejit SED-guvlui ja dávjjimusat olggobeallai čoahkkebáikkiid. <em type="bold">Referánssat: </em>NOU 1995: 18. Ny lovgivning om opplæring <span type="quote">«... og for øvrig kan man gjøre som man vil»</span> Statistisk sentralbyrå (2010): Sámi statistihkka 2010 / Samisk statistikk 2010. Oslo-Kongsvinger. VOX, Nasjonalt organ for kompetansepolitikk: http://www.vox.no/default.aspx?id=19&amp;epslanguage=NO </p>
</body></document>
