<document xml:lang="sme" id="no_id"><header><title>Bátnedearvvašvuohta sámi álbmogis Finnmárkkus</title><genre code="science"/><author><person firstname="Magritt" lastname="Brustad" sex="f" born="" nationality=""/></author><author><person firstname="Torill H." lastname="Lauritsen" sex="f" born="" nationality=""/></author><year>2015</year><wordcount>2478</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/8.samegillii_8tannhelse_i_samisk_befolkning_i_finnmark_1.pdf</origFileName><parallel_text xml:lang="nob" location="8_tannhelse_i_samisk_befolkning.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">8 Bátnedearvvašvuohta sámi </em><em type="bold">álbmogis Finnmárkkus </em></p>
<p><em type="bold">Magritt Brustad </em>, Professora Dr Scient Servodatmedisiinna Instituhtta, UIT Norgga arktalaš universitehta <em type="bold">Torill H. Lauritsen </em>, Fylkkabátnedearvvašvuođahoavda Finnmárkku fylkkasuohkanis Čoahkkáigeassu Guorahallamat Norggas lea čájehan ahte álbmoga bátnedearvvašvuohta lea buorránišgoahtán daid maŋemus jagiid. Orru dego nu ahte erohus bátnedearvvašvuođas davvin ja lulde riikkas lea šaddame ovtta dássásažžan. Almmolaš bátnedearvvašvuođa lohkomateriála pasieanttain nuorabut go 19 jagi, lea buori guvlui rievdame suohkaniin, gos leat ollu sápmelaččat. Bátnedoavttirdilli Finnmárkkus lea mearkkašahtti ollu buorránan 2004 rájes. Dál (2015) leat buot bátnedoavttirvirggit fylkkas virgáiduvvon. Árvvoštallet ahte dat lea okta sivva buoret bátnedearvvašvuhtii álbmogis. Nubbi váldosivva bátnedearvvašvuođa positiivvalaš rievdamii mánáin ja nuorain lea jáhkkimis danne go leat leamaš eastadandoaimmat ja dearvvašvuođa ovddideaddji doaimma,t masa Finnmárkku bátnedearvvašvuođabálvalusas lea čielga fokus. Dearvvašvuođadirektoráhtta <em type="italic">ja </em></p>
<p><em type="italic">Finnmárkku </em><em type="italic">fylkkasuohkan </em><em type="italic">leat </em><em type="italic">ekonomalaš </em><em type="italic">juolludemiiguin dahkan vejolažžan vuđolaččat dutkat álbmoga bátnedearvvašvuođa muhtin válljejuvvon suohkaniin Finnmárkkus. Lea vurdojuvvon ahte go dieid iskkademiid bohtosat leat gárvásat, de sáhttá dutkojuvvon máhtu atnit ávkin eastadandoaimmaide ja sámi álbmoga bátnedearvvašvuođa ovdánahttimii. </em><em type="bold">8.1 Duogáš </em>Dutkojuvvon máhttu Norgga álbmoga bátnedearvvašvuođas lea hui vánis. Diet šaddá áigeguovdilin Álbmotdearvvašvuođainstituhta rapporttas 2009; Bátnedearvvašvuođadilli Norggas – čoahkkáigeassu mas boahtá ovdán ahte lea obbalaččat váilevašvuohta dáláš máhtus bátnedearvvašvuođa ektui Norggas. Stuoradiggedieđáhusas nr 35 (2006-2007) namuhuvvui earenoamážiid ahte lea dárbu dutkat bátnedearvvašvuođa sámi álbmogis Norggas. Olámuttos, gelbbolašvuohta ja sosiála dássádat – Boahtteáiggi bátnedearvvašvuohta. Dás bođii ovdán ahte sámi álbmoga bátnedearvvašvuohta lea vuoruhuvvon áŋgiruššansuorgin sihke dieđuid ohcamii, muhto maiddái bidjat johtui doaibmabijuid buoridan dihte bátnedearvvašvuođa álbmogis. Leat čielga mearkkat ahte álbmoga bátnedearvvašvuohta Norggas lea buorránan daid maŋemus jagiid. Lea jáhkehahtti ahte nu lea sámi álbmogis maid, vaikko dál eai gávdno makkárge almmuhuvvon dieđut bátnedearvvašvuođa ektui iešguđet čearddalaš joavkkuin Norggas. Go lea obbalaš dárbu eambbo dutkat bátnedearvvašvuođa Norggas, ja go leat innán diehtu sámi álbmoga bátnedearvvašvuođas, de lea dat okta sivain go fágabirrasat UiT – Norgga árktalaš universitehta ja </p>
<p>Davvi-Norgga</p>
<p>Bátnedearvvašvuođa gelbbolašvuođaguovddáš searválaga Finnmárkku fylkkasuohkaniin leat álggahan álbmogiid mielde iskkademiid bátnedearvvašvuođas. Tromssa bátnedoavttiroahppu álggahuvvui go lei eambbo dárbu bátnedoaktáriidda miehtá riikka ja earenoamážiid Davvi-Norggas. Vuosttaš studeantat válde eksámena 2009. <em type="bold">8.2 Áigumuš ja artihkkala ráddjen </em>Dain namuhuvvon dilálašvuođain sápmelaččaid bátnedearvvašvuođas lea kártejuvvon politihkalaččat ja daid guoskkahetne dán artihkkalis. Dál lea eambbo fokus šaddan bátnedearvvašvuođaguoski álbmotiskkademiide, ja lea maid álggahuvvon bátnedearvvašvuođaoahppu Tromsii, ja muđui leat obbalaš treanddat mat leat čájehan buoret bátnedearvvašvuođa Norggas. Áigumuš dáinna artihkkaliin lea kommenteret diehtomateriálaid, maid lea vejolaš gávdnat, mat gusket bátnedearvvašvuhtii ja bátnedearvvašvuođabálvalusdillái sámi álbmogis davimus oasis riikkas. Finnmárkku dillái ja sámi giellahálddašansuohkaniidda biddjo eanemus fuomášupmi. Go galgá čuvget bátnedearvvašvuođa sámi álbmogis našunála treanddaid ektui bátnedearvvašvuođas, de čoahkkáigeassit vuos oanehis fuomášumiin dain ovddit iskkademiin bátnedearvvašvuođas iešguđet álbmogiin Norggas. Artihkal ovdanbuktá eambbo detáljjaid registrerendatas </p>
<p>Finnmárkku bátnedearvvašvuođas ja daid sámi giellahálddašansuohkaniin, earenoamážiid áigodagas 2004-2014. Dasa lassin ovdanbukte ja kommenterejetne loguid mat leat rievdan Finnmárkku bátnedoavttirdili ektui. Artihkal guoskkaha maid vejolašvuođaid mat leat álggahuvvon bátnedearvvašvuođa iskkademiiguin sámi álbmogis ja dat sisttisdoallá muhtin ávžžuhusaid viidásit dutkamii ja máhttoviežžamii. <em type="bold">8.3 Álbmotdieđut bátnedearvvašvuođas Norggas ja </em></p>
<p><em type="bold">Davvi-Norggas </em></p>
<p>Almmolaš bátnedearvvašvuohta, mii áimmahuššá bátneiskkademiid mánáin (&lt;19 år), rapporterejit iešguđetlágán indikáhtoriid KOSTRA (Kommunála- Stáhta- Rapporteren). Diet diehtovuođđu lea adnon bearráigeahččat bátnedearvvašvuođa mánáin ja nuorain guhkes áiggi badjel ja iešguđet geográfalaš guovlluin riikkas. KOSTRA logut leat ovdamearkka dihte čájehan ahte bátnedearvvašvuohta 5-jahkásaččain lea buoremus Østlánddas, earret Oslos, ja heajumus fas dain davimus fylkkain. KOSTRA-dieđut leat maid čájehan ahte guhkes áiggi ektui lea bátnedearvvašvuohta mearkkašanveara buorránan Norggas. Registreremiid ja iskkademiid bokte, mat leat dahkkon rávis olbmuiguin muhtin rekruhtain Norggas, lea čájehuvvon ahte leat geográfalaš erohusat ja ahte bátnedearvvašvuohta lea buorránan daid maŋemus jagiid. Bátnedearvvašvuođa dieđut Trøndelaga iskkadeamis (HUNT) ja Oslo iskkadeamis leat duođaštan ahte rávis olbmuid bátnedearvvašvuohta lea guhkit áigge badjel buorránan. Ovttaskas guorahallamiin válljejuvvon joavkkuin, ovdamearkka vuoras olbmuin, lea čájehuvvon ahte Davvi-Norggas lei unnimus oassi vuoras olbmuin, geain ledje iežaset bánit, ja stuorimus oasis ges ledje goanstabánit. <em type="bold">8.4 Sámi álbmoga bátnedearvvašvuođa dutkama </em><em type="bold">dahkat áigeguovdilin </em></p>
<p>Eai gávdno vuos makkárge almmuhuvvon dieđut iskkademiin álbmogis, mas gávdnosat ja sivat mat gusket sámi álbmoga bátnedearvvašvuhtii Norggas lea leamaš fáddán. Gávdno bargu mii lea dahkkon 1988 bátnedearvvašvuođas Álttás, Honnesvágis, Kárášjogas ja Guovdageainnus, mii lea vuođđuduvvon iskkadeapmái, mas ledje mielde 300 olbmo agiin 25, 40, 55 ja 65 jahkásaččat. Čearddalašvuođadieđut eai leat boahtán ovdán dán guorahallamis, muhto gávnnahuvvui ahte bátnedearvvašvuohta lei buoremus Álttás ja heajumus Honnesvágis. Kárášjohka ja Guovdageaidnu leigga dien guovtto gaskkas. (Evjen ja Holst, 1988) Stuoradiggedieđáhusas nr. 35 (2006-2007) refererejuvvo fylkkasuohkana bátnedearvvašvuođa hástalusaide sámi guovddáš guovlluin bátnedearvvašvuođa dili ektui. Suohkandási loguid ektui geažuhii 2006 fylkka bátnedearvvašvuođahoavda ahte lea stuorit várra ahte lea heajos bátnedearvvašvuohta suohkaniin gos sápmelaččat leat eanetlogus. Sivva manin dakkár áicamat leat ii namuhuvvo stuoradiggedieđáhusas. <em type="bold">8.5 Davvi bátnedearvvašvuođa prošeakta </em>Nugo namuhuvvon álggus, de ovdandoallá Stuoradiggedieđáhus nr. 35 (2006-2007) ahte ráđđehus háliidii oažžut kártejuvvot bátnedearvvašvuođa diliid ja vejolaš sivvaoktavuođaid ovdal go álggahit makkárge doaibmabijuid. Diet lea leamaš duogážin dasa, go maŋŋil dán stuoradiggedieđáhusa lea álggahuvvon álbmot vuođđuduvvon iskkadeamit bátnedearvvašvuođas muhtin válljejuvvon suohkaniin Finnmárkkus, mas earenoamáš fokus lea sápmelaččaid ektui. Davvi bátnedearvvašvuođa prošeakta álggahuvvui juo 2010 geahččalanprošeaktan, mas 2013-2014 čogge dieđuid váldoiskkadeapmái. Dán guorahallamis lea earenoamáš fokus sápmelaččaid bátnedearvvašvuođas ja lea čađahuvvon giellahálddašanguovlluin Finnmárkkus, nugo Kárášjogas, Deanus, Porsáŋggus, Unjárggas ja Guovdageainnus. Birrasiid 2100 olbmo, agiin 18-75 jahkásaččat, leat oasálasttán guorahallami ja dát lea Norgga dárkileamos álbmotvuođđuduvvon bátnedearvvašvuođaiskkademiin. Guorahallan lea ovttasbargu gaskal Finnmárkku fylkkasuohkana, Davvi-Norgga Bátnedearvvašvuođa gelbbolašvuođaguovddáža ja Servodatmedisiinnalaš Instituhta, UIT Norgga arktalaš universitehta. Dearvvašvuođadirektoráhtta ja Finnmárkku fylkkasuohkan leat ruhtadan iskkadeami. </p>
<p>Davvi bátnedearvvašvuođa prošeakta lea čohkken dárkilis dieđuid bátnedearvvašvuođa ja dan guoski diliid birra jearahallanskoviid bokte, mas lassin daid ledje gažaldagat čearddalašvuođas, sosioekonomalaš dilálašvuođaid birra ja man duhtavaččat leat bátnedearvvašvuođa bálvalusain. Medisiinnalaš ja dearvvašvuođafágalaš dutkanetihka regionála komitéa lea addán lobi buohtastahttit jearahallanskoviid dieđuid journáladieđuiguin karies ja periodonihtta (bátneoažževuolšši) ektui. Váldo mihttu dáinna Davvi bátnedearvvašvuođa prošeavttain lea kártet bátnedearvvašvuođadiliid Norgga sápmelaččain, oktan vejolaš sivvaoktavuođaid. Dát guorahallan lea vuosttaš bátneguorahallan mas indiviidat dásis lea čearddalašvuođa ektui oasseváldiin. Dutkojuvvon máhttu sáhttá dán dihte vuođđudit bátnedilálašvuođa ja vejolaš sivvaoktavuođaid ektui go guoská čearddalašvuhtii, muhto maiddái bátnedearvvašvuođabálvalusa geavaheami ja duhtavašvuođa ektui sámi álbmogis suohkaniin. Lea vurdojuvvon ahte go Davvi bátnedearvvašvuođa dutkan lea gárvvis, de boahtá dat dieđalaš máhttu leat stuora ávkin go galget heivehit ovttadássásaš bátnedearvvašvuođabálvalusa álbmogii. Davvi bátnedearvvašvuođa prošeavttas lea oassemihttu leamaš oažžut gelbbolašvuođaloktema bátnedearvvašvuođabargiide, geat prošeavtta oasálastimiin leat dábuhan oahpu ja vásáhusaid bátnedearvvašvuođadutkamis. Dieđuid čohkkenáigodagas lea lágiduvvon proseassaguorahallan ja seminárat bátnedearvvašvuođa bargiide, dain guoskevaš suohkaniin ja fylkka váldobátnedoaktáriin. Dat galgá lasihit máhtu ja maid sávvamis šaddá beroštahttin dutkat ja systemáhtalaččat čohkket dieđuid bátnedearvvašvuođabálvalusas. Diet lea okta ovdamearka movt eambbo dutkandoaimmat álbmoga bátnedearvvašvuođas sáhttet leat veahkkin loktet gelbbolašvuođa bátnedearvvašvuođajoavkkuin suohkaniin. <em type="bold">8.6 Čielga mearkkat buorránan bátnedearvvašvuođas </em><em type="bold">davvin </em></p>
<p>Dat ráddjejuvvon dieđut mat leat leamaš gávdnamis Norgga bátnedearvvašvuođa treanddain ja diliin leat čájehan ahte davvi osiin riikkas lea heajut bátnedearvvašvuohta. Orru čájeheame ahte diet erohusat leat šaddame ovttadássásažžan daid maŋemus KOSTRA- diehtovuorkká loguid mielde. Finnmárkkus lea karies čielgasit njiedjan mánáin máŋgga suohkanis daid maŋemus jagiid. </p>
<p><em type="bold">Govva 8.1 Oassi viđa jahkásaš mánáin Finnmárkkus, geain ii leat </em><em type="bold">karies, go buohtastahttá muđui riikkain áigodagas 2004-2014 </em></p>
<p>Govva 8.1 čájeha KOSTRA loguid Finnmárkkus viđa jahkásaččain, geain ii leat leamaš ráigi bániin áigodagas 2004-2014. Dás boahtá ovdan ahte Finnmárku lea seamma dásis go riikkas lea gaskamearálaččat. Orru leamen ahte lassáneapmi 5-jahkásaččain, geain ii leat leamaš ráigi bániin, lea ceggosit dávgegovus Finnmárkkus go muđui riikkas lea leamaš daid maŋemus jagiid, go obbalaččat geahččá. 2006 lei 42% 5-jaháksaččain geain lei leamaš ráigi bániin, ja 2014 lei lohku njiedjan vuolábeallái 16 %. Sivvan dan buori ovdáneapmái guoská jáhkkimis dasa go leat leamaš eastadeaddji doaibmabijut, earret eará go leat áŋgiruššan juohkit dieđuid kariesdávddaid, borrandábiid ja dearvvašvuođa birra dearvvašvuođastašuvnnain ja mánáidgárddiid váhnemiidčoahkkimiin dain iešguđet suohkaniin. Konkrehtalaš doaibmabijuin lea leamaš fokus bátnegeallan mánáidgárddiin ja oččodan daid šaddat <span type="quote">“sohkarkeahtes”</span> mánáidgárdin. 01020304050607080902004 2005 2006 2007 2008 2009 2010 2011 2012 2013 20145- åringer </p>
<p>Landet total</p>
<p><em type="bold">Govva 8.2 Oassi </em><em type="bold">12-jahkásaččain </em><em type="bold">geain ii leat leamaš karies </em></p>
<p><em type="bold">Finnmárkkus, go buohtastahttá muđui riikkain obbalaččat áigodagas 2004-2014 </em></p>
<p>Govva 8.2 čájeha 12-jahkásaččaid, geain ii leat leamaš ráigi bániin 10- jagi áigodagas 2004 gitta 2013/2014, muhtin oasis Finnmárkkus ja obbalaččat olles riikkas. 2004 lei dušše 26 % Finnmárkku 12-jahkásaččain, geain ii lean ráigi bániin. 2014 lei diet lohku lassánan 45 %. Logut leat vuos veahá vuollelis gaskamearálaš dási riikkas, muhto dien logu lassáneapmi čuovvu buohtalaga riikkain muđui. 2014 logut Finnmárkkus leat dan dásis go muđui riikkas. Bátnedivššárat almmolaš bátnedearvvašvuođabálvalusas Finnmárkkus barget heivvolaš eastadeaddji bargguid skuvlaklássain ja váhnemiidčoahkkimiin, gos <span type="quote">“borrandábit ja bátnedearvvašvuohta”</span> leat fáddán.</p>
<p>Diet eastadeaddji doaimmat almmolaš bátnedoavttirklinihkain lea sajáiduvvan Álbmotdearvvašvuođa áŋgiruššamii, mas fylkkasuohkan ja Finnmárkku fylkkamánni leat oasálažžan. 01020304050602004 2005 2006 2007 2008 2009 2010 2011 2012 2013 201412- åringer</p>
<p>Landet totalt</p>
<p><em type="bold">Govva 8.3 Oassi Finnmárkku 18-jahkásaččain geain ii leat leamaš </em><em type="bold">karies, go buohtastahttá muđui riikkain obbalaččat áigodagas 2004-2014 </em></p>
<p>Govva 8.3 čájeha ahte maiddái 18-jahkásaččat čuvvot riikka minstara treandda, mas lea rievdame dan guvlui ahte lea eambbogat, geat eai leat vásihan ráiggi bániin, vaikko Finnmárku lea ain vuolábealde riikka gaskamearálaš loguid. 2004 lei 18-jahkásaččain 91 % geain lei leamaš ráigi bániin, ja 2014 lei diet lohku njiedjan 86 %. Lea vuos eahpečielggas manne lea ain nu alla lohku 18-jahkásaččain, muhto okta vejolaš čilgehus dasa sáhttá leat ahte stuora oassi nuorain fárrejit eret ruovttuin vázzit joatkkaskuvllaid ja dat sáhttá váikkuhit nuoraid borrandábiide ja eará dearvvašvuođa diliide. Nubbi sivva mii sáhttá váikkuhit loguide, sáhttá leat ahte máŋggas eai leat fitnan bátnedoaktára luhtte nuoraidskuvllas, ja go de leat 18-jahkásaččat dopmet bátnedoaktárii dan bále go lea nuvttá bátnediksun (maŋŋil go deavdá 19 jagi šaddá máksit), ja de doamihit ruovttubáikái ollu ráigebániiguin. Dutkojuvvon máhttu lea dárbbašlaš, vai sáhttá maidige sihkkarit dadjat sivvaoktavuođaid birra nuoraid bátnedearvvašvuođas Finnmárkkus ja go galget ovddidit eastadeaddji doaibmabijuid dien ahkejovkui. 05101520252004 2005 2006 2007 2008 2009 2010 2011 2012 2013 201418-åringer</p>
<p>Landet totalt</p>
<p><em type="bold">Govva 8.4 Oassi mánáin ja nuorain geain ii leat leamaš karies áigodagas </em><em type="bold">2004-2014 sámi hálddašansuohkaniin (Porsáŋggus, Guovdageainnus, Kárášjogas, Deanus ja Unjárggas). </em></p>
<p>KOSTRA-dieđut sámi hálddašansuohkaniin Porsáŋggus, Guovdageainnus, Kárášjogas, Deanus ja Unjárggas (govva 8.4) čájeha ahte bátnedearvvašvuohta lea čielgasit buorránan, go bániid ráigáneapmi lea ollu njiedjan dain iešguđet ahkejoavkkuin dan logi jagi áigodagas 2004-2014. Buorráneapmi dovdo earenoamáš bures 18-jahkásaččain dán áigodagas. 2004 lei dušše 1% 18 jahkásaččain geain ii lean goassege leamaš ráigi bániin. 2014 lei diet lohku 13 %, mii lea fylkka gaskamearálaš dássi seamma jagis. 12 jahkásaččain orru bátnedearvvašvuođa buorráneapmi dain suohkaniin leamaš stuorit go fylkkas lei muđui. 5 jahkásaččain lei álggus áigodagas (2004) bealli mánáin dain suohkaniin, geain ii lean leamaš ráigi bániin. 2014 lei diet lohku lassánan birrasiid golbma njealjádas oassi mánáin. Diet lea seamma dásis go riikka gaskamearálaš dássi lei 2007. 2013 (ođđaseamos dieđut) rikka gaskamearálaš dásis ledje 84 % 5 jahkásaččain geain ii lean ráigi leamaš bániin. <em type="bold">8.7 Bátnedoavttirdilli Finnmárkkus </em>Bátnedoaktáriid váilevašvuohta lea leamaš stuora hástalussan Finnmárkku bátnedearvvašvuođabálvalusas, oktan dain guovlluin gos leat ollu sápmelaččat. Bátnedoavttiroahpahus álggahuvvui Tromsii 2004. Dehálaš ágga manne dat álggahuvvui Tromssa universitehtii lei go riikkaoasis lei bátnedoavttir váilevašvuohta. Vásáhusat eará dearvvašvuođaprofešuvdnaoahpuin, nugo ovdamearkka dihte doavttiroahpus, lea čájehuvvon ahte lagas guovllu oahppofálaldat lea buorre doaibmabidju oažžut dássedis ja oahppan bargiid riikkaoassái. 010203040506070802004200620082010201220145- åringer12- åringer18-åringer </p>
<p>Álggos go bátnedoavttiroahppu álggahuvvui Tromsii, de álge 13 studeanta čakčat 2004. Dain ledje 11 geat gerge oahpuin giđđat 2009. Studeantajoavkkut leat dađistaga lassánan. 2007 rájes besset 40 studeanta jahkásaččat álgit ohppui. 2004 lei juohke njealját bátnedoavttirvirgi mii ii lean virgáduvvon. Dál (2015) leat buot virggit virgáduvvon. Govva 5 čájeha dan dramáhtalaš njiedjama virggiin Finnmárkkus áigodagas 2004-2014. <em type="bold">Govva 8.5 Bátnedoavttirvirggit Finnmárkkus mat eai lean virgáduvvon </em><em type="bold">áigodagas 2004-2014 </em><em type="bold">8.8 Sámi oassemearri bátnedoavttirohppui </em>Nugo buot dearvvašvuođaoahpuide UIT Norgga arktalaš universitehtas, de lea bátnedoavttirohppui maid sierra sámi oassemearri ohcciide geat sáhttet duođaštit sámi giellagelbbolašvuođa. Sisaváldimiin 2004-2006 leat dađistaga lassánan ohccit Tromssa bátnedoavttirohppui. Dalle váldojedje sisa 10, 20 ja 30 studeanta. Diein sisaváldimiin lei okta studeanta jahkái, gii sámi oassemeriin beasai ohppui sisa. 2007 váldojedje sisa 40 studeanta jahkásaččat, mii lea eanemus lohku oahppoprográmmii. Sámi oassemearri viiddiduvvui 2007 guovtti studentii jahkái. Tromssa bátnedoavttiroahpu oahppoossodaga dieđuid mielde, de leat álggu rájes oahpus Tromssas leamaš sámegielat studeantat, geat leat beassan sisa almma sámi oassemeari dihte. 1 </p>
<p>Gaskaboddosaš guorahallan, mii ii leat vel almmuhuvvon, maid Odontologiija instituhtta UIT Norgga arktalaš universitehtas ja fylkkabátnedoavttirhoavda Finnmárkkus leat 1 Eai leat čielga logut sámegielat bátnedoaktáriin, geat leat oahpu háhkan eará sajis go Tromssa universitehtas. 0510152025302004 2005 2006 2007 2008 2009 2010 2011 2012 2013 2014 <em type="bold">% </em>dahkan, čájeha ahte buot studeantat Finnmárkkus, geat sámi oassemeriin besse bátnedoavttirohppui ja geat leat gergehan oahpu, sis leat buohkat mannan ruovttoluotta fylkii bargat bátnedoavttirin. Dál (2015) leat vihtta sámegielat bátnedoaktára Finnmárkkus; guokte Guovdageainnus, guokte Kárášjogas, ja okta Álttás (oktiibuot leat 42 bátnedoavttirvirggi almmolaš bátnedoavttirbálvalusas fylkkas). Okta eará positiivvalaš treanddain lea ahte maŋŋil go bátnedoavttiroahppu álggahuvvui Tromsii, de barget finnmárkulaččat eanas klinihkain Finnmárkkus. Dál barget bátnedoaktárat, geat leat riegádan ja bajásšaddan Finnmárkkus, Álttás, Hámmárfeasttas, Girkonjárggas, Honnesvágis, Čáhcesullos, Várggáin, Gilivuonas ja Mehámmanis – lassin sidjiide geat barget Kárášjogas ja Guovdageainnus. Diet jáhkkimis nanne dearvvašvuođabargiid kulturipmárdusa, mii lea earenoamáš mávssolaš eastadan doaimmaid ektui. Okta ovdamearka báikkálaš álggaheamis ja heiveheamis lea doaibmabidju Guovdageainnu bátneklinihkas, gos bargit leat ráhkadan gihppaga maid leat gohčodan <span type="quote">«Reinkjøtt smaker best – med egne tenner»</span>/Bohccobiergu máisto buoremusat -go iežat bániiguin beasat suoskat»2 , maid Finnmárkku fylkkasuohkan lea guovttegielat ruđaiguin dorjon. <em type="bold">8.9 Boahttevaš dárbu dutkojuvvon máhttui sámi </em><em type="bold">álbmoga bátnedearvvašvuođas Norggas – čoahkkáigeassu ja ávžžuhusat </em></p>
<p>Lea čielggas ahte Norgga álbmoga bátnedearvvašvuohta lea buorráneame. Bátnedearvvašvuođadilli lea šaddáme dássálaga miehtá geográfalaš guovlluid. Maiddái davimus osiin riikkas, oktan sámi giellahálddašansuohkaniin, de lea treanda ahte bátnedearvvašvuohta lea čielgasit buorránan logi jagi áigodagas 2004-2014. Vaikko Finnmárkku mánáin ja nuorain leat eanemus ráiggit bániin, de leat erohusat Finnmárkkus ja muđui riikkas njiedjan. Earenoamážiid lea 5 jahkásaččain leamaš buorre ovdáneapmi.</p>
<p>Eastadandoaimmat Finnmárkku bátnedearvvašvuođabálvalusas lea jáhkkimis sivvan dan positiiva trendii, lassin dan dađistaga buoret bátnedoavttirdillái fylkkas. Obbalaččat orru nu ahte almmolaš bátnedearvvašvuođa fokus ovttasbargat, juohkit dieđuid ja eastadandoaimmat leat daguhan positiivvalaš trendii mánáid ja nuoraid gaskkas Finnmárkkus. Lea maid dehálaš namuhit ahte go buohtastahttit eará almmolaš bátnedearvvašvuođabálvalusaiguin, de dikšot Finnmárkkus eanemus rávisolbmuid, danne go leat unnán priváhta bátnedoaktárat fylkkas. Dat mearkkaša ahte go eará fylkkain atnet almmolaš bátnedearvvašvuođabálvalusa resurssaid bargat eastadandoaimmaiguin ja mánáiguin ja nuoraiguin, de dikšot Finnmárkkus hui ollu rávis pasieanttaid. Leat ain váilevašvuođat go guoská sámi álbmoga bátnedearvvašvuođa máhtu ektui. Go bargá diđolaččat ja heivvolaš eastadeaddji doaimmaiguin, de lea mearrideaddjin ahte lea dutkojuvvon máhttu olámuttos, mii váikkuha bátnedearvvašvuhtii. Dás leat sihke hivvodat ja kvalitatiiva dutkanvuogit, mat sáhttet dievasmáhttit nubbi nuppi, vai addá 2 http://www.tannvern.no/images/fremmedspraaklige-brosjyrer/samisk-norsk/bohcobiergu.pdf buoremus gova sivvaoktavuođaide das makkár mearkkašupmi lea eastadan bargguin. Fertejit leat eambbo resurssat olámuttos, go galgá bargat lagas dutkamiin mii guoská sámi álbmoga bátnedearvvašvuhtii. Bátnedoavttiroahppu Tromssas lea leamaš hui mávssolaš oažžut eambbo sámegielat bátnedoaktáriid ja lea leamaš maid veahkkin dasa ahte Finnmárkku bátnedearvvašvuođa virggit leat dál virgáduvvon oahppan bargiiguin, geain lea dárbbašlaš giella ja kultuvrralaš gelbbolašvuohta. Ávžžuhuvvo ahte dutkojuvvo movt bátnedoavttiroahppu Tromssas lea mearkkašan dasa ahte ovddidit ovttadássásaš bátnedearvvašvuođabálvalusaid sámi pasientii. Bátnedearvvašvuođa birra máhttu, ja vejolaš erohusat ja sivvaoktavuođat, leat maid dárbbašlaččat go galgá sáhttit plánet ja ovdánahttit bátnedearvvašvuođabálvalusa. Guovddáš doaibmá bátnedearvvašvuođabálvalussii berre leat ahte sáhttá fállat ovtta dássásaš bátnedivššárfálaldaga buot iešguđetlágán joavkkuide, geain lea iešguđetlágán eallinvuohki kultuvrra ja ealáhusaid ektui. Mearrádusat, mat čuhcet dearvvašvuhtii, maiddái bátnedearvvašvuhtii, mearriduvvojit olggobealde dearvvašvuođabálvalusaid váldo ovddasvástádusguovlluid. Danne lea ovttasbargu, vuoruheapmi ja oktasaš áŋgiruššamat buot suohkana ja stáda ásahusaid ja álbmotdearvvašvuođa eaktodáhtolaš organisašuvnnaid gaskas mearrideaddjin dasa. Go dainna gálgá lihkostuvvat, de lea dárbu dutkojuvvon máhttui, mii sáhttá addit vuođu bargat riekta. Dearvvašvuođabálvalus galgá leat vuođđuduvvon ja heivehuvvon juohke ovttaskas olbmo dárbui. Dat sáhttá buoridit vejolašvuođa buori orala dearvvašvuođa boahtteáiggis, mii lea dássedit juohkásan sámi álbmogii. </p>
</body></document>
