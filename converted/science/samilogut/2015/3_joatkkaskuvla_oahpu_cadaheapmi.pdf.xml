<document xml:lang="sme" id="no_id"><header><title>Joatkkaskuvla oahpu čađaheapmi</title><genre code="science"/><author><person firstname="Tom" lastname="Granseth" sex="m" born="" nationality=""/></author><year>2015</year><wordcount>2576</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/3.joatkkaskuvla_oahpu_cadaheapmi.pdf</origFileName><parallel_text xml:lang="nob" location="3_gjennomstromning_i_videregaende_opplaering.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">3 Joatkkaskuvla oahpu čađaheapmi </em></p>
<p><em type="bold">Tom Granseth, </em>seniorráđđeaddi Statistihkalaš guovddášdoaimmahat </p>
<p>Čoahkkáigeassu Sullii 7 oahppi 10 oahppis čađahit joatkkaskuvlla oahpu viđa jagis dan rájes go vuohččan álget joatkkaskuvlii, 6 proseanta leat ain oahpus, ja 23 proseanta eai oaččo duođaštusa/fágareivve dahje heitet gaskan (heaitin) viđa jagi áigodagas. Fidnofágalaš oahppoprográmmain heitet mearkkašahtti eanet go studeremii-ráhkkanahtti oahppoprográmmain. Sámi ássanguovlluin heitet eanet oahppit gaskan oahpu gaccadettiin go muđui riikkas.</p>
<p><em type="italic">Ii leat nu ahte sii geat heitet joatkkaskuvllas eai leat ekonomalaččat aktiivvat. </em></p>
<p><em type="italic">Sullii 2 oahppi 3 oahppis geat leat heaitán/eai álgán joatkkaskuvlla ohppui, leat bargagoahtán dađistaga, dan čájehit maiddái eará guorahallamat. Oassi geat ožžot barggu lea stuorit davvin go lulde. Leat geográfalaš erohusat makkár bargosurggiid <span type="quote">“válljejit”</span>. Dát artihkal čiekŋuda dan dárkileappot. </em><em type="bold">3.1 Sisdoallu </em>Statistihkalaš guovddášdoaimmahat ráhkada jahkásaččat statistihka joatkkaskuvlla oahpu čađaheamis. Dat čájeha galle oahppi čađahit joatkkaskuvla oahpu viđa jagi sisa dan rájes go leat álgán ohppui vuohččan, ja man gallis eai leat čađahan oahpu dahje geat eai ceavzze eksámena/fágareivve. Statistihkka čájeha maiddái man stuora oassi jahkejoavkkuin čađaha dahje ii čađat. Statistihkka čájeha ahte golmma davimus fylkkas heitet eanemusat. </p>
<p>Dán artihkkalis ovdanbuktit statistihka joatkkaskuvla oahpus eará geográfalaš dásis go ohppiid ássanfylkka mielde (go leat 16 jagi). Dás leat guovllut sámi ássanguovllut3 Nordlánddas, Romssas ja Finnmárkkus, (maid viidásit gohčodit SED-guovlun), muđui Davvi-Norga davábealde Sáltoduoddara (Muđui davvin) ja eará guovllut riikkas (Lulli- ja Gaska-Norga).</p>
<p>Eiseválddiin lea fokus joatkkaskuvlla oahpu heaitimii gaskan skuvlaváccidettiin. Kapihtal 3.2 ovdanbuktá muhtun deháleamos doaibmabijuid maid eiseválddit leat bidjat doibmii unnidit heaitima.</p>
<p>Kapihttalis 3.3 ovdanbuktit loguid joatkkaskuvla oahpu čađaheamis, sihke stáhtusis dál ja maŋemus jagiid rievdamiin. Das leat maiddái buohtastahttán heaitin loguid golmma guovllus sohkabeliid, oahppoprográmmaid, vuođđoskuvlapoeaŋŋaid ja váhnemiid oahppodásiid ektui. Gáldu dáhtaide lea nasjonal utdanningsbase (NUDB), mas earret eará leat dieđut fylkasuohkaniid hálddahuslaš dáhtavuogádagas joatkkaskuvla oahpu sisváldimiin.</p>
<p>Leat go sii geat heite/eai álgán joatkkaskuvla ohppui barggus ja jus leat makkár ealáhusas leat sii barggus? Kapihttalis 3.4 geahččat dan dárkileappot. Dasa leat dáhtagáldun álbmotregisttar, SSB ja NUDB indiviidavuođuštuvvon bargostatistihkat. NUDB leat dieđut áiggiin goas ovttaskas olbmot leat álgán/loahpahan oahpuid. Dat áiggit dahket ea.ea. vejolažžan iskat gii ii goassege čađahan joatkkaskuvla oahpu.</p>
<p>Kapihttalis 3.5 leat váldokonklušuvnnat, ja maiddái evttohusat viidásit analysai.</p>
<p>Artihkkalis leat máŋgga sajis geavahan doahpaga ohppiidjoavku 2008. Ohppiidjoavku 2008 mearkkaša oahppit geat álge joatkkaskuvla ohppui vuohččan 2008 čavčča. Rievdadusat Reforbma 94 rájes Máhttoloktemii 2006 čavčča, mielddisbukte maiddái eará terminologiija. Doaba <span type="quote">«oahpposuorgi/studieretning»</span> rievddai <span type="quote">«oahppoprográmman/utdanningsprogram»</span>. Doaba <span type="quote">«dábálašfága/allmennfag»</span> rievddai namman <span type="quote">«studeremii- ráhkkanahtti/studieforberedende»</span>. Dán artihkkalis geavahit Máhttoloktema terminologiija. <em type="bold">3.2 Eiseválddiid joatkkaskuvla oahpahusa vuoruheapmi </em>Eiseválddiin lea dál fokus ohppiide geat heitet joatkkaskuvla oahpus. Oahpahuspolitihka bokte áigot nannet buoremus beliid norgga servodagas ja dustet deháleamos hástalusaid. Sihkkarastit buohkaide buori oahpahusfálaldaga lea guovddáš ášši. Dáláš oahpahuspolitihka rámmat leat čállon Dieđ. St. 20 (2012-2013) <span type="quote">«På rett vei»</span>. </p>
<p>Alla čađaheapmi joatkkaskuvla oahpus lea dárbbašlaš boahtteáiggi bargoeallima dárbbuid dustemii. Eiseválddit leat bidjan johtui muhtun doaibmabijuid mihtuin oažžut 75 proseanta čađahit ja oažžut dohkkehuvvot joatkkaskuvla oahpahusa ovdal 2015. Oahpahusdepartemeanta diehtá ahte eai visot doaibmabijut mat leat biddjon johtui lea seamma bures lihkostuvvan. Joatkkaskuvllat leat čađahan máŋggaid iešguđetlágan doaibmabijuid, muhtumat eanet lihkostuvvan go earát. Lea dehálaš identifiseret makkár doaibmabijut leat beaktilat. Fylkkasuohkanat leat danne ásahan ortnega man bokte juogadit vásáhusaid. Namuhit dás muhtun stuorit nationála vuoruhemiid: x Ny GIV prošeakta jagi 2010, das lei deaddu intensiivaoahpahus lohkamis, čállimis ja rehkenastimis ohppiide geain lea logat luohkás fágalaš dássi vuolemusas. Prošeakta bisttii 2013 rádjái ja lea dál loahpahuvvon, muhto lea joatkán namain <span type="quote">«Program for bedre gjennomføring i videregående opplæring»</span>. x Oahpahusdepartemeanta nammadii ođđajagimánus 2006:s bargojoavkku mas lei mandáhtta ea.ea. identifiseret sivaid manne oahppit eai čađat joatkkaskuvla oahpu, ja árvvoštallat mihtolaš doaibmabijuid mat sáhttet buoridahttit čađaheami; ea.ea. lei das deattuheapmi doaibmabijuin minoritehtagielat ohppiide, dan vuolis maiddái sámegielagiidda. x 2005 čavčča sisafievrriduvvui Máhttolokten. Dat bođii Reforbma94 sadjái. Joatkkaskuvla ohppui mielddisbuvttii dát reforbma muhtun rievdadusaid, sihke ođđa struktuvrra ja ođđa oahppoplánain. Reforbma mielddisbuvtti maiddái ođđa vugiid doaimmahit norgga skuvlla, máŋggabealálaččabut čovdosiiguin ja bargovugiiguin. x Vekslingsmodell/lotnolasmodealla lea geabbilis oahppomodealla skuvllas ja oahpahusas fitnodagain. Lotnolasmodealla lea molssaeaktu árbevirolaš váldomodellii mas lea 2 jagi skuvllas ja 2 jagi oahppofitnodagas. Mihttu lotnolasmodeallain lea oččodit relevánttamus oahpahusa fágareivve ollašuhttima rádjái sávahahtti oahppofágaid bokte, man boađusin fas galggašii leat unnidit heaitinlogu. x Dehálaš eaktu modellii lea čanastat ealáhussii. Leat iešguđetlágan doarjjaortnegat fitnodagaide mat váldet oahpahalliid ja oahppokandidáhtaid, ea.ea. sierra doarjjaortnet mainna lea mihttun stimuleret ásahusaid addit oahpahalliide ja oahppokandidáhtaide geain leat erenoamáš dárbbut, vejolašvuođa háhkat fágaoahpu. <em type="bold">3.3 Čađaheapmi joatkkaskuvla oahpus 3.3.1 Álggahus </em>Dain 62787 ohppiin geat álge joatkkaskuvla ohppui vuohččan 2009 čavčča, čađahedje 70,8 proseanta ohppiin 5 jagi sisa dan rájes go álge. Dasa lassin ledje 5,7 proseanta ohppiin ain oahpus dan áigodaga maŋŋil, ja 23,6 proseanta ohppiin ledje heaitán oahpus, juogo ledje oahppit heaitán ieža dahje eai lean ceavzán eksámenis dahje fágareivves. Dán artihkkalis lea fokus ohppiide geat leat heaitán joatkkaskuvla oahpus. </p>
<p>Figuvra 3.1 čájeha iešguđetge čađahanmuttuid, mo dat juohkásit min golmma guovllus. Lea mearkkašahtti ahte čilgehus dasa go guovtti davimus guovllus lea alla lohku sis geat heitet joatkkaskuvla oahpus, dat ahte oahppit heitet gaskan oahpo gaccadettiin. Oassi ohppiin geat eai leat ceavzán eksámena dahje fágareivve lea sullii seamma buot golmma guovllus.</p>
<p>Figuvra 3.2 čájeha ahte ohppiin SED-guovllus, ja ohppiin Muđui davvin lea alit heaitin lohku joatkkaskuvla oahpus go ohppiin ássanguovllus Lulli- ja Gaska-Norggas. Ohppiidjoavkkus geat álge 2009 lei heaitin lohku 23,0 proseanta Lulli- ja Gaska-Norggas, ja 29,2 proseanta Muđui davvin ja 33,5 proseanta SED-guovllus. <em type="bold">3.3.2 Heaitin oahppoprográmmaid ektui </em>SSB čađahanstatistihkka čájeha ahte ohppiin studeremii-ráhkkanahtti oahppoprográmmas lea heaitin lohku mearkkašahtti vuollelis go heaitin lohku fidnofágalaš oahppoprográmmain. Dat guoská buot guovlluide riikkas ja maiddái min golmma guvlui. Ohppiidjoavkkus geat álge 2009 čavčča, lei heaitin 20,7 proseanta ohppiide geat orrot SED- guovllus ja geat vázze studeremii-ráhkkanahtti oahppoprográmma. Fidnofágalaš ohppiid heaitin lei 42,9 proseanta. Oassi Muđui davvin lea 17,5 proseanta studeremii-ráhkkanahttimis ja 39,2 proseanta fidnofágalaš oahpuin, geahča figuvra 3.2.1 vuollelis. </p>
<p>Figuvra 3.5 čájeha mo heaitin studeremii-ráhkkanahtti oahppoprográmmas lea rievdan maŋemus jagiid. SED-guovllus lea heaitin studeremii-ráhkkanahtti oahppoprográmmas njiedjan 29,7 proseanttas jagi 2000 ohppiidjoavkkus 20,7 prosentii ohppiidjovkui geat álge 2009 jagis. Earret dan lea váttis oaidnit čielga treanddaid. Muhtun jagiid lea heaitin lohku leamaš unnit. Sihke jagiid 2001, 2005 ja 2007 lei heaitin lohku vuolábealde 20 proseanta. Nu go ovdalis namuhuvvon, de leat unnán oahppit SED-guovllus, ja de sáhttet proseanttaid mielde heaitin logut rievddadit ollu jagis jahkái, dan čájehit logut čielgasit. Muđui davvin lea heaitin lohku studeremii-ráhkkanahtti suorggis niedjan 22,3 proseanta jagi 2000 rájes dálážii 17,5 prosentii. Lea maiddái oalle stuora lassáneapmi maŋemus jagi ohppiidjoavkku heaitin logus. Lulli- ja Gaska-Norggas njiejai heaitin lohku 2000 rájes 2004 rádjái. Dan maŋŋil leat heaitin logut leamaš dássedat. <em type="bold">3.3.3 Heaitin sohkabeliid ektui </em>Nieiddaid heaitin joatkkaskuvlaoahpus lea leamaš árbevirolaččat oalle ollu unnit go bártniid heaitin. Figuvra 3.3.1 čájeha sohkabeliid gaskkas erohusa min golmma guovllus. Lulli- ja Gaska- Norggas, ohppiidjoavkkus geat álge 2009:s, lei 7,4 proseantapoeaŋŋa erohus nieiddaide buorrin. Muđui davvin lei erohus measta 10 proseantapoeaŋŋa, SED-guovllus lei erohus 6,9 proseantapoeaŋŋa. </p>
<p>Figuvrrat 3.8 ja 3.9 čájehit mo heaitin lohku lea rievdan jagi 2000 rájes bártniid ja nieiddaid ektui. Heaitin lohku bártniide geat orrot SED-guovllus lassánii vel jagi 2005-ohppiidjoavkkuin. Dan maŋŋil treanda jorggihii. Jagi 2006 ohppiidjoavkku rájes njiejai heaitin lohku 48,0 proseanttas 37,0 prosentii ohppiidjovkui geat álge 2008:s, muhto lei gal veaháš lassáneapmi fas jagi 2008 ohppiidjoavkkus 2009 ohppiidjovkui.</p>
<p>Dan guovtti eará guovllus lea bártniid heaitin lohku áigodagas rievdan veaháš positiiva guvlui. Guovllus Muđui davvin lea dálaš dássi vuolemusas mii lea leamaš olles 2000-logus. Lulli- ja Gaska-Norgii lassánii heaitin lohku veaháš 2008 ohppiidjoavkkus 2009 ohppiidjovkui. Lohku 2009 ohppiidjovkui lea goitge vuolemusas olles 2000-logus. <em type="bold">3.3.4 Heaitin vuođđoskuvlapoeaŋŋaid4ektui </em>Lea čielga oktavuohta dan gaskkas makkár bohtosat leat vuođđoskuvllas ja heaitin joatkkaskuvla oahpus. Dan oaidná čielgasit figuvrras 3.10. Ii leat hirpmástuhtti ahte heaitin lohku lea unnimus ohppiidjovkui geain leat buoremus árvosánit vuođđoskuvllas. </p>
<p>Oahppit geat álge jagi 2009 geain lei unnit go 25 vuođđoskuvlapoeaŋŋa, lei heaitin lohku 71 proseanttas gitta 75 prosentii. Nuppi dáfus, ohppiin geat ožžo 50 poeaŋŋa dahje eanet vuođđoskuvllas, lei heaitin lohku 2 gitta 5 proseanta.</p>
<p>Earret ohppiin geain lei unnimus dahje eanemus vuođđoskuvlapoeaŋŋa, de lei heaitin lohku SED- guovllus alit go dan guovtti eará guovllus. Mii dasa lea sivvan, ii leat buorre dadjat, eará go ahte leat relatiivvalaččat oalle unnán oahppit SED-guovllus. Maiddái moatti oahppi heaitin addá stuora erohusa proseanttaid mielde. Nugo leat juohkán 7 <span type="quote">«árvosátnejovkui»</span> de šaddet logut hui smávvát. Joavkkus mas leat vuollil 25 vuođđoskuvlapoeaŋŋa leat ovdamearka dihte dušše 29 oahppi geat orrot SED-guovllus 2009 ohppiidjoavkkus. <em type="bold">3.3.5 Heaitin váhnemiid oahppodási ektui </em>Lea maiddái čielga oktavuohta joatkkaskuvla heaitima ja váhnemiid oahppodási5 gaskkas. Figuvra 3.5.1 čájeha ahte oahppit geain goappaš váhnemiin lea vuođđoskuvla alimus oahppun, leat badjel bealli heaitán joatkkaskuvla oahpus guovtti davimus guovllus. Lulli- ja Gaska- Norggas lei heaitin unnit, 44,2 proseanta. </p>
<p>Ohppiin geain unnimus nuppi váhnemis lea oahppu allaskuvllas dahje universitehtas alit dásis, lea dábálaččat unnit heaitinlohku. Maŋemus jagi ohppiidjovkui lei heaitin SED-guovllus 15,2 proseanta, 16,6 proseanta Muđui davvin ja 10,1 proseanta Lulli- ja Gaska-Norggas. <em type="bold">3.4 Maid barget sii geat leat heaitán joatkkaskuvla oahpus? 3.4.1 Álggahus </em>Leago sis geat leat heaitán joatkkaskuvla oahpus maŋemus jagiid, makkárge čatnašupmi bargoeallimii? Jus sii leat barggus, makkár suorggis de leat barggus? Leat go geográfalaš, sohkabeali dahje agi mielde erohusat dan ektui makkár suorggis leat barggus? Dieid gažaldagaid leat geahččalan vástidit dán kapihttalis. Sii geat eai leat bargoeallimis, geat leat ekonomalaččat inaktiivvat, eai leat mielde dás. </p>
<p>Leat oalle ollu erohusat heaitimis dán kapihttalis ja heaitimis nugo leat čállán 2. kapihttalis. Logut dán kapihttalis siskkildit maiddái olbmuid geat eai goassege álgán joatkkaskuvla ohppui. Čađahanstatistihkka gusto dušše ohppiide geat álge joatkkaskuvla ohppui vuohččan guhtege čavčča.</p>
<p>Čađahanstatistihkka čájeha ohppiid stáhtusa čađaheami ektui maŋŋil 5 jagi. Oahppit geat ain leat oahpus maŋŋil 5 jagi sáhttet danne juogo čađahan oahpu dahje heaitán maŋŋil 5 jagi áigodaga. Daid ohppiid stáhtus ii leat danne dihtosis čađahanstatistihkas. Heaitin lohku dán kapihttalis ii čatnas 5 jahkái ja loahpalaš dilli čađaheami ektui lea dihtosis. Čađahanstatistihkka guoská oahppi ássanguvlui go leat 16 jagi, mii mearkkaša dalle go sii álge joatkkaskuvla ohppui. Dán kapihttalis geavahit sin dáláš ássanguovllu. Danne šaddá váttisin buohtastahttit ássanguovlluid ektui, go oahppit sáhttet fárren dan rájes go álge joatkkaskuvla ohppui.</p>
<p>Datagáldus NUDB leat dieđut buot olbmuid álgin- ja loahpahanáiggiin iešguđetge dási oahpuin. Sivas go váilot dieđut oahpu birra ovdal 1974, danne lea populašuvdna ráddjejuvvon ahkejovkui 19 gitta 49 jagi. Heaitin/ii álgán lohku, mii dán kapihttalis geavahuvvo, lea olbmuin geat eai goassege loahpahan joatkkaskuvlla. Dat leat juogo: <em type="bold">1. Olbmot geat eai goasse álgán joatkkaskuvla ohppui. </em></p>
<p>Sis ii leat registrerejuvvon dáhton ahte leat álgán joatkkaskuvla ohppui. Jus dasa lassin váilu dáhton goas leat loahpahan joatkkaskuvlla ja dat dáhton goas leat álgán alit ohppui, de rehkenastit dan olbmo <span type="quote">«ii goassege álgán joatkkaskuvlii»</span>. dahje <em type="bold">2. Olbmot geat álge, muhto geat eai goassege čađahan joatkkaskuvla oahpu. </em></p>
<p>Sis lea dáhton goas álge joatkkaskuvlii ovdal 2009, muhto váilu dáhton goas leat loahpahan joatkkaskuvlla ja dasa lassin váilu maiddái dáhton universitehta/allaskuvla álgimis.</p>
<p>Olbmot geat álge joatkkaskuvla ohppui jagi 2009 dahje maŋŋil ja geain váilu dáhton ahte leat loahpahan joatkkaskuvlla, dáidet jáhku mielde ain oahpus. Sii eai leat rehkenaston heaitán ja eaige leat mielde dás viidásit analysas. <em type="bold">3.4.2 Heaitin/váilevaš álgin </em>Ođđajagimánu 1. beaivvi 2014 lei olmmošlohku SED-guovllus ahkejoavkkus 19-49 jagi 20579. Okta golmmas dain, 33,2 proseanta, eai leat goassege čađahan joatkkaskuvla oahpu. Dat lea mearkkašahtti alit lohku go guovtti eará guovllus. Guovllus Muđui davvin lei lohku 26,3 proseanta, ja Lulli-ja Gaska-Norggas lei vástideaddji lohku 23,9 proseanta. Vaikko leat badjelis namuhuvvon erohusat, de orrot heaitin logut muđui seammaláganat go heaitin nugo boahtá ovdan 2. kapihttalis. </p>
<p>Figuvra 3.12 čájeha mo heaitin/váilevaš álgin joatkkaskuvla oahpus juohkása sohkabeliid gaskkas. Heaitin lea alimus SED-guovllus, muhto 38 proseanta dievdduide ja 27 proseanta nissoniidda. Dat lea mearkkašahtti ollu alit heaitin go guovtti eará guovllus.</p>
<p>Figuvra čájeha muđui ahte heaitin/váilevaš álgin Lulli- ja Gaska-Norggas lea 2 proseantapoeaŋŋa vuollelis nissoniidda go dievdduide. SED-guovllus lea dát sohkabealerohus 11 proseantapoeaŋŋa.</p>
<p>SED-guovllus 38 proseanta boarráseappuin heite/eai álgán joatkkaskuvla ohppui. Ahkejoavkkus 19-34 jagi (nuorabut) lea heaitin/váilvaš álgin 29 proseanta, nappo lea erohus 9 proseantapoeaŋŋa nuorabut jovkui buorrin. Lulli- ja Gaska-Norggas lea dát erohus 2 proseantapoeaŋŋa. Guovllus Muđui davvin lea dát erohus 2 proseantapoeaŋŋa. Muđui davvin lea nugo namuhuvvon, boarráseappuid gaskkas unnimus heaitin/váilevaš álgin.</p>
<p>Lea go vejolaš jurddašit ahte dat boarráseappot, geat gárte eret joatkkaskuvla oahpus ollu jagiid áigi, eanetmuddui leat ožžon barggu go dat nuorabut geat <span type="quote">«aitto»</span> leat gártan eret joatkkaskuvla oahpus.</p>
<p>Vástádus dasa lea ahte áigi čuollá bargoohcciid beali. Tabealla 3.2 čájeha ahte barggolašvuođaoassi boarrásiid gaskkas geain ii leat joatkkaskuvla oahppu, lea moadde proseantapoeaŋŋa alit go daid nuorabuid gaskkas. Nuorabuid oassi lea 60 gitta 66 proseanta, muhto daid boarrásiid oassi lei 68 gitta 70 proseanta. Dat ahke gaskavuohta lea seamma buot guovlluin dušše veaháš erohusain. SED-guovllus gos eanemusat leat ožžon barggu, lea unnimus erohus ahkejoavkkuid gaskkas 2,8 proseantapoeaŋŋa. Lulli- ja Gaska-Norggas lea erohus stuorit, 7,3 proseantapoeaŋŋa. <em type="bold">3.4.3 Makkár suorggis sii barget? </em>Makkár suorggis barget sii geain ii leat joatkkaskuvla oahppu? Tabealla 4.4.1 čájeha dárkilis loguiguin makkár ealáhusain sii barget, geain váilu joatkkaskuvla oahppu. Logut leat juhkkon guovllu ja sohkabeali ektui. </p>
<p>Tabeallas oaidnit ahte nissonat leat barggus eará surggiin go dievddut. Tabealla čájeha maiddái ahte leat dihto geográfalaš erohusat <span type="quote">«suorgeválljemis»</span>. Njeallje ealáhusa leat máŋgga sajis, ja sullii 55 proseanta olbmuin leat barggus ovttas dain ealáhusain. x Measta 1 olmmoš juohke 5 olbmos lea barggus Gálvogávppašeami suorggis.</p>
<p>Gálvogávppašeapmi lea bajimusas sihke Lulli- ja Gaska-Norggas ja Muđui davvin. SED- guovllus leat baicca guokte eará ealáhusa main leat stuorit logut. x Lulli- ja Gaska-Norggas lea dearvvašvuođasektor nubbin dábálaččamus suorgi, ja SED- guovllus lea dearvvašvuođasektor dávjjimus bargu. Dearvvašvuođasektoris leat čielga erohusat sohkabeliid gaskkas. Oassi nissonolbmuin geat <span type="quote">«válljejit»</span> dán sektora lea guđa geardde stuorit go dievdduin. Oassi dievddut geat barget dearvvašvuođasektoris lea vuollel 7 proseanta goappaš guovlluin davvin ja 5 proseanta Lulli- ja Gaska-Norggas. x Huksen ja rusttet ja Industriija leat dávjá ovddastuvvon bargosuorggit daidda geain váilu joatkkaskuvla oahppu. Dát guokte suorggi leat dábálaččat dievdduide. Sullii 18 proseanta dievdduin leat barggus huksen ja rusttet suorggis. Dušše 2 proseanta nissoniin barget dan suorggis. Oassi lea sullii seamma buot golmma guovllus. x Eanadoallu, vuovdedoallu ja guolásteapmi lea ealáhus maid nubbin dávjjimus <span type="quote">«válljejit»</span> SED-guovllus. Dán ealáhusa <span type="quote">«válljejit»</span> hárvebut Muđui davvin ja Lulli- ja Gaska-Norggas. SED-guovllus leat 18,5 proseanta dievdduin ja dušše 3,8 proseanta nissoniin barggus eanadoalus, vuovdedoalus ja guolásteamis <em type="bold">3.5 Konklušuvdna ja evttohus viidásit analysai 3.5.1 Konklušuvdna </em>Kapihtal 3.3 čájeha ahte x Heaitin lea stuorit SED-guovllus go guovtti eará guovllus, sihke ohppiid sohkabeali ja oahppoprográmma ektui. x Buot golmma guvlui gusto ahte heaitin bártniid gaskkas ja heaitin fitnofágalaš oahppoprográmmain lea veaháš njiedjan maŋemus jagiid. Heaitin nieiddaid gaskkas ja ohppiin studeremii-ráhkkanahtti oahppoprográmmas ii leat báljo rievdan áigodagas. </p>
<p>Kapihtal 3.4 čájeha ahte x Sullii 2 olbmo 3 olbmos geain ii leat joatkkaskuvla oahppu, lea bargu. Oassi geat leat barggus lea stuorit SED-guovllus go dan guovtti eará guovllus. x Gálvogávppašeapmi, dearvvašvuođasektor, huksen ja rusttet ja industriija leat dávjá <span type="quote">«válljejuvvon»</span> ealáhusat. SED-guovllus leat vuođđoealáhusat mearkkašuhtti dábálaččabut go dan guovtti eará guovllus. x Sohkabeliid <span type="quote">«bargosuorggiválljemis»</span> lea oalle stuora erohus. Nissonat barget dávjjibut fuolahusbargguin, seammás go dievddut barget dávjjibut huksen ja rusttet suorggis. Dát sohkabeale erohusat leat buot golmma guovllus. <em type="bold">3.5.2 Árvalusat viidásit analysaide </em>Kapihtal 3.4 čájeha ahte eanadoallu, vuovdedoallu ja guolástus leat dávjá ealáhussan olbmuide geat ásset SED-guovllus ja geain váilu joatkkaskuvla oahppu. Vuođđoealáhusain leat máŋga vuolit ealáhusjoavkku maid ii soaitte vejolaš doaimmahit buot osiin riikkas. Sáhtášii identifiseret eanet vuolitealáhusaid mat leat SED-guovllu vuođđoealáhusain ja ráhkadit vástideaddji buohtastahttimiid dainna guvttiin eará guovlluin. </p>
<p>Dán artihkkalis leat ovdanbuktán loguid sin bargočatnašumis geat leat heaitán joatkkaskuvla oahpus. Analysa sáhtášii joatkit nu ahte háhká loguid maiguin sáhttá buohtastahttit bargočatnašumi olbmuiguin geat <em type="italic">leat </em>čađahan joatkkaskuvlla ja olbmuiguin geat leat čađahan universitehta- dahje allaskuvla oahpu. Man stuora oassi leat barggus ja makkár ealáhusain barget dat olbmot? </p>
<p>Heaitin joatkkaskuvla oahpus lea veaháš vuollelis stuora gávpogiin go muđui riikkas. SED- guovllus eai leat stuora gávpogat, muhto guovlluin Muđui davvin ja Lulli- ja Gaska-Norggas gal leat. Sáhtášii dan vuođul guorahallat lea go sivvan erohusaide mat leat joatkkaskuvla heaitimis nugo oaidnit 3. kapihttalis, njuolgut dat ahte gos leat ja eai leat gávpogat.</p>
</body></document>
