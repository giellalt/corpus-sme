<document xml:lang="sme" id="no_id"><header><title>Sámegiela ja -kultuvrra dutkansearvi</title><genre code="science"/><author><person firstname="Irja" lastname="Seurujärvi-Kari" sex="f" born="1947" nationality="FI"/></author><year>2018</year><wordcount>273</wordcount><conversion_status type="standard"/><availability><license type="standard"/></availability><origFileName>http://dutkansearvi.fi/verkkolehti-ps/julkaisut-ps/nr-12018-copy/</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Irja Seurujärvi-Kari Sámegiela ja -kultuvrra dutkansearvi / Sämikielâ já –kulttuur tutkâmservi / Sääʹmǩiõl da -kulttuur tuʹtǩǩeemsieʹbrr / Saamen kielen ja kulttuurin tutkimusseura vuođđuduvvui jagis 2014. Dutkansearvvi ulbmilin lea: <em type="bold">■ </em></p>
<p>Gáhttet sámegiela ja -kultuvrra dutkamuša ja ovddidit dan paradigmma dovddusin dahkama álmmotlaččat ja álbmogiidgaskaččat <em type="bold">■ </em></p>
<p>Dahkat dakkár dutkamuša, mii konstruere dutkanvullosaččaid ja dutkiid gaskasaš dásseárvosaš vuorrováikkuhusa <em type="bold">■ </em></p>
<p>Lasihit ipmárdusa sihke dieđu ja diđolašvuođa unnitlogu ja álgoálbmogiid gielaid ja kultuvrraid birra <em type="bold">■ </em></p>
<p>Lasihit sámegiela geavaheami ja máhcahit giela geavahussii doppe, gos dan geavahus sierralágan giellageavaheami oktavuođain lea jávkan dahje geahppánan.</p>
<p>Dutkansearvvi dárkkuhussan lea erenomoamážit lasihit dieđamáilmmi ja sámegielat servošiid gaskasaš oktavuođaid, ja ná oažžut dutkiid buvttadan dieđu ain eanet álgoálbmotgiellaservošiid geavahussii. Dutkansearvvi dieđalaš áigečála lea vuosttaš Suomas almmustahtton sámegielat dieđalaš áigečála. Dan ulbmilin lea hukset nana sáme- ja álgoálbmotdutkiid gaskasaš fierbmádaga sihke lasihit sámegielaid girjjálaš geavaheami ja oinnolašvuođa. Ulbmilin lea maid fidnet sihke dutkiid ja aktivisttaid čállit ain viššalut sámegillii, ja fállat ná sámegielat lohkkiide beroštahtti deavsttaid. Sávvamis lea, ahte elektrovnnalaččat almmustahtton deavsttat movttidahttet lohkkiid maiddái oassálastit dieđalaš háleštallamii.</p>
<p><em type="bold">Sääʹmǩiõl da -kulttuur tuʹtǩǩeemsieʹbrr </em></p>
<p>Áigečállaga nubbi nummir lea plánejuvvon almmustahttot giđđat 2018. Nuppi nummira temán lea lingvistihkka. Doaimmahussii leat juo boahtán moanat deavsttat, muhto ain lea dilli ja áigi čállit dange nummirii. Goalmmát nummir boahtá olggos čakčat 2018 temáin <em type="italic">Álgoálbmotdutkamuš </em>. Daid čállosiid birra lohkkit ja čállit ožžot lassedieđuid dutkansearvvi ruoktosiidduin (http://www.dutkansearvi.fi ). </p>
<p>Dutkansearvvi blogga lea rabas háleštallankanála sámi ja álgoálbmogiid dieđalaš áššiin sihke sin áigeguovdilis gielalaš ja kultuvrralaš áššiin ja vuoigatvuođain. Dan bokte lea maiddái vejolaš juohkit dieđu áigeguovdilis konferenssain ja eará dáhpáhusain. Dutkansearvi sávvá oažžut lasi bloggačállosiid! Ulbmilin lea almmustahttit moadde blogga mánotbajis. Ulbmilin lea čállit bloggaid sámegillii, muhto maiddái earágielat bloggačállosat leat buresboahtin.</p>
</body></document>
