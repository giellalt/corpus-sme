<document xml:lang="sme" id="no_id"><header><title>Sosiolingvistalaš analysa 1978-čállinvuogi ja giellalávdegotti barggu birra</title><genre code="science"/><author><person firstname="Mari" lastname="Keränen" sex="f" born="" nationality="FI"/></author><year>2018</year><wordcount>3268</wordcount><conversion_status type="standard"/><availability><license type="standard"/></availability><origFileName>http://dutkansearvi.fi/verkkolehti-ps/julkaisut-ps/nr-12018-copy/</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">45 </em></p>
<p><em type="bold">Davvisámegiela standardiseren – mo lea dáláš </em><em type="bold">čállinvuohki ovdánan? </em></p>
<p><em type="bold">Sosiolingvisttalaš analysa 1978- čállinvuogi ja giellalávdegotti </em><em type="bold">barggu birra </em></p>
<p>Mari Keränen</p>
<p>UiT – Norgga árktalaš universitehta, Giela ja kultuvrra instituhtta</p>
<p><em type="bold">Abstrákta </em>Mu nákkosgirjedutkamuš guorahallá mo girjegiela dahje giellastandárda plánen váikkuha erenoamážit áitatvuloš gielaide, nugo davvisámegillii ja kvenagillii. Mun geavahan metodan dáža gielladutki Lars S. Vikøra korpusplánema analyserenmodealla, mii sisttisdoallá 21 prinsihpa. Dáiguin prinsihpaiguin lea vejolaš govvidit makkár čovdojumiid giellaplánenorgánat leat dahkan ja manin. Dán artihkkalis mun govvidan mo davvisámegiela plánen lea dáhpáhuvvan 1970-logus ja mii giellalávdegottis lei čállinvuogi ođasmahttima ulbmilin. Mun lean jearahallan guokte ovddeš giellalávdegotti miellahtu, geat leigga mielde plánemin vuosttaš oktasaš davviriikalaš ortografiija. Dát jearahallamat leat vuođđun go lean analyseren giellalávdegotti barggu ja gávnnahan mo čállinvuogi ođasmahttin lea váikkuhan davvisámegiela čállimii ovddit ortografiijaid ektui. Fáddásánit: davvisámegiella, ortografiija, standardiseren, čállinvuohkeođasmahttin, giellapolitihkka </p>
<p><em type="bold">Láidehus </em>Davvisámegiela čállinvuohki lea standardiserejuvvon jagis 1978. Muhto mii dáhpáhuvai ovdalgo giellalávdegoddi čájehii gárvves ortografiija sámekonferánsii Árjeluovis. Makkár čovdojumiid ja mearrádusaid giellalávdegoddi dagai ja manin? Dán artihkkalis mun analyseren davvisámi giellalávdegotti barggu sosiolingvisttalaš metodain. Materiálan mus leat guokte áššedovdijearahallama ovddeš áirasiiguin. Dát dutkamuš gullá dutkansuorgái <em type="italic">language policy and planning </em>, <em type="bold">46 </em>giellapolitihkka ja -plánen, mas leat iešguđetláganat lahkananvugiid. Mun guorahalan unnit dovddus analyserenmodealla man lea dáža nordista Lars Vikøra ovdánahttán. Dainna modeallain mun govvidan ja analyseren ortografiijabarggu proseassan, muhto in guorahala lingvisttalaš sárgguid dahje makkár nuppástusaid dálaš ja ovddeš ortografiijain gaskkohagaid ledje. Ole Henrik Magga (1985a; 1985b) ja Samuli Aikio (1987) leaba govvidan ortografiijabarggu lingvisttalaš sárgguid vuođul ja dat artihkkalat leat leamašan maiddái vuođđun go plánejin jearahallamiid. </p>
<p>Giellaplánemis leat máŋggat synonymat: standardiseren, normeren, giellagáhtten ja nu viidáseappot. Buot dárkkuhit sullii seamma doaimmaid, nu ahte mun háliidan čilget dan terminologiija man mun geavahan dán artihkkalis. Giellaplánemiin mun dárkkuhan dihtomielalaš ja konkrehtalaš doaimmaid, mat váikkuhit giela struktuvrii grammatihkalaččat ja/dahje leksikálalaččat. Giellaplánen lea synonyma korpusplánemis (gč. kapihttala 3), korpusplánen lea dušše sosiolingvisttalaš dárkilut tearbma. Mun geavahan bálddalagaid tearpmaid ortografiija ja čállinvuohki.</p>
<p><em type="bold">Ovddeš davvisámegiela ortografiijat </em>Davvisámegiela, nugo earátge sámegielat, lea čállojuvvon juo máŋga čuođi jagi. Solbakk (1997, 17) namuha, ahte vuosttaš čálalaš sámegiel dokumeanta lei eŋgelas mearraolbmá Stephen Burrougha sátnelistu jagis 1557. Dan listtus leat 95 sáni ja dajaldaga, maid son čohkkii Guoládaga sápmelaččain. 1600-logu rájes leat almmustahtton kristtalaš teavsttat, go miššonearat háliidedje sárdnidit ja oahpahit kristtalašvuođa sápmelaččaide sámegillii. (Solbakk 1997.) </p>
<p>Davvisámegiela čálalaš árbevierru álggii 1700-logu álggus go Thomas von Westen ja Morten Lund álggiiga jorgalit kristtalaš teavsttaid davvisámegillii. Maŋŋelgo von Westen jámii jotkkii su oahppi Knud Leem giellabarggu <em type="bold">47 </em></p>
<p><em type="bold">Davvisámegiela standardiseren – mo lea dáláš </em><em type="bold">čállinvuohki ovdánan? </em>giellabarggu ja ovdánahtii čállinvuogi, čálii davvisámegiel grammatihka ja sátnegirjji ja jorgalii eambbo kristtalaš teavsttaid. 1800-logu álggus Čáhcesuolu báhppan bođii Nils Vibe Stockfleth gii stuđerii ja dutkkai sámegiela su barggu vuođul. Stockfleth ja su sápmelaš giellabargi Hans Mortensen Kolpus válddiiga oktavuođa dánskalaš lingvistii Rasmus Raskii gii lei dutkan earret eará suomaugralaš gielaid. Ovttas sii barge ođđa ortografiijain ja sii maiddái čálle grammatihka, lohkangirjji, dáro-sámesátnegirjji ja kristtalaš girjjiid. Raska ja Stockfletha maŋisboahtti lei Jens Andreas Friis gii buoridii ja ovddidii ovdalaš ortografiijii. Friis lei sáme- ja suomagiela professor Oslo universitehtas jagi 1866 rájes. Friisa maŋŋá professoran lei Konrad Nielsen. Son ráhkadii ortografiija mii lei fonologalaččat hui dárki ja detáljalaš. Mikko Korhonen govvida Nielsena ortografiija <span type="quote">“belohahkii fonemáhtalažžan ja belohahkii morfofonemáhtalažžan”</span> (Korhonen 1981, 58). Dan ortografiija ulbmil leige veahkehit earágielagiid jietnadit davvisámegiela riekta iige leat skuvlagirjegiela nugo dán áigge ortografiijat máilmmi gielain eanaš ledje. Maŋimus ortografiija mii geavahuvvui dušše Ruoŧas ja Norggas lei ng. Bergsland-Ruong-ortografiija. Namma boahtá su ovddideddjiid Knut Bergslanda ja Israel Ruonga mielde. Dat ortografiija lei geavatleabbo go dan ovddasmanni. </p>
<p>Suoma bealde ortografiijabarggut álge easkka 1800-logus. Vuosttas davvisámegiela čállit leigga Jakob Fellman ja Anders Andelin. Soai jorgaleigga osiid Biibbalis ja eará vuoiŋŋalaš teavsttaid. Čuovvovaš ortografiija ovddideaddji Suomas lei Paavo Ravila. Erkki Itkonen ovdánahtii dasto Ravila ortografiija ja su čállinvuohki lea gohčoduvvon maiddái <span type="quote">“Sámi Čuvgehussearvvi”</span>-ortografiijan. Itkonena ortografiija áigge geavahuvvui Norggas ja Ruoŧas Bergsland-Ruong ortografiija, ja 1940-logu loahpas Itkonen, Bergsland ja Ruong geahččaledje ovttastahttit dáid guokte ortografiijaid muhto duššás. Sin mielas lei menddo váttis ovdánahttit čállinvuohki mii heive bures sihke davvisámegiela nuorta- ahte oarjesuopmaniid čállimii (Itkonen, 1951). Nuba geavahusas ledje guokte bálddalaš čállinvuogi 1970-logu rádjái. (Solbakk 1997; Jensen 2005.) Tabealla 1 ovddasta buot geavahuvvon davvisámegiela ortografiijaid 1700-logus rájes gitta dássážii. <em type="bold">49 </em></p>
<p><em type="bold">Davvisámegiela standardiseren – mo lea dáláš </em><em type="bold">čállinvuohki ovdánan? </em></p>
<p>Tabealla 2 govvida teakstaovdamearkkaid vehkiin erohusaid njeallje maŋimuš ortografiijaid gaskkas, ja galle diakrihtalaš mearkka dain leat. Teaksta lea Sámi soga lávlaga álggus.</p>
<p>Tabeal a 2. Ovdamearkkat njeal je maŋimuš ortografiijain Korhonena (1981) mielde.</p>
<p>Ortografiija</p>
<p>Teakstaovdamearkkat</p>
<p>Diakrihtalaš mearkkat</p>
<p>Konrad Nielsen</p>
<p>Duoddâr læb’ba duod’dâr duokken, jaw’re sæb’ba jawre lâkkâ, čokkâk čīlgiin, čorok čǣroin, âllanâd’dik âlme vuos’tai;a ā ǣ č ĕ ǥ ī ŏ ǫ š ŧ ǯ (æ ø) ‘</p>
<p>LSS (Suopma)</p>
<p>Tuoddar leäbba tuoddar tuohkin, javri seäbba javri lâhka, čohkak čilggiin, čoruk čeäruin, âllanaddek âlmmi vuostai;â č đ ǥ ŋ š ŧ ʒ ǯ (ä ö)</p>
<p>Bergsland-Ruong (Norga ja Ruoŧŧa)</p>
<p>Duoddar læb’bá duod’dar duokkin, jáv’ri sæbá jávri lakka, čåkkat čilgiin, čårot čæroin, allánad’det almi vuos’tá;á č š ž (æ ø) ‘</p>
<p>Dáláš ortografiija</p>
<p>Duottar leabbá duoddar duohkin, jávri seabbá jávrri lahka, čohkat čilggiin, čorut čearuin, allánaddet almmi vuostá;á č đ š ŧ ž (ä/æ ö/ø) 1Konrad Nielsen álggahii mearkkašit guhkes dási dan mearkkain, ja dat lei geavahusas maiddái Bergslanda ja Ruonga ortografiijas. Mearka geavahuvvo viidáseappot davvisámi lingvistihkas (Lehtinen 2007, 296), gč. ovdamearkka dihtii</p>
<p>Sammal ahti 1998. <em type="bold">50 </em></p>
<p><em type="bold">Dutkanmetoda ja –materiála </em>Language policy and planning (oanádus LPP) gullo sosiolingvistihkalaš dutkansuorgái. Dat sisttisdoallá máŋga lahkananvuogi, main Vikøra modealla lea okta. LPP lea viehka nuorra dutkansuorgi; Einar Haugen čájáhalai tearpma <span type="quote">“language planning”</span> vuosttas gearddi virggálaččat jagi 1959 artihkkalis Planning for a Standard Language in Modern Norway (1959). Jagis 1966 Haugen hutkkai vuosttaš giellaplánenmodealla man son lea redigeren (1983) nu ahte dat lea ain dán áigge vuođđun giellaplánendutkamušain ja -modeallain. Thomas Ricento ([2006] 2009, 129) mielde LPP gullá heaveheaddji lingvistihkkii ja lea máŋggadieđalaš dutkansuorgi mii gáibida dieđu ja ipmárdusa máŋggain metodain ja perspektiivvain. Giellaplánen juhkko lingvistihkas árbevirolaččat golbma dássái: stáhtus-, korpus- ja Robert L. Coopera (1989) modeallas maiddái giellaoahpahusplánemii (acquisititon planning). Stáhtusplánen sikte giela stáhtusa buorideapmái ovdamearkka dihte láhkaásaheamis. Korpusplánen lea dihtomielalaš giela siskkáldas doaibmabidju ovdamearkka dihte grammatihka ja sátneráju birra, dávjá juste dat bargu maid giellalávdegottit barget, nugo ortográfalaš čovdojumit, sátnerádjobargu ja grammatihkaid čállin. Giellaoahpahusplánen gieđahallá namas mielde giellaoahpahusa plánema sihke eatni- ahte vierrogielain. Dát dutkamuš vuodju guorahallat ná davvisámegiela korpusplánema. Eambbo LPP-modeallaid ja teoriija birra sáhttá lohkat ovdamearkka dihtii Hornbergeris ([2006] 2009). </p>
<p>Dutkanmetodan mun geavahan dáža gielladutki Lars Sigurdsson Vikøra (2007; 2011) korpusplánema analyserenmodealla. Dat sisttisdoallá 21 prinsihpa mat leat korpusplánema vuođđun. Prinsihpat leat juhkkojuvvon njealji kategoriijai: siskkáldas lingvisttalaš prinsihpat, prinsihpat mat govvidit gaskavuođaid eará gielaide, prinsihpat mat govvidit gaskavuođaid giela ja dan geavaheddjiid gaskkas ja prinsihpat mat bohtet servodatlaš ideologiijain. Tabealla 3 čájeha oppa eaŋgalasgielat modealla. Vikør lea ieš geavahan modealla bokmåla, nynorska ja malaijigiela analyseremis (Torp &amp; Vikør 2014; Vikør 2011). <em type="bold">51 </em></p>
<p><em type="bold">Davvisámegiela standardiseren – mo lea dáláš </em><em type="bold">čállinvuohki ovdánan? </em></p>
<p>Tabeal a 3. Lars Vikøra (2011) korpusanalysamodeal a.</p>
<p>Internal linguistic principlesa) phonemicity b) morphophonemicity c) simplicity d) etymology e) invariance f) stability</p>
<p>Principles related to attitudes toward other languagesa) rapprochement (adaptation) (mutual and unilateral) b) reaction (purism)</p>
<p>Principles concerning the relationships between the language and its usersa) majority b) liberality c) prestige d) counter-prestige e) usage f) esthetism g) rationalism</p>
<p>Principles derived from societal ideologiesa) nationalism b) traditionalism c) democracy, egalitarianism d) liberalism e) modernity f) authority</p>
<p>Vuosttaš joavku, siskkáldas lingvisttalaš prinsihpat, govvida lingvisttalaš ( <em type="italic">phonemicity ja morphophonemicity </em>) ja giela siskkáldas ( <em type="italic">simplicity, etymology, invariance ja stability </em>) iešvuođaid. Nubbi joavkku prinsihpain analyserejuvvo mo giela gaskavuohta lea eará gielaide, <em type="bold">52 </em>davvisámegiela dáhpáhusas dáro-, ruoŧa- ja –suomagielaide. Goalmmát joavkkuin guorahallo giela ja dan geavaheddjiid gaskavuohta ja njealját joavkku prinsihpat almmuhit makkár servodatlaš ideologiijat leat leamaš mielde giellaplánemis. </p>
<p>Mun lean jearahallan guokte ovddeš giellalávdegotti áirasa ja geavahan kvalitatiivvalaš bealstrukturerejuvvon áššedovdijearahallama ( <em type="italic">qualitative semi-structured expert interview </em>; Fontana &amp; Frey 2003, Bogner ja earát 2009; Littig 2009) metodan. Mu muitaleaddjit leigga Ole Henrik Magga ja Samuli Aikio. Magga válljejuvvui ságajođiheaddjin ortografiijabarggu álggus ja Aikio lei Suoma áirras giellalávdegottis. Mus lei evttohus jearaldagain, ja dan maŋŋelgo ledjen presenteren mu dutkamuša ja Vikøra modealla mun dikten Magga ja Aikio muitalit friddja ortografiijabarggu birra. Jearahallamat mun lean báddán ja transkriberen ja de analyseren Vikøra modealla mielde. Mun lean ohcan ovdamearkkaid jearahallamis mat ovddastit prinsihpaid Vikøra modeallas. Dasa lassin mun lean geavahan materiálan artihkkaliid guhte govvidit ortografiijabarggu, ovdamearkka dihte Aikio 1987, Magga 1985a ja b ja Itkonen 1951. </p>
<p><em type="bold">Mo dáláš ortografiija lea ovdánan? </em>Čihččet sámekonferánssas Jielleváris jagi 1971 mearriduvvui, ahte lea dehálaš bargagoahtit ođđa oktasaš ortografiija ovdii. Jagi 1973 vuođđuduvvui davviriikkalaš sámi giellalávdegoddi mii barggai vuosttaš ortografiijain ja man barggus lei dárkkuhussan heivehit dan buot sámegielaide, muhto dat lei menddo gáibideaddji ulbmil go mátta- ja lullisámegielaide háliidedje ortografiijaid mat galge vuođđuduvvat skandinávalaš gielaide (jearahallan Samuli Aikioin). Dáláš sámi giellalávdegoddi ovddasta ain buot sámegielaid muhto juohke gielain lea iežas bargojoavku mii bargá korpusplánenáššiiguin. (Seurujärvi-Kari 2011: 57–58.) </p>
<p>Magga (1985a) lea namahan giellalávdegotti iežas prinsihpat man dat geavahii vuođđun ortografiijabarggus. Dat prinsihpat eai leat seamma go Vikøra modeallas, muhto dat vuođđuduvvet Karl-Hampus Dahlstedta terminologiijai (1967), <em type="bold">53 </em></p>
<p><em type="bold">Davvisámegiela standardiseren – mo lea dáláš </em><em type="bold">čállinvuohki ovdánan? </em></p>
<p>Inez Boona modellii ja Sverre Hatlea metodii (Magga 1985a). Jearahallamis Magga muitalii mo vuođđojurddan lei, ahte ortografiija ferte leat dakkár ahte skuvlamánát ohppet dan. Maiddái Aikio namaha álkivuođa vuolggasadjin barggus. Jearahallamiid vuođul Vikøra siskkáldas lingvisttalaš prinsihpain leat <em type="italic">phonemicity, morphophonemicity, simplicity, invariance </em>ja <em type="italic">stability </em>leamaš vuođđun. Fonemavuohta mearkkaša, ahte juohke grafema čállojuvvo okta fonemain ja morfofonemavuohta ahte juohke morfema čállojuvvo ovttalašlágan vuohkái njuolgguslaččat, vaikko morfemat sáhttit jietnadit eará láhkai, omd. eŋgelasgiela preterihta geažus čállojuvvo álo &lt;–ed&gt; vaikko dat sáhttit jietnadit juogo /d/, /t/ dahje / id/. (Vikør 2011, 319–320.) Davvisámegiela ovddeš ortografiijat leat maiddái čuvvon dáid prinsihpaid. Álkivuođa ovddasta maid Magga muitalii skuvlamánáide oahppamis ortografiija ektui ja stabilitehta mearkkaša, ahte ortografiija ii ođasmahttošii dan maŋŋil go dat lea dohkkehuvvon. Maggas lei buorre ovdamearka; veháš dasto go ođđa ortografiija lei dohkkehuvvon bođii evttohus, ahte dat galgá ođasmáhttot. Ortografiija lei juo geavahuvvot máŋgga girjjis ja eará publikašuvnnain nu ahte dat ođasmahttin ii šat lean vejolaš. </p>
<p>Stargatvuohta ( <em type="italic">invariance </em>) dárkkuha, ahte ii lea vejolaš čállit ovtta sáni máŋga lágiin nugo dárogielas. Sihke bokmålas ahte nynorskas lea leamaš árbevirolaččat nu gohčoduvvon sidestilte former dahje báldalashámit, ovdamearkka dihte nynorska adjektiivva <span type="quote">“vejolaš”</span> sáhttá čállit jogo mogleg dahje mogeleg, ja bokmåla substantiivva <span type="quote">“geaidnu”</span> lea jogo vei dahje veg. Magga ákkastii stargatvuođa go son kommenterii, ahte unnitlohkogielat leat dávjá áitatvuložat gos korpusplánema dárbbašuvvo doarjut ealáskahttindoaimmaid, dalle stargatvuohta lea veahkkin go ođđa gielageavaheaddjit ohppet giela vierrogiellan. Stuorra gielat, nugo eŋgelasgiella, geavahuvvojit máŋgga domeanain ja gielat oidnojit ja gullojit olles áiggi, iige gielas leat dalle várra jápmit. Vikøra prinsihpain lei ovdal mielde pedagogalašvuohta, mii mun mielas heivešii bures davvisámegiela plánema prinsihpaide. Sivvan dasa lea ahte Magga lea sihke čállán ahte muitalan jearahallamis ahte dat lei ortografiijabarggu deháleamos prinsihppa. 2 Tearpmat lea artihkkala čálli jorgalan eŋgelasgielas sámegillii <em type="bold">54 </em></p>
<p>Korpusplánenmodealla nubbi joavkkus lea dušše guokte prinsihpa. Lahkaneapmi, mii lea jogo bilaterála dahje ovttabeallásaš, ja reakšuvdna (dahje purisma) mii sáhttá leat ollislaš dahje oassálas. Vikøra mielde ovttabeallásaš lahkaneapmi lea dábálaččat go bilaterála lahkaneapmi, go giella mas lea unnit árvofápmu lahkona giela guhte lea eambbo árvofápmu, seamma láhkai go kreolagielat lahkonit stuorra gielaid (omd. eŋgelas- dahje fránskkagiela) gos dat leat álgoálggus riegádan. Vikør namuha, ahte bilaterála lahkaneapmi gáibida guktuin gielain sullii seamma árvofámu ja positiivvalaš áibmogearddi vai lahkaneapmi lihkostuvvá. Reakšuvdna lea dieđusge vuostegeahči lahkaneapmái, jogo buot vieres váikkuhusa vuostá (ollislaš reakšuvdna/purisma) dahje dušše muhtumiid gielaid vuostá (oassálaš reakšuvdna/purisma). (Vikør 2011, 320.) Dán kategoriijas ortografiijabarggus lea geavahuvvon mu mielas oassálaš reakšuvnna prinsihppa. Magga muitalii jearahallamis, ahte giellalávdegoddi ii háliidan dárogiela bustávaid æ ja ø ortografiijai danin go háliidii earuhit davvisámi dárogielas.</p>
<p>Goalmmát joavkku prinsihpat govvidit giela ja dan geavaheddjiid gaskavuođaid. <em type="italic">Majority </em>mearkkaša, juos lea omd. guokte molssaeavttu (sánis, hámis, čállinvuogis ja nu viidáseappot), de válljejuvvo dat alternatiiva maid eanetlohku servodagas geavaha. <em type="italic">Liberality </em>lea vuostegeahči ovddit <em type="italic">invariance </em>- dahje stargatvuođaprinsihppii. Lea mihtilmas dárogielaid giellapolitihkkii nugo mun čilgejin ovdal. <em type="italic">Prestige </em>dahje árvofápmoprinsihpa mielde geavahuvvojit dakkár hámit main lea alimus árvofápmu servodagas, ja <em type="italic">counter-prestige </em>dahje vuosteárvofápmu lea dieđusge dan vuostegeahči. Usage (geavaheapmi) mearkkaša, ahte nuppástusat ovdánan giellageavaheamis galggašedje reflekterejuvvot giellaplánemis. Estehtalašvuođain Vikør oaivvilda, ahte giellaplánema ulbmilin lea estehtalaččat <span type="quote">“čáppa”</span> giella. Buorre ovdamearka lea esttelaš ođasteaddji Johannes Aavik 1900-logus. Son ođastii esttegiela morfologalaččat ja ráhkadii ođđa sániid juoba boares sániid sadjái, erenoamážit estehtalaš sivain (Tauli 1965, 108). Rašuvnnalašvuođa ulbmilin lea ahte giella lea “nu beaktil, <em type="bold">55 </em></p>
<p><em type="bold">Davvisámegiela standardiseren – mo lea dáláš </em><em type="bold">čállinvuohki ovdánan? </em></p>
<p>Inez Boona modellii ja Sverre Hatlea metodii (Magga 1985a). Jearahallamis Magga muitalii mo vuođđojurddan lei, ahte ortografiija ferte leat dakkár ahte skuvlamánát ohppet dan. Maiddái Aikio namaha álkivuođa vuolggasadjin barggus. Jearahallamiid vuođul Vikøra siskkáldas lingvisttalaš prinsihpain leat <em type="italic">phonemicity, morphophonemicity, simplicity, invariance </em>ja <em type="italic">stability </em>leamaš vuođđun. Fonemavuohta mearkkaša, ahte juohke grafema čállojuvvo okta fonemain ja morfofonemavuohta ahte juohke morfema čállojuvvo ovttalašlágan vuohkái njuolgguslaččat, vaikko morfemat sáhttit jietnadit eará láhkai, omd. eŋgelasgiela preterihta geažus čállojuvvo álo &lt;–ed&gt; vaikko dat sáhttit jietnadit juogo /d/, /t/ dahje / id/. (Vikør 2011, 319–320.) Davvisámegiela ovddeš ortografiijat leat maiddái čuvvon dáid prinsihpaid. Álkivuođa ovddasta maid Magga muitalii skuvlamánáide oahppamis ortografiija ektui ja stabilitehta mearkkaša, ahte ortografiija ii ođasmahttošii dan maŋŋil go dat lea dohkkehuvvon. Maggas lei buorre ovdamearka; veháš dasto go ođđa ortografiija lei dohkkehuvvon bođii evttohus, ahte dat galgá ođasmáhttot. Ortografiija lei juo geavahuvvot máŋgga girjjis ja eará publikašuvnnain nu ahte dat ođasmahttin ii šat lean vejolaš. </p>
<p>Stargatvuohta ( <em type="italic">invariance </em>) dárkkuha, ahte ii lea vejolaš čállit ovtta sáni máŋga lágiin nugo dárogielas. Sihke bokmålas ahte nynorskas lea leamaš árbevirolaččat nu gohčoduvvon sidestilte former dahje báldalashámit, ovdamearkka dihte nynorska adjektiivva <span type="quote">“vejolaš”</span> sáhttá čállit jogo mogleg dahje mogeleg, ja bokmåla substantiivva <span type="quote">“geaidnu”</span> lea jogo vei dahje veg. Magga ákkastii stargatvuođa go son kommenterii, ahte unnitlohkogielat leat dávjá áitatvuložat gos korpusplánema dárbbašuvvo doarjut ealáskahttindoaimmaid, dalle stargatvuohta lea veahkkin go ođđa gielageavaheaddjit ohppet giela vierrogiellan. Stuorra gielat, nugo eŋgelasgiella, geavahuvvojit máŋgga domeanain ja gielat oidnojit ja gullojit olles áiggi, iige gielas leat dalle várra jápmit. Vikøra prinsihpain lei ovdal mielde pedagogalašvuohta, mii mun mielas heivešii bures davvisámegiela plánema prinsihpaide. Sivvan dasa lea ahte Magga lea sihke čállán ahte muitalan jearahallamis ahte dat lei ortografiijabarggu deháleamos prinsihppa. 2 Tearpmat lea artihkkala čálli jorgalan eŋgelasgielas sámegillii <em type="bold">56 </em></p>
<p>Korpusplánenmodealla nubbi joavkkus lea dušše guokte prinsihpa. Lahkaneapmi, mii lea jogo bilaterála dahje ovttabeallásaš, ja reakšuvdna (dahje purisma) mii sáhttá leat ollislaš dahje oassálas. Vikøra mielde ovttabeallásaš lahkaneapmi lea dábálaččat go bilaterála lahkaneapmi, go giella mas lea unnit árvofápmu lahkona giela guhte lea eambbo árvofápmu, seamma láhkai go kreolagielat lahkonit stuorra gielaid (omd. eŋgelas- dahje fránskkagiela) gos dat leat álgoálggus riegádan. Vikør namuha, ahte bilaterála lahkaneapmi gáibida guktuin gielain sullii seamma árvofámu ja positiivvalaš áibmogearddi vai lahkaneapmi lihkostuvvá. Reakšuvdna lea dieđusge vuostegeahči lahkaneapmái, jogo buot vieres váikkuhusa vuostá (ollislaš reakšuvdna/purisma) dahje dušše muhtumiid gielaid vuostá (oassálaš reakšuvdna/purisma). (Vikør 2011, 320.) Dán kategoriijas ortografiijabarggus lea geavahuvvon mu mielas oassálaš reakšuvnna prinsihppa. Magga muitalii jearahallamis, ahte giellalávdegoddi ii háliidan dárogiela bustávaid æ ja ø ortografiijai danin go háliidii earuhit davvisámi dárogielas.</p>
<p>Goalmmát joavkku prinsihpat govvidit giela ja dan geavaheddjiid gaskavuođaid. <em type="italic">Majority </em>mearkkaša, juos lea omd. guokte molssaeavttu (sánis, hámis, čállinvuogis ja nu viidáseappot), de válljejuvvo dat alternatiiva maid eanetlohku servodagas geavaha. <em type="italic">Liberality </em>lea vuostegeahči ovddit <em type="italic">invariance </em>- dahje stargatvuođaprinsihppii. Lea mihtilmas dárogielaid giellapolitihkkii nugo mun čilgejin ovdal. <em type="italic">Prestige </em>dahje árvofápmoprinsihpa mielde geavahuvvojit dakkár hámit main lea alimus árvofápmu servodagas, ja <em type="italic">counter-prestige </em>dahje vuosteárvofápmu lea dieđusge dan vuostegeahči. Usage (geavaheapmi) mearkkaša, ahte nuppástusat ovdánan giellageavaheamis galggašedje reflekterejuvvot giellaplánemis. Estehtalašvuođain Vikør oaivvilda, ahte giellaplánema ulbmilin lea estehtalaččat <span type="quote">“čáppa”</span> giella. Buorre ovdamearka lea esttelaš ođasteaddji Johannes Aavik 1900-logus. Son ođastii esttegiela morfologalaččat ja ráhkadii ođđa sániid juoba boares sániid sadjái, erenoamážit estehtalaš sivain (Tauli 1965, 108). Rašuvnnalašvuođa ulbmilin lea ahte giella lea “nu beaktil, <em type="bold">57 </em></p>
<p><em type="bold">Davvisámegiela standardiseren – mo lea dáláš </em><em type="bold">čállinvuohki ovdánan? </em>rašuvnnalaš ja ekonomalaš go vejolaš”, nugo Vikør ieš meroštallá. (2011: 321.) Dán kategoriijas lean geavahan eanetlogu ja rašuvnnalašvuođa prinsihpaid. Eanetlohkoprinsihpa oažžu čilgehusa nu ahte bargojoavku lea plánen ortografiija dan láhkái, ahte dat sáhttá geavahuvvot buot suopmaniin (sihke Magga ahte Aikio jearahallamat). Ja go Magga muitalii, ahte ulbmilin lei ahte skuvlamánát sáhttet oahppat ođđa ortografiija, lei dat maiddái rašuvnnalaš vuođuštus. </p>
<p>Njealját ja maŋimuš kategoriijas leat prinsihpat mat almmustahttet makkár servodatlaš ideologiijat leat leamaš mielde giellaplánemis. Našunalismmain Vikør oaivvilda dan ahte giellaplánemis nannejuvvo giela našuvnnalaš luondu. Árbevirolašvuođain háliiduvvo suodjalit lingvisttalaš, čálalaš dahje kultuvrralaš árbevierru buot váikkuhusain. Demokratiija mearkkaša ahte giellaplánen gálgá ovddidit sosiálalaš dássearvvu buohkaide. Liberalisma dán dáhpáhusas dárkkuha dan ahte giellaplánema ii čađat mihkkige virggálaš ásahusaid dahje stáhtalaš orgánaid, muhto millosepmosit giella sáhttá ovdánit friddja. Modernisma ovddida giela ovdáneami nu ahte dat sáhttá vástidit ođđaáigásaš kultuvrra ja teknologiija dárbbuide. Autoritehta prinsihppan mearkkaša, ahte giellaplánen vuoruha čavga lingvisttalaš norpmaid ja dat čađahuvvo autoritehtalaččat. (Vikør 2011, 322.) Nationalisma ii heive dakkárin prinsihppan go guorahalan davvisámi giellaplánema. Mun evttohan vuolit tearbman <em type="italic">minoritisma </em>, mii govvida buorebut dan ideologiija mii lea gávdnon ortografiijabarggus. Jurdda lea seamma go našunalismmas muhto davvisámegiela oktavuođas ii leat jearaldat našuvnna-stáhtas ( <em type="italic">nation-states </em>) nugo Vikør oaivvilda. Ovdamearkan našunalisma- dahje minoritismaprinsihpas lea nugo Samuli Aikio govvádus jearahallamis gemináhtaid bb/dd/gg konsonántamolsašumi birra. Okta evttohus lei, ahte dat merkejuvvošedje bárain bb-bp/dd-dt/gg-gk, muhto okta áirras kommenterii, ahte dát vuohki ii heive danin go dárogielas guhkes konsonánta merkejuvvo seamma láhkai. Goappašiin jearahallamiin ledje maiddái eará dáhpáhusat main áirasiid mielde lei dehálaš doallat davvisámegiella sierra dáro-, ruoŧa- ja suomagielain. <em type="bold">58 </em></p>
<p>Ovdamearka árbevirolašvuođas lea maiddái Ole Henrik Magga muitalii diakrihtalaš mearkkaid birra. Jagi 1976 giellalávdegottis digaštalle ahte galgego ođđa ortografiijas leat ollánge diakrihtalaš mearkkat. Giellalávdigoddi oaččui veháš máŋga reivve davvisámejoavkkus Suomas mii vuostálasttii diakrihtalaš mearkkaid sihkkuma. Joavku ákkastii iežas proteasta sámi čálalaš ja kultuvrralaš árbevieruin, daningo dat mearkkat leat leamašan gielas juo máŋga čuođi jagi. Mun jerren Maggas, ahte leigo suoma-, ruoŧa- dahje dárogielain váikkuhus ortografiijabargui, ja son vástidii, ahte sámegiela árbevierus lei stuorit váikkuhus. Mun lean gávnnahan maiddái demokratiijaprinsihpa jearahallanmateriálas; Magga muitalii ovtta giellalávdegotti čoahkkima birra masa Nils Jernsletten lei bovdehuvvon digaštallat ođđa ortografiija birra fonologaš oaidninguovllus. Muhtun áirasiid mielas giellalávdegoddái ii galgan gullat universitehta áššedovdi. Mun lean dulkon dan autoritehta vuostálastimin ortografiijabarggus Vikøra demokratiija-/egalitaranismaprinsihpa vuođul.</p>
<p><em type="bold">Loahppasánit </em>Dán artihkkalis mun lean analyseren davvisámegiela ortografiijabarggu 1970-logus. Mun geavahin Lars Vikøra korpusanalyserenmodealla ja materiálan mus leat guovtte giellalávdegotti áirasa jearahallama. Vikøra modealla heive bures maiddái davvisámi giellaplánema analyseremii. Modeallas lea buorre dat go dainna sáhttá analyseret sierralágán materiálaid, nu jearahallamiid go čálalaš materiála. Vikør lea kommenteren, ahte su mielas lea dušše buorre juos dutkit geat geavahit dan sáhttet modifiseret modealla, go lea vejolaš lasihit ja nuppástuhttit prinsihpaid dan mielde go iešguhtege dárbbaša. Giellalávdegotti ulbmilin lei hábmet ortografiija mii heive buot suopmaniidda. Danin ortografiija lea Ole Henrik Magga mielde kompromissa, muhto su mielas ortografiijat leat alo kompromissat. Analysa mielde davvisámi ortografiijabarggus 1970-logus lea bivnnuhat dakkár prinsihpat ja ideologiijat mat nannejit unnitálbmoga vuoiŋŋa. Ortografiijabarggus lei dehálaš <em type="bold">59 </em></p>
<p><em type="bold">Davvisámegiela standardiseren – mo lea dáláš </em><em type="bold">čállinvuohki ovdánan? </em>ahte davvisápmi lea iežas giella sierra suoma-, ruoŧa ja dárogielain. Go barggu čuozáhatjoavkun ledje skuvlamánát, lei dehálaš ahte ortografiija lea nu álki ja systemáhtalaš go vejolaš. Jietnadagaid ektui ortografiija čuovvu suomagiela čállinvuogi (fonemalaš dárkilvuođa birra). Giellalávdegotti barggus sáhttá maiddái oaidnit dan, ahte bargu lei demokráhtaš eaige áirasat liikon autoritehtaide. Mun lean maiddái gávdnan ođđa prinsihpa mii heivešii Vikøra modellii ja lean namahan dan minoritisman. Dat govvida mo giellaplánenorgána, dan oktavuođas giellalávdegoddi, háliida seailluhit unnitlogugiela iešheanalažžan ja guhkit eanetlogugielain. </p>
<p><em type="bold">Gáldut </em>Aikio, Samuli. 1987. Yksi mieli, yksi kieli. Pohjoissaamen kirjakielen yhtenäistyminen. <em type="italic">Virittäjä: Kotikielen Seuran aikakauslehti </em>91:4: 457–490. </p>
<p>Bogner, Alexandra, Beate Littig &amp; Wolfgang Menz (doaimm.). 2009. <em type="italic">Interviewing Experts </em>. Basingstoke: Palgrave. </p>
<p>Cooper, Robert L. 1989. <em type="italic">Language planning and social change </em>. Cambridge: Cambridge University Press. </p>
<p>Dahlstedt, Karl-Hampus. 1967. Språkvård och samhällssyn. Sture Allén &amp; Karl-Hampus Dahlsted &amp; Gunnar Fant &amp; Konrad Marc-Wogau &amp; Ulf Telemann (doaimm.). <em type="italic">Språk, språkvård och kommunikation </em>. Lund: Prisma: 93–112. </p>
<p>Fontana, Andrea &amp; James H. Frey. 2003. The Interview. From Structured Questions to Negotiated Text. Norman K. Denzin &amp; Yvonna S. Lincoln (doaimm.). <em type="italic">Collecting and Interpreting Qualitative Materials </em>. London: Sage: 61–106. </p>
<p>Haugen, Einar. 1959. Planning for a Standard Language in Modern Norway. <em type="italic">Anthropological Linguistics 1 </em>(3): 8–21. </p>
</body></document>
