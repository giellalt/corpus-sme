<document xml:lang="sme" id="no_id"><header><title>DÁRBBAŠIT GO MII SÁMI BOAZODOALU?</title><genre code="science"/><author><person firstname="Ivar" lastname="Bjørklund" sex="m" born="" nationality=""/></author><year>2013</year><wordcount>738</wordcount><conversion_status type="standard"/><availability><license type="standard"/></availability><origFileName>https://munin.uit.no/bitstream/handle/10037/5828/article.pdf</origFileName><parallel_text xml:lang="nob" location="ivar_bjoerklund_nob.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Sámi boazodoallu lea dál boahtán luoddaerrui – fárrolaga norgalaš eiseválddiiguin. Geainnu válljen lea das lea go áigumuššan bisuhit dan maŋemus sámi kulturguoddi ealáhuslági vai rihkkut álbmotrievtti geatnegasvuođaid, láhkaduođaštuvvon vuoigatvuođaid ja dábálaš politihkalaš olmmošvieru. Boazodoalu vuorbi lea leamaš álo hálddašuvvot ja ipmirduvvot ideologalaš fáhtehusaid bokte mat guđege áiggi leat leamaš válddis dáčča servodagas. Álggos ledje olgoriikapolitihkalaš vuhtiiváldámušat 1800-loguin, dasto ledje eanandoalu beroštumit stivrejeaddjin ja maŋemus moattelogi jagis lea biraspolitihkka mii lea hábmen norgalaččaid ja media ipmárdusa das mii dat sámi boazodoalus oktiibuot dáhpáhuvvá. Politihkalaš bargamušaid guovddážis leat dárogielat doahpagat nugo <span type="quote">“overbeiting”</span> ja <span type="quote">“miljøkriminalitet”</span>. Seammahahkan áiggiid čađa bargamušain lea bisson dat ahte ii oktage váldde álggu das makkár boazodoallu lea sápmelažžii sin iežaset máilmmis – leat dáčča jurddavuogit, morála ja beroštumit mat leat mearridan movt boazodoallu galgá ipmirduvvot. Dál de lea <em type="italic">industrialiseren</em> mii bidjá meriid mat birastahttet boazodoallopolitihka – dahje <span type="quote">“Nordområdesatsing”</span> nugo maid gohčoduvvo. Ii goassege ovdal leat boazodoallu gávnnadan nu ollu billisteaddji doaimmaiguin go dál – doaimmat mat oktiibuot eai oba soabage leat ovtta sajis boazodoaluin nugo mii dovdat dan sámi searvevuohtan. Olggobeali doaimmain lea erenoamážit ruvkedoaibma mii čuorvu fuomášumi. Ráđđehus lea juolludan 100 millijovnna minerálaohcamii ja vuoigatvuođat iskat stuora osiid Finnmárkkus leat vuvdojuvvon canadalaš </p>
<p>fitnodahkii mas lea namma Dalradian Resources (geahča gova). Dat sáhttet fas vuvdojuvvot eará fitnodagaide mat dáhtoše oažžut nannoset coavcci ja saji davvi guovlluide – nugo Kiinná mat Ruonáeatnamii ja Árktalaš Ráđđái. Dieid rivttiid vuollái gullet earret eará eanas oasit Kárášjoga ja Guovdageainnu dálveguohtoneatnamiin. Logi jagi dás ovdal ledje registrerejuvvon 60 dákkár rievtti Finnmárkkus, dál leat registrerejuvvon 2000. Ráđđehus lea</p>
<p>láhčán dili ođđa minerálalágain – lágain mainna eai váldán vuhtii Sámedikki álbmotriektevuđot cuiggodemiid. Ruvkedoaibma muđui gáibida eará huksejumiid iežas dárbbuide, nugo bieggamilloprošeavttaid, geaidnohuksemiid jna. Ođđa</p>
<p>bieggamilloprošeavttaid lea meannudeame ja máŋgasii leat juo addán lobi. Eará doaimmat fas <em type="italic">siskil</em> váikkuhit boazodoalu ja leat fárus ain eambbo geanohuhtteme ealáhuslági sámi kultuvrra jietnan ja eallinláhkin.  Bajimusas áššelisttus leat ealuid unnideami gáibádusat, vuohki vátnat mii vuolgá Stuoradikki alimus boazologu mearrádusas – visot huksejuvvon moaittehahtti eanandoalloekonomalaš modeallaid vuođul. Čájehan dihte </p>
<p>politihkalaš searaid, de čogadit buot boazoeaiggádiid ovttain lihkastagain ja gáibidit muhtun oasis sis hirpmuslágán unnidemiid – beroškeahttá das guđe ládje guhtege lea vuovdán ovdal.</p>
<p>Diet čuohcá ođđa boazobargiid gártadeapmái, ja erenoamážit easkaálgiide. Seammás dáhtošii stáhta bohccuid merkejuvvot mikro-chipsaiguin árbevirolaš bealljemerkema sadjái. Dat lea dakká</p>
<p>Dasto de lea vel departemeantta diehtu ahte hálddahus galgá earáládje organiserejuvvot, guovllustivrrat galget eret ja buot biddjot fylkamánni vuollái. Dat máksá dan ahte láhkaduođaštuvvon vuosttaldanriekti jáhkkimis ferte biddjot boazoguohtondistrivttaide – main leat liiggás heitohat sihke gelbbolašvuođa ja ekonomalaš várit. Go galgá deaivvadit ollesáiggi bargi juristtaiguin ja áššečehpiiguin mat leat dáčča departemeanttain ja bákteindustriijas dahje máilmmiviidosaš stuora industriijaovttastumiin, de lea unnán ávki gievkkanbeavdegátti kantuvrras main barget olbmot geain muhtumat eai leat oahppan čállit eatnigielaset ge. Ja fylkamánnis lea ollu maid váldit vuhtii, ja das lea čájehuvvon ahte boazodoallu lea doppe</p>
<p>maŋemusaid searvvis. Nugo dilli dál lea, de lea boazodoallu báhcán sakka okto ja oarbbisin. Sámediggi lea válljen ásahushuksejeaddji strategiija ja lea dahkan <span type="quote">“áigumuššiehtadusaid”</span> ruvkefitnodagaiguin – šiehtadusaid maid ruvkefitnodagat diehttelasat atnet alcceseaset ávkin nu ollu go sáhttet. Finnmárkkuopmodat (Fefo) mii otná dilis lea eatnamiid eaiggádin, geahččá gávpemárkanlaš vuhtii váldámušaide. Vaikko Fefo stivrenorgánan galgá leat Finnmárkkulága vuollásažžan, ja maid dasa gullevaš álbmotrievtti geatnegasvuođaid vuollásažžan, de dat bargá vugiiguin mat dolvot áibbas doarrás diein geatnegasvuođain. Eananeaiggádiin diktá hukset bieggamillopárkkaid – ja dat leat seammás prošeavttat main ieš lea mieleaiggát. Dat duođai vuovdá guohtoneatnamiid ovdal go Finnmárkkukommišuvdna beassá gávnnahit makkár rivttiid boazosápmelaččat sáhttet leat gártadan áiggiid čađa. Oktiibuot dahket dát hirpmus sisabahkkemiid vahágin boazodollui, mii lea álgoálbmotvuđđosaš eallinláhki, ja nu maid rihkkot riikkaid gaskasaš álbmotrievtti. Dađi mielde leat eiseválddit dovddahan ja mieđihan ahte sin boazodoallopolitihkalaš bargamušat otná rádjái leat unnit dahje eanet eahpelihkostuvvan – na diet leat juo šaddan ággan geahččaladdat ain juogaman ođđa doaibmavuogi. Danne livččii dál áigi buot osolaččaide dás čoahkkanit ja ásahit kommišuvnna mii iská áššiid diliid ja evttoha čovdosiid. Departemeanttaid eanandoallomállet modeallaid leat áigá juo oaidnán ahte dat eai doaimma, ja boazodoalu váttisvuođaid sivat eai leat goassege guorahallojuvvon. Doppe gávdnojit juo ollu dieđut maid sáhttit váldit atnui – dakkárat maid dutkanvuđđosaččat ja ii unnimus vásihusvuđđosaččat bures diehtit. Diekkár kommišuvnnas ferte leat sihke boazodoallofágalaš, juridihkalaš ja servodatdieđalaš gelbbolašvuohta ja dat ferte váldit ovdan boazodoalu dili obalohkái. Easka de go dain lea boazosámi legitimitehta sáhttet ođđa doaimmat čájehuvvot deaivása doallat ja leat dohkálaččat – sihke politihkalaččat ja álbmotrievtti dáfus.</p>
</body></document>