<document xml:lang="sme" id="no_id"><header><title>Muohttaga jávohis giella. Sámi árbevirolaš máhttu muohttaga birra dálkkádatrievdanáiggis</title><genre code="science"/><author><person firstname="Inger Marie Gaup" lastname="Eira" sex="f" born="" nationality=""/></author><year>2012</year><wordcount>16260</wordcount><conversion_status type="standard"/><availability><license type="standard"/></availability><origFileName>inger_marie_gaup_eira.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">ČÁLLOSA STRUKTUVRA </em></p>
<p>Dán  čállosis  leat  guokte  oasi,  vuosttaš  oassi lea  láidehus  ja  nubbi</p>
<p>oassi lea artihkkalčoakkáldat. Láidehusoassi lea čállon sámegillii ovddidan dihte</p>
<p>sámegiela  dieđalašgiela.  Dát  lea de jorgaluvvon  eŋgelasgillii viiddidit  lohkkiid</p>
<p>beali  danne  go  boazodoalloealáhus  lea  riikkaidgaskasaš  ealáhus  sirkumpolára</p>
<p>davvin.  Das  maŋŋil  čuvvot  artihkkalat,  main  originálagiela veršuvdna  boahtá ovddabeallái  jorgaluvvon  veršuvnna.  Vuosttaš  ja  nubbi  artihkal  lea  čállon</p>
<p>sámegillii  ja  de jorgaluvvon  eŋgelasgillii  ja  golmmat  ja  njealját  artihkal  lea</p>
<p>čállon eŋgelasgillii ja jorgaluvvon sámegillii. Dasto lea mielddus 1 sámegillii ja mielddus 2 ja 3 leat čállon sámegillii ja de jorgaluvvon eŋgelasgillii.</p>
<p><em type="bold">GIITOSAT </em></p>
<p>Leat hui ollu olbmot ja ásahusat geaid háliidan giitit danne go leat dorjon doavttergrádabarggu</p>
<p>ollášuhttima ja válbmema. Vuosttažettiin ja eanemus giitosat gullet mu bagadalliguoktái, prof.</p>
<p>Ole  Henrik  Maggai  ja  prof.  Svein  D.  Mathiesenii,  geat  leaba  njeallje  jagi  movttiidahttán,</p>
<p>hobehan,  dorjon  mu,  čilgen  munnje  nu  ahte  buorebut ipmirdan  movt  čoavdit  hástalusaid  mat ain čuožželit. Dát  dutkan  lea  leamaš  oassin  Ealát-prošeavttas,  maid  Norgga  dutkanráđđi  (doarjjanummar</p>
<p>176078/S30), --  leat  ruhtadan  ja  maid Sámi  allaskuvla ja  Riikkaid gaskasaš  boazodoalloguovddáš  leaba jođihan.  Dáidda  ásahusaide</p>
<p>ollu giitosat. Maiddái Sámi allaskuvlla ovddeš rektor, Mai Britt Utsi ja direktora, Anders J.H. Eira oažžuba ánssu dainna go Sámi allaskuvla válddii EALÁT-prošeavtta iežas háldui.</p>
<p>Boazosápmelaččat  viđa  dálvesiiddas  Oarje-Finnmárkkus  leat  leamaš  mielde  prošeavttas  ja</p>
<p>addán  munnje  earenoamáš  dieđuid  sin  beaivválaš  boazobarggus.  Ollu  giitu  sidjiide.  Dáidda lassin  lean  giitevaš  go  lean  beassan  ovttasbargat  ja  oahppat  Ealát-prošeavtta  bargiiguin.</p>
<p>Earenoamážit  háliidan  giitit  dr.  Nancy  G.  Maynard  (NASA),  gii  álggu  rájes  lea  beroštan  mu</p>
<p>barggus ja ollu veahkehan mu. Dasto háliidan giitit Ealát prošeavtta nevvodeddjiid, nugo Dr.</p>
<p>Robert  W.  Corell  gii  lea  veahkehan  mu  ipmirdit  árktalaš  guovllu  dálkkádatrievdamiid  birra,</p>
<p>Christian  Jaedicke,  gii  lea  muohtametamorfose  oahpahan  munnje,  dr.  Dagrunn  VikhamarSchuler ja dr. Inger Hanssen-Bauer geat leaba čilgen ja oahpahan dálke- ja dálkkádatrievdama</p>
<p>dieđalahkoneami. Giitu   Dr.  Peter  Wasilewski  ja  Allen  Lunsford:ii NASA  Goodard  Flight</p>
<p>space Centre, geat fuomášuhtiiga mu termokrona teknologiija,  Giitu  maiddái  Ealát-prošeavtta  12  Ceavvi-dutkanveahkkái,  boazodoallonuoraide,  geat  leat</p>
<p>prošeavtta ovddas jearahallan vuorrasiid olbmuid; Ravdna Biret Marja Eira, Johan Aslak Siri,</p>
<p>Elle Bals, Anne Marja Magga, Risten R. Eira , Ellen Anna Sara, Nils Jonas Ketola, Aslat Ante Sara,  Aslat  Mahtte  Turi,  Ellen  Inga  Turi,  Marit  Anne  Bongo  ja  Jørgen  Eira  Solbakk.</p>
<p>De  háliidan  giitit  earenoamážit  iežan  bargoskihpáriid  máŋgga  jagi  ovttastallama  ja  fágalaš digaštallamiid  ovddas  OL-viesus,  Mathis  Bongo,  Mikkel  Nils  Sara,  Inger  Anne  Siri  Tri</p>
<p>Kristine Nystad, Jan Henry Keskitalo, Johan Mathis Turi ja Nils Isak Eira. Giitán maid Anders</p>
<p>Oskala ja Philip Burgess geat leaba ollu veahkehan mu dutkama čađahettiin. Mun  lean  hui  giitevaš  eadnái,  vieljaide,  manjiide  ja  Elle-mannjái  veahki,  doarjuma  ja</p>
<p>movttiidahttimiid  ovddas.  Ja  de  hui  ollu  giitu  Elnai  loahppabarggu  veahkeheami  ja</p>
<p>movttiidahttimiin ovddas …<span type="quote">”Yess, dán don gal nagodat”</span>…, mii lea veahkehan mu geargat!  Loahpas háldiidan váimmolaččat giitit isidan, Joavnna, gii čađa gaskka lea dorjon mu  go lea</p>
<p>ipmirdan  ahte  in  leat  nu  olu  sáhttán  oassálastit  ruovttu  ja  siidda  doaimmain. Doavttergrádabargu lea váldán ollu áiggi, danne ferten giitit mánáidan John Einar jr, Jørn Inge</p>
<p>ja Mia Carina ja Thomas, gierdevašvuođa dihte.</p>
<p>Miggal-Niillas Issát-Niillas Inger Márjá Guovdageaidnu, Ođđajagimánnu</p>
<p><em type="bold">LÁIDEHUS,  </em></p>
<p><em type="bold">DOAVTTERGRÁDA ČÁLLOSA VUOSTTAŠ OASSI</em><em type="italic"> </em></p>
<p><em type="bold"> SISDOALLU </em></p>
<p><em type="italic">GOVVOSAT JA TABEALLAT .................................................................................................................. 13 OKTIIGEASSU ...................................................................................................................................... 15 1. ÁLGGAHUS ..................................................................................................................................... 17 </em></p>
<p><em type="italic">1.1 DUTKAMA ULBMIL ................................................................................................................................ 19 1.2 BOAZODOALLU JA DAN VUOĐĐOEAVTTUT .................................................................................................. 20 1.3 EAMIÁLBMOTMÁHTTU JA DIEĐALAŠ MÁHTTU ............................................................................................. 22 </em></p>
<p><em type="italic">1.3.1 Eamiálbmotmáhtu definišuvdna, hápmi ja iešvuohta ............................................................. 22 1.3.2 Árbevirolaš máhttu ja dieđalaš máhttu ................................................................................... 24 </em></p>
<p><em type="italic">1.4. OVDDEŠ JA BOAHTTE ÁIGGI DÁLKKÁDAGAT GUOVDAGEAINNU BOAZODOALLOGUOVLLUS. .................................. 25 </em></p>
<p><em type="italic">1.4.1 Ovdalaš áiggi dálkkádagat  Guovdageainnu boazodoalloguovllus. ........................................ 25 </em></p>
<p><em type="italic">1.4.2 Einnostuvvon boahtteáiggi dálkkádagat Guovdageidnui. ....................................................... 28 </em></p>
<p><em type="italic">2. TEOREHTALAŠ LAHKONANVUOGIT ................................................................................................. 29 </em></p>
<p><em type="italic">2.1 LINGVISTTALAŠ TEOREHTALAŠ LAHKONANVUOGIT ....................................................................................... 29 </em></p>
<p><em type="italic">2.1.1 Sámegiela terminologiija vuođđu ............................................................................................ 30 </em></p>
<p><em type="italic">2.1.2 Giela ja terminologiija doaibma .............................................................................................. 31 2.1.3 Doahpagat ............................................................................................................................... 35 2.1.4 Doabaanaliisa ja kategoriseren ............................................................................................... 36 </em></p>
<p><em type="italic">2.2 DIEĐALAŠ LAHKONEAPMI MUOHTTAGA JA BOAZODOALU EKTUI ...................................................................... 39 </em></p>
<p><em type="italic">2.2.1 Muohta ja dan dovdomearkkat ja dan meakkašupmi dálveekologiijii .................................... 39 </em></p>
<p><em type="italic">2.2.2 Muohttaga nuppástuvvan ....................................................................................................... 40 2.2.3 Muohttaga klassifiseren .......................................................................................................... 43 </em></p>
<p><em type="italic">3. METODOLOGIIJA ............................................................................................................................ 44 </em></p>
<p><em type="italic">3.1 DUTKANGUOVLU .................................................................................................................................. 45 3.2 DÁTAID ČILGEHUS ................................................................................................................................. 45 3.3 INFORMÁNTTAT ................................................................................................................................... 47 3.5 MUOHTAFYSIHKKA JA TEMPERATUVRRAMIHTIDEAMIT.................................................................................. 49 </em></p>
<p><em type="italic">4. DAVVISÁMEGIELA MUOHTADOAHPAGAT, DAID SISDOALLU JA GEAVAHEAPMI ............................. 50 </em></p>
<p><em type="italic">4.1 ARTIHKKALIID ČOAHKKÁIGEASSU .............................................................................................................. 50 4.2 MUOHTADOAHPAGIID DOVDOMEARKKAT .................................................................................................. 54 4.3 SÁMEGIELA MUOHTADOAHPAGIID KATEGORISEREN JA KLASSIFISEREN .............................................................. 56 4.4 GUOHTUN JA BOAZODOALU VUOĐĐOMUOHTADOAHPAGAT .......................................................................... 59 </em></p>
<p><em type="italic">4.4.1 Guohtun ................................................................................................................................... 60 </em></p>
<p><em type="italic">4.4.2 Oppas ja čiegar ........................................................................................................................ 64 </em></p>
<p><em type="italic">4.4.3 Fieski ........................................................................................................................................ 67 4.4.4 Ritni .......................................................................................................................................... 68 4.4.5 Goavvi ...................................................................................................................................... 69 </em></p>
<p><em type="italic">4.5 ÁRBEVIROLAŠ MÁHTTU MUOHTTAGA, HEIVEHEAMI JA RESILIEANSAJURDDAŠEAMI BIRRA ..................................... 73 </em></p>
<p><em type="italic">5. LOAHPPAJURDAGAT ....................................................................................................................... 80 </em></p>
<p><em type="bold">Govvosat ja tabeallat </em></p>
<p><em type="italic">Govus 1: Gaskamearálaš dálve- (juovlamánu, ođđajagimánu, guovvamánu) (a) ja giđđa -(njukčamánu, </em></p>
<p><em type="italic">cuoŋománu, miessemánu) (b) áibmotemperatuvrrat mihtiduvvon Guovdageainnus 1889 rájes </em></p>
<p><em type="italic">(Vikhamar-Schuler et al., 2010). .................................................................................................. 26 Govus 2: Gaskamearálaš dálve- (juovlamánu, ođđajagimánu, guovvamánu) (a) ja giđđa -(njukčamánu, </em></p>
<p><em type="italic">cuoŋománu, miessemánu) arvi/muohta mihtiduvvon Guovdageainnus 1889 rájes (Vikhamar</em></p>
<p><em type="italic">Schuler et al., 2010). .................................................................................................................... 27 Govus 3: Molsašuvvamat ja rievdamat das man galle beaivvi lei muohta eatnama nalde </em></p>
<p><em type="italic">Guovdageainnus 1955 rájes. A) goas bođii vuosttaš muohta ja B) goas lei maŋemus beaivvi </em></p>
<p><em type="italic">muohta (Vikhamar-Schuler et al., 2010). .................................................................................... 27 Govus 4: Rievdan das galle beaivvi lei áibmotempatuvra &lt; -15 oC Guovdageainnus  1955 rájes ja B) </em></p>
<p><em type="italic">variašuvdna das man ollu muohta lei Guovdageainnus 1995 rájes (Vikhamar-Schuler et al., </em></p>
<p><em type="italic">2010). .......................................................................................................................................... 28 Govus 5:Jahkásaš ja jagiáiggi gaskamearálaš temperatuvrrat 1961-1990 mihtiduvvon Sis-Finnmárkku </em></p>
<p><em type="italic">(Kárášjogas) dálveorohagain ja mearariikkas (Ráissas) Finnmárkku geasseorohagain, (olles </em></p>
<p><em type="italic">linját) ja seammá gaskamearálaš temperatuvrrat rehkenaston 50 vulosskalerejuvvin dálkkádatmodeallain jagi 2085 (stábat linjá) (Magga et al., 2011a). ......................................... 29 Govus 6: Oarje-Finnmárkku boazodoalloguovlu, dálveorohagat, juhkkon golbman johtolahkan. ........... 45 Govus 7: Temperatuvrra mihtidanrusttegat.............................................................................................. 49 Govus 8: Sámegiela muohtadoabavuogádat čájehuvvon gráfalaš doabakárttain, mii lea ráhkaduvvon muohta- ja jiekŋadoahpagiid oktavuođain/gaskavuođain ja daid ovttálagánvuođain/erohusain </em></p>
<p><em type="italic">dan ektui masa dát gullet. Fiskes rieggá siste leat muohtatearpmat, čuvges alit riekkis čájeha jagi áiggi áššiid, čuvges ruoná čájeha stratigráfalaš gaskavuođaid ja čuvges ruoksát čájeha guođoheami/guohtuma áššiid. Teaksta mii ii leat rieggáid siste, čilge fysihkalaš diliid ja muohtametamorfosa. Njuolat čujuhit proseassaide ja rievddadeaddji syklusiidda. </em></p>
<p><em type="italic">Doabavuogádat lea ráhkaduvvon prográmmain Cmap Tools (Novak &amp; Cañas, 2008). .............. 57 Govus 9: Oppas-variánttat dásiid mielde, buoremus dásis heajumus dássái. ........................................... 65 </em></p>
<p><em type="italic">Govus 10: Čiegar-doaba juhkkon čieža vuolledoaban ............................................................................... 67 </em></p>
<p><em type="italic">Govus 11: Fieski-doaba vuolledoahpagiiguin ............................................................................................ 68 </em></p>
<p><em type="italic">Govus 12: Rinádat bisttii 45 beaivvi 2008 skábman. Gráfas: SD čájeha man gassa muohta lei ja TAN lea </em></p>
<p><em type="italic">maximuma temperatuvra. .......................................................................................................... 69 Govus 13: Goavvi-doaba vuolle-doahpagiiguin. ........................................................................................ 70 Govus 14: Geavahettiin temperatuvra-, arve/muohta- ja muohta gassodagadátaid mat Kárášjogas leat  mihtiduvvon 1917-1918 sáhttet navdit ja čilget Guovdageainnu dálkediliid (Hansen-Bauer, 2010). .......................................................................................................................................... 72 Govus 15: Oarje-Finnmárkku boazolohku 1945 rájes dálá áigái. Alit linjá čájeha boazologu, rukses </em></p>
<p><em type="italic">stoalpu čájeha goavvejagiid ja ruoná fas goavvegiđaid. (Almmolaš dátat </em></p>
<p><em type="italic">Boazdoallohálddahusas, Norggas). ............................................................................................. 76 Govus 16:NAO-indeavssa variašuvnnat čavččaid (1873–2000) ovttas runta čuoggáiguin mat merkejit </em></p>
<p><em type="italic">historjjálaš goavvejagiid 1917, 1967 ja 1996 Guovdageainnu boazodoalloguovllus ja mat heivejit oktii negatiiva čakča NAO-fásaiguin (Ráhkaduvvon Jianping, 2003 mielde). ................. 77 </em></p>
<p><em type="italic">Tabealla 1: Dutkanmetodaid geavaheami oppalašgeahčestat ..............................................</em></p>
<p><em type="italic">Tabealla 3: Sámegiela muohtadoahpagiid klassifikašuvdna ráhkaduvvon Fiertz et al., 2009, Jernsletten, 1994; Svonni, 1981; Ruong, 1964 vuođul. ................................................................................... 58 </em></p>
<p><em type="italic">Tabealla 4: Ovdamearka movt muohtasátnelistu lea huksejuvvon. ......................................................... 59 Tabealla 5: Muohtašlájat mat sáhttet dagahit heajos dahje buori guohtuma. ........................................ 61 Tabealla 6: Guohtumadiliid vuollevariánttat ............................................................................................ 62 </em></p>
<p><em type="italic">Tabealla 7: Iešguđet goavvi –áigodagat, mas nealgedálvi 1917/18 lea  merkejuvvon fiskadiin, 1967/68 </em></p>
<p><em type="italic">ja 68/69 merkejuvvon ruoksadiin leat goavvejagit, ja 1958-1961 ja 1997 merkejuvvon ruonáin </em></p>
<p><em type="italic">leat goavvegiđat. ........................................................................................................................ 71 </em></p>
<p><em type="italic">Tabealla 8: Heivehanstrategijat goavvái ................................................................................................... 78 </em></p>
<p><em type="bold">OKTIIGEASSU</em> </p>
<p>Dát doavttergrádabargu lea gielladutkan fágaidrasttideaddji perspektiivvas, man ulbmil lei guorahallat  sámegiela muohtadoahpagiid sisdoalu  ja  geavahusa dálveguohtundiliid</p>
<p>birra  sámi  boazodoalus,  Guovdageainnus,  Norggas.  Doabaanaliisavuođđun  lean</p>
<p>geavahan  informántadieđuid,  gielalaš  ja  muohtafysihkalaš  beliid  ja  boazodoallomáhtu</p>
<p>ja  nu  ovttastahttán  árbevirolaš  eamiálbmotmáhtu  fysihkkamihtidemiiguin.  Dáidda</p>
<p>lassin  lean  ráhkadan  siida-vuđot  gozihanvuogádaga,  man  vuođđun  lea  boazodoalu</p>
<p>fágagiella,  mas  viđa  siidda  boazovázzit  geavahedje  guođohanbeaivegirjji  gozihit beaivválaččat  muohtadiliid,  biekka,  arvvi/muohttaga,  ealu láhttema  relaterejuvvon duovdagiidda.  318  muohtaguoskevaš  doahpaga,  mat  guovllus  geavahuvvojit,  sisdollet eavttuid  mat  sihke  duddjojit  bohcco  ceavzimii  ja  ahtanuššamii,  ja  maiddái  olbmo bargovejolašvuođaide.  Doahpagiid  dovdomearkačoahkit  gullet  sihke  boazodollui  ja muohtafysihkkii  ja  daid  máŋggadimenšunála  sisdoallu  čájeha muhtomiin čielga muohtafysihkkadovdomearkkaid  nugo  riikkaidgaskasaš  muohtaklassifikašuvnnain  leat ja  earát  fas  gullet  guođohanstrategiijaide.  Kompleaksa  kategoriija  muohtadoahpagat</p>
<p>sisttisdoallet oktanaga  ollu  fáktoraid  nu  go  dieđuid  muohttaga,  muohtadiliid, muohtafysihka,  dálkki,  temperatuvrra,  báikki,  áiggi  ja  bohcco/olbmo  váikkuhusaid</p>
<p>birra. Muohtadoahpagat leat dehálaččat beaivválaš boazobarggus, mat leat dehálaš oasit boazodoalu  árbevirolaš  máhtus.  Boazovázzit  observerejit  ja  hálddašit  muohttaga</p>
<p>guovtti  perspektiivvas,  muohtafysihka  mielde  ja  ealu  ekologiija  mielde</p>
<p>dálveguohtoneatnamiin,  mii  mearkkaša  ahte sis lea ollislaš muohtamáhttu  ja  –oaidnu. Goziheami bohtosat čájehit ahte dálveguohtuneatnamiid geavaheapmi lea strategalaš ja systemáhtalaš  báikki  ja  áiggi  dáfus  ja  ahte  leat  stuora  erohusat  Oarje-Finnmárkku</p>
<p>siiddaid  muohtadilliin  jagiid  ja  báikkiid  ektui,  mii  váttisin  dahká  buohtastahttit  nuppi siidda  dili  nuppiin  ja  generaliseret  dilliid.  Doabageavaheapmi  speadjalastá</p>
<p>boazovázziid  árbevirolaš  máhtu  hálddašit  kompleaksa  vuogádagaid  ja  barget  ealuin</p>
<p>dálvemáilmmis.  Dát  sáhttá  váikkuhan  boazodoalu  seailumii doloža  rájes  dássážii.</p>
<p>Muohtadoabaanaliissat  čájehit  ahte  lea  dehálaš  geavahit  boazodoalu  fágagiela  ja  - fágaterminologiija boazodoalu hálddašeamis ja hálddahusas. Riikka heivehanstrategiijaid  oktavuođas  ferte  boazodoalu  árbevirolaš  máhtu  váldot  vuhtii,  ja</p>
<p>dálkkádatrievdamiid  dustema  heivehanstrategiijaide  fertejit  boazodoalu  kultur-  ja giellavuoigatvuođat váldot mielde. Dát gáibida iešguđetlágan máhtu, ja dan dihte ferte</p>
<p>ovttastahttit sihke eamiálbmot boazodoalloárbevirolaš máhtu ja oarjemáilmmi dieđalaš</p>
<p>máhtu.</p>
<p>Čoavddasánit: <em type="italic">sámegiella,  muohtadoahpagat,  guohtun,  boazodoalu  fágagiella, </em></p>
<p><em type="italic">árbevirolaš máhttu, muohtafysihkka, dálkkádat</em>.  </p>
<p><em type="bold">1. ÁLGGAHUS </em></p>
<p><em type="italic"> “Go ealu dárbbuid lea duhtadan, de boazosápmelaččas lea muoset ja buot lea </em></p>
<p><em type="italic">buorre,  vaikko  makkár  stuora  bárttit  ja  barggut  ovdal  ležžet  leamaš.  Muhto  nuppe </em></p>
<p><em type="italic">dáfus de son vuorrástuvvá ja váivahuvvá go eallu ii beasa guohtut, danne go lea heajos </em></p>
<p><em type="italic">guohtun go eanan lea skárton.” (Smith 1938:311) </em></p>
<p>Dát  bargu  guorahallá  sámegiela  muohtadoahpagiid  systema  ja</p>
<p>muohttaga  mearkkašumi  sámi  boazodollui,  Guovdageainnus,  Norggas. Doahpagiid  analiisavuođđun  lean  geavahan  sihke  gielalaš,  muohtafysihkalaš  ja boazodoalu beliid. Dát lea vuosttažettiin geahččaleapmi oažžut ipmárdusa movt</p>
<p>dálkedilit váikkuhit báikkálaš muohtadiliide ja nu fas boazodoalu guohtondiliide.</p>
<p>Bargu  lei  oassin  Riikkaidgaskasaš  Polárajagi  (IPY)  prošeavttas  EALÁT– boazodoalu  raššivuođa  fierpmádatdutkan,  mii  lea <em type="italic">Arctic  Climate  Impact </em></p>
<p><em type="italic">Assessment</em>  (ACIA)  raportta čuovvoleapmi (ACIA,  2004).  IPY  lea  stuora </p>
<p>dutkanprográmma,  maid  Riikkaidgaskasaš  dutkanráđđi  (International  Council for Science) ja Máilmmi meteorologalaš organisašuvdna (World Meteorological</p>
<p>Organization)  organiserejedje,  ja  dát lei  njealját  polára  jahki.  Dás  leat  leamaš</p>
<p>sullii  50000  oassálasti  60  riikkas,  geat  čađahedje  200  prošeavtta,  fysihkas,</p>
<p>biologiijas  ja  servodatdutkamiin.  Guovdageaidnu  lea  okta  dain  moatti  IPY</p>
<p>dutkanguovlluin  gos  lei  prošeakta  2007-2009  (Orheim  &amp;  Ulstein,  2011)  ja</p>
<p>maiddái 1882-1883 (Tromholt, 1885).</p>
<p>rájes lea árktalaš guovlluid dutkamiin leamaš</p>
<p>paradigmalonuheapmi  go  dutkamiin  dál  leat  váldigoahtán  mielde  holisttalaš  ja fágaidrasttideaddji  perspektiivva,  mas  leat maiddái  mielde  olmmošlaš  bealit, eamiálbmotmáhttu  ja  ipmárdus  árktalaš  guovlluid  sadji  máilmmis  (Bowden <em type="italic">et </em></p>
<p><em type="italic">al</em>., 2005). </p>
<p>Jorgalus dás: “Når hjorden har sitt behov tilfredsstilt, er fjellappenes sinn rolig og alt er bra, hvor store</p>
<p>strabaser og anstrengelser han enn har hatt. På den annen side gripes han av håpløs uro og fortvilelse,</p>
<p>når hjorden, som stundom hends, ikke finner beite fordi isskorpe har lagt seg på laven” (Smith</p>
<p>1938:311)</p>
<p>Nu  lea  ge  IPY  EALÁT-prošeakta  kultuvrraid-  ja  fágaidrasttideaddji</p>
<p>raššivuođadutkan,  mas  leat  komponeanttat  iešguđet  surggiin,  nugo  giella-,</p>
<p>servodat- ja luonddudiehtagat ovttastahttojuvvon boazodoallomáhtuin. Prošeakta lea  suokkardallan  movt  boahtteáiggi  hástalusat  váikkuhit  boazodollui  ja  daid</p>
<p>báikegottiide,  movt  dát  buoremusat  sáhtáše dáidda  hástalusaide  heivehallat  ja movt  ovddidit  sihkkarastin  dihte  boazodoalu  ceavzima  boahttevaš  buolvvaide</p>
<p>(Magga <em type="italic">et al.</em>, 2011a; Mathiesen &amp; Magga, 2011). Prošeavttas leat ásahan ođđa </p>
<p>metodalaš  lahkonanvuogi  dohkkehemiin  ahte  boazodoalu  návccaid  vuođđu heivehit rievdamiidda lea árbevirolaš máhttu, masa gullet giella, guođohanvuogit</p>
<p>ja ovttaskas boazovázzi barggut (McCarthy <em type="italic">et al.</em>, 2005; Tyler <em type="italic">et al.</em>, 2007).  </p>
<p>Boahttevaš - jagiin einnostuvvojit dálkkádatrievdama váikkuhusat  máilmmis  eanemusat  čuohcat  árktalaš  guovlluide  ja  nu  váikkuhit</p>
<p>boazodoalu guohtunguovlluide. Dán barggus geavahan doahpaga</p>
<p><em type="italic">dálkkádatrievdan</em>  dilliid  birra,  masa  gullet  globála  liegganeapmi, </p>
<p>temperatuvrarievdan,  muohta-  ja  arvedálkkiidrievdan,  areálageavaheami rievdamat, 10-jagi skáladálkkádat ja dálkevariábilitehta ja luonddu ja servodatlaš vuogádagaid  váikkuhusa.  Einnostuvvo  ahte  dálkkádatrievdamiid  váikkuhusat Norggas čuhcet eanemusat Sis-Finnmárkui, mii lea sámi boazodoalu deháleamos dálveguohtuneatnamiid guovlu (Mc Carthy <em type="italic">et al.,</em> 2005; Tyler <em type="italic">et al.,</em> 2007; Oskal </p>
<p><em type="italic">el  al.,</em> 2009).  Dálkkádatrievdamat  dagahit  iešguđetlágan raššivuođaid  árktalaš </p>
<p>guovlluid  eamiálbmogiidda  ja  báikegottiide  (Henriksen,  2007).  Dálkkádat  ja</p>
<p>sosioekonomalaš  rievdamat  dovdojit  dál  miehtá  árktalaš  guovlluin  ja earenoamážit boazodoalu kultuvrras ja boazodoalu árbevirolaš guovlluin (Magga</p>
<p><em type="italic">et  al</em>.,  2011a,b,c).  Árktalaš  guovlluid  eamiálbmogat  leat  buolaš-  ja  ekstrema </p>
<p>fysihkalaš diliid mielde heivehan iežaset eallima, kultuvrra ja árbevirolaš máhtu</p>
<p>ja  dakkár  dilit  leat  sin  eallima  eaktun.  Inuihta  sirkumpolára  konferánssa  dála</p>
<p>jođiheaddji  Sheila  Watt-Cloutier  dajai  ahte  árktalaš  guovlluid  eamiálbmogiid kultuvra  dárbbaša  buollaša.  Sin  kultuvrra  ii  sáhte  váldit  eret  sin  fysihkalaš</p>
<p>birrasis (Baer, 2010).</p>
<p>Muohta  lea  álo  leamaš  dehálaš  sámiid  birgejupmái  ja  ealáhusaide</p>
<p>(Ruong, 1964; Svonni, 1981; Eira, 1984; 1994, Jernsletten, 1994; Magga, 2006), nugo  biepmu  riibamii,  vuohttimii,  vánddardeapmái  (Ruong,  1982:  76-77; Krupnik <em type="italic">et al.</em>, 2010:41) ja dieđusge dasa movt boazu beassá guohtut (Saijets &amp; Helander-Renvall, 2009). Go davviguovlluide einnostit jođánis, sihke biraslaš ja </p>
<p>servodatlaš  rievdamiid  (Magga <em type="italic">et  al.,</em> 2011a),  de  lea  dehálaš  ráhkkanit  dáidda </p>
<p>rievdamiidda unnidan dihte riskaváikkuhusaid boazodoalloservodagaide.</p>
<p>Olbmot  geavahit  iešguđege  bargguin  ja  fágasurggiin  earenoamáš sániid  ja  dajaldagaid  mat  eai  leat  árgabeaivválaš  gielas  oassin.  Johns  (2010:</p>
<p>:411-13),  gii  lea  gielalaččat  čilgen  inuihta  gielaid  muohta- ja  jiekŋatearpmaid, oaivvilda  ahte  máhttu  mii  lea  sániid  duogábealde,  mii  geavahuvvo  refereret  ja</p>
<p>čilget  mearrajieŋa, lea  dehálaš  sihke  eamiálbmogiidda  ja  earáide. Boazosápmelaččaid  vásáhusat  eallit  luonddus  ja  das  maid  luondu  addá  lea</p>
<p>ovdánahttán giela,  ja nu leat  gielas ollu sánit mat gullet  luonddu dáhpáhusaide (Jernsletten,  1997:234). Boazoálbmogiid  ipmárdusa  vuođđun  leat  buolvvaid vásáhusat maid  vuođđun  lea  dološ  bivdoservodagaid  vásáhusat,  mat  leat</p>
<p>čohkkejuvvon ja vurkejuvvon sin fágagielaide ja boazobargguide sihke ovttaskas</p>
<p>olbmo ja siidda dásis. (Joks <em type="italic">et al.,</em> 2006; Turi, 2009). </p>
<p><em type="bold">1.1 Dutkama ulbmil  </em></p>
<p>Dutkama  váldoulbmil  lea iskat  movt  guovddáš  sámegiela</p>
<p>muohtadoahpagat  adnojuvvojit  beaivválaš  boazodoalus  dálkkádaga  ja guođohandoaimmaid  mielde  dálvet  Guovdageainnus.  Dása  lassin  lea  ulbmil ipmirdit doahpagiid mat adnojuvvojit gaskaoapmin árvvoštallat guohtundilálašvuođaid  dálvemáilmmis.  Dutkamis  geavahan  gielalaš  ja</p>
<p>fágaidrasttideaddji lahkonanvugiid fuomášan dihte ođđa dieđuid ja systematihka sámegiela  muohtadoahpagiid  geavaheamis.  Ja  lean  loahpas digaštallan  sáhtášii go sámegiela muohtadoabavuogádat leat ávkin boahtteáiggi</p>
<p>hálddašanstrategiijaide dálkkádatmolsašumiid ja –rievdamiid oktavuođas.</p>
<p>Barggus deattuhuvvo: 1.  Identifiseret  muohtatearpmaid  ja  daidda  gullii  doahpagiid  sisdoalu  mat</p>
<p>geavahuvvojit  sámi  boazodoalus  dálvet  ja  guorahallat  girjjálašvuođa sámegiela  muohtaterminologiija  birra  ja  movt  doahpagat  báikkálaččat</p>
<p>ipmirduvvojit ja geavahuvvojit Guovdageainnus. (1. artihkal)</p>
<p>2.  Suokkardallat  movt  guhtege  doaba  adno  beaivválaš  boazobarggus  áicat  ja</p>
<p>gozihit  muohttaga  variabilitehta  ja  rievdama  ja  movt  geavahuvvojit</p>
<p>ságastallamis geavatlaš boazobarggus, oažžut vuođu ráhkadit sámegiela</p>
<p>muohtadoabavuogádaga.  Ulbmil  lei  ovdánahttit  metoda  kártet doahpagiid sisdoalu ja geavahusa. (2. ja 4. artihkal)</p>
<p>3.  Iskat  movt  sáhttá  ovttastahttit  ja  buohtastahttit  iešguđetlágan  máhtu</p>
<p>muohttaga  birra.  Analyseret  sámegiela  muohtadoahpagiid  gielalaš-, muohtafysihkalaš- ja  boazodoallofágalaš  beliid  mielde.  Boazodoalu</p>
<p>guovddáš muohtadoahpagiid buohtastahttit riikkagaskasaš klassifikašuvnnaid muohtašlájaiguin. (2. ja 3. artihkal) 4.  Loahpalaččat  digaštalan  máhtu  geavaheami  relevánssa,  mii  lea  oassin</p>
<p>boazovázziid terminologiijas, resilieanssa jurddašeami ja</p>
<p>heivehannávccaid perspektiivvas boahtte áiggi hálddašeamis.</p>
<p><em type="bold">1.2 Boazodoallu ja dan vuođđoeavttut </em></p>
<p>Sullii  2,5  miljovnna  bohcco  (Rangifer  tarandus)  guhtot  ja</p>
<p>guođohuvvojit duoddariin ja taigaguovlluin (Turi, 1999; Turi, 2002; Oskal <em type="italic">et al</em>., </p>
<p>2009; Maynard <em type="italic">et al</em>., 2010). Boazodoallu lea árbevirolaš ealáhus Eurasias, ja lea </p>
<p>eambbo  go  20  iešguđetlágan  čearddalaš  eamiálbmoga  ealáhusvuođđun  ja</p>
<p>eallinvugiid vuođđun Norggas, Ruoŧas, Suomas, Ruoššas, Mongolias, Kiinás, ja dása gullet sullii 100 000 boazovázzi (Oskal <em type="italic">et al.,</em> 2009; Magga <em type="italic">et al.</em>, 2011,a). </p>
<p>Lagabui  sápmelačča Norggas eaiggáduššet bohccuid</p>
<p>(Boazodoallohálddahus,  2011). Boazodoalus  lea  stuora  kultuvrralaš  ja</p>
<p>ekonomalaš mearkkašupmi davvi Eurásia eamiálbmogiidda ja eará álbmogiidda.</p>
<p>Boazodoalu  ekologalaš  vuođđoeavttut  pastorála  ealáhusláhkin  leat</p>
<p>jagi áiggiid molsašumit ja bohcco oahppan johtalit ja orrut seammahat guovlluin jagi iešguđet áiggiin (Sara, 2001:81). Dálki ja biegga leat guovddážis pastorála</p>
<p>eallimis. Jagi áiggi gollamis leat dihto geardduhusat seammás go leat maid áššit</p>
<p>maid  olmmoš  ovdagihtii  ii  máhte  árvidit  (Sara,  2007:9).  Boazodoalus  leat golbma  vuođđokomponeantta:  boazu,  olmmoš  ja  ekologiija.  Oktavuohta  dáid gaskkas  lea  dynámalaš  ja  lea ge  johttiálbmoga  eallinvuogi  dovdomearka</p>
<p>(Hågvar, 2006:132). Boazodoallu lea olmmoš-ekovuogádatčanastat ovdamearka (Turi,  2008;  Oskal <em type="italic">et  al.,</em> 2009).  Boazodoalu  ekologalaš  vuođđomearis  leat guovttelágan  rievddadeamit,  nubbi  guoská  dálkkádahkii,  nappo  jagi  áiggiid </p>
<p>rievddademiide  mat  váikkuhit  resurssa  oažžumii  ja -geavaheapmái  ja  nubbi</p>
<p>guoská olbmo bargomeari rievddademiide (Sara, 2001).</p>
<p>Sámi  boazodoallu  vuođđu  lea  nomadisma,  man  dovdomearka  lea</p>
<p>johttit stuora guovlluid ja johtolagaid gaskka (Sara, 2001; Joks <em type="italic">et al.,</em> 2006:93). </p>
<p>Sámi boazodoallu lea Norggas, Suomas, Ruoŧas ja Ruoššas. Norggas ja Ruoŧas</p>
<p>gullá boazodoallu  lágalaččat  sámi  álbmogii,  mii  máksá  ahte  leat  dušše</p>
<p>sápmelaččat  geat  besset  eaiggáduššat  bohccuid.  Sámi  álbmot  lea</p>
<p>eamiálbmotjoavku  mii  gullá  sámi  guovlluide,  mat  leat  seammá  go  sámegiela guovllut.</p>
<p>Dát  dutkan  lea  čađahuvvon  Oarje-Finnmárkkus,  gos  2011  ledje  53</p>
<p>dálvesiidda,  oktiibuot  sullii  10787  km  dálveguohtuneananareálas  (govus  1). Dálvesiiddat  leat  juhkkon  golbman  johtolahkan  (sona),  nuorta-,  guovda-  ja oarjejohtolat. Oarje-Finnmárkkus ledje 2008-2009 doaibmajagis oktiibuot 93603 bohcco mat gullet 1717 olbmui, mat fas gullet 217 siidii (www.reindrift.no).</p>
<p><em type="bold">1.3 Eamiálbmotmáhttu ja dieđalaš máhttu  </em></p>
<p><em type="italic">1.3.1 Eamiálbmotmáhtu definišuvdna, hápmi ja iešvuohta </em></p>
<p>Eamiálbmot  servodagain  lea  álo  leamaš  alddiineaset  máhttu,  mii  lea leamaš  ávkin  sidjiide  beaivválaš  diliin  ja  mii  lea  veahkehan  birget  ja  ceavzit árktalaš  guovlluin  duháhiid  jagiid  čađa  ja  eará  sajiin  máilmmis  gos</p>
<p>eamiálbmogat  orrot  (Magga <em type="italic">et  al</em>.,  2011a).  Árbevirolaš  máhttu  lea eamiálbmogiid- ja  báikegottiid  čuđiid  jagiid  čohkkejuvvon  árbevirolaš eallinvugiid  ja  sin  ássanguovlluid  resurssaid  geavaheami  ja  suodjaleami </p>
<p>oktavuođas  (Henriksen,  2002:175-76;  Turi,  2009). Árbevirolaš  ja  báikkálaš</p>
<p>máhttu  ja –diehtu  leat  dagahan  ahte  dát  servodagat  ja  kultuvrrat  leat  doalahan eallinvugiideaset.  <span type="quote">“Eamitálbmotmáhttu”</span>,  <span type="quote">“árbevirolaš  máhttu”</span>,  ja  ”árbevirolaš</p>
<p>ekologalaš  máhtu”  (eng:  Indigenous  knowledge  (IK)  „traditional  knowledge‟</p>
<p>(TK),  „traditional  ecological  knowledge‟ (TEK))  doahpagiid  sisdoalus  lea</p>
<p>ovttastupmi  masa  čatnasit  máhttu  ja  máhttovuogádagat,  nu  go  Fikret  Berkes definere  árbevirolaš  máhtu:  árbevirolaš  máhttu  lea  máhttočoakkáldat  masa</p>
<p>gullet  vásáhusat,  dábit  ja  osku,  barggut-  ja  bargovuogit  guhkes  áigge  čađa</p>
<p>ovdánahtton ja fievrreduvvon kultuvrralaččat buolvvas bulvii (Berkes, 2008:7).</p>
<p>Eamiálbmogiid  máhttu  lea  dynámalaš,  danne  go  1)  máhttu</p>
<p>heivehuvvo  biraslaš  rievdamiid  mielde,  ja  juohke  buolva  ieš  lasiha  dasa  iežas</p>
<p>vásihan  máhtu  dahje  áicamiid  ja  go  2)  das  leat  sosiálaproseassat  nugo servodagaid  resurssaávkkástallamat  mat  varierejit  servodagas  servodahkii (Peloquin &amp; Berkes, 2009:534). Erohus gaskkal eamiálbmotmáhtu ja árbevirolaš máhtu  lea  ahte  eamiálbmotmáhttu  eamitálbmotperspektiivvas  sisttisdoallá</p>
<p>historjjálaš,  sosiála  ja  kultuvrralaš  oktavuođa  dimenšuvnna,  mii  lea  buolvvaid</p>
<p>Jorgaluvvon eŋgelasgielas: “TK is a cumulative body of knowledge, practice and belief, evolving by</p>
<p>adaptive processes and handed down through generations by cultural transmission” (Berkes, 2008:7) čađa  fievrreduvvon,  ja  mas  leat  vásihan  stáda  ja  unnitlogu  gaskavuođaid</p>
<p>(Keskitalo, 1993; Jannok-Nutti, 2007).  Krupnik  ja  earát  ákkastallet  ahte  eamiálbmogiid  vuohki  diehtit  ja</p>
<p>máhttit lei árbevirolaččat vuođđuduvvon dan nala ahte dárkilit guldalit dan maid vuorrasit  olbmot  ja  rávis  olbmot  muitaledje.  Mánát  ja  nuorat  čuvodišgohte mánnán  juo  oahppanolbmuid  ja  báikkálaščehpiid  áican  ja  oahppan  dihte  movt čoavdit áššiid bargguid čađa. Sin beaivválaš guldaleapmi movt bargat ja čoavdit sihke beaivválaš áššiid ja várálašvuođaid, oahpaha sin movt dovdat omd. várálaš jieŋaid ja movt dáid garvit, seammás go ohppe movt dárkilit čilget ja bagadallat</p>
<p>dáid diliid birra (Krupnik <em type="italic">et al.,</em> 2010:351-52).  </p>
<p>Muhtun  surggiin,  nugo  omd.  ekologiijas,  mii  lea  oalle  ođđa</p>
<p>biologiijafágasuorgi,  leat beroštišgoahtán  árbevirolašmáhtus.  Ferte  lasihit  ahte</p>
<p>dákkár  mállet  máhtu  geavahit  dieđusge  maiddái  eará  álbmogat,  vaikko</p>
<p>oarjemáilmmi  servodagain  dát  orru  leamen  láhppon  máŋgga  dáfus,  nugo</p>
<p>almmolaš dásis ja  dieđalašvuođa norpmain.  Sámi birrasiin leat gáibidišgoahtán ahte galget deattuhit árbevirolašmáhtu omd. biolog</p>
<p>(Joks <em type="italic">et al.,</em> 2006).  </p>
<p>Boazodoallomáhtu sáhttá čilget máhttun ávkki atnit bohccos ja doallat sierra  siiddaid  jagi  čađa.  Dát  mearkkaša  máhtu  hálddašit  guđege  bohcco valljodahkan  ja  diehtit  ealu  ja  luonddubirrasa  gaskavuođaid  (Sara,  2001). Boazovázzi luonddumáhttu ja luonddudovdu lea earenoamáš, eará lágan go bođu</p>
<p>olbmo,  danne go  boazovázzi  lea  šaddan  dovddiidit  luonddubirrasa  luođu  ealli</p>
<p>eaktudemiin.  Bohccuid  čuvodeami  oktavuođas  šaddá  boazovázzi  meahccedilis vásihit iešguđetlágan diliid, sihke garra dálkkiid ja maid návddašit fierttu (Sara,</p>
<p>2003:94). Go  veardida  boazodoallomáhtu  sisdoalu  eamiálbmot-  ja  árbevirolaš máhtu  sisdoaluiguin,  de  heive  dat  bures  árbevirolaš máhtu čilgehusaide  ja  dan sáhttá karakteriseret sihke eamiálbmot-  ja árbevirolaš máhttun. Luonddumáhttu</p>
<p>lea vuđolaš árvun boazovázzái, go das lea sihke árbi ja su iešvuođadovdu (Sara, 2003:94).</p>
<p><em type="italic">1.3.2 Árbevirolaš máhttu ja dieđalaš máhttu </em></p>
<p>Borgos  (1993)  oaivvilda  ahte  dieđalaš  máhttu  ja  árbevirolaš  máhttu leat  guokte paradigma diehtagis,  mii lea Kuhn čilgehusa  mielde  (Kuhn, 1996).</p>
<p>Dán  guovtti  máhttomálle  gaskkas  ii  leat  jearaldat  goappá  vállje  (Borgos, 1993:8f.).  Go  ovttastahttá  dieđalaš- ja  eamiálbmotmáhtu,  omd.  ođasmahtti</p>
<p>resurssaid  ovttashálddašeamis,  de ovttastahttá  dan  buoremusa  guovtti</p>
<p>máilmmioainnus  (Nakashima,  2000).  Boazodoalloplánema  máhttovuođu oktavuođa  ákkastallamiin,  čanai Kalstad  árbevirolaš  máhtu  boazodoalu oktavuhtii  (Kalstad,  1993:40f.).  Dákkár  máhttomállet-vuogádagain  leat  muhtun</p>
<p>dovdomearkkat mat earuhit árbevirolaš máhtu oarje-máilmmi</p>
<p>máhttovuogádagain, muhto ii leat álki sirret dán guokte málle guovtti oassái nu go Borgos maid oaivvildii.</p>
<p>Go  buohtastahttá  árbevirolaš  máhtu  dieđalaš  máhtuin,  de  oaidnit árbevirolaš  máhtu  mihtilmasvuođaid  mat  earuhit  dán  dieđalaš  máhtus,  dat  ahte árbevirolaš  máhttu  oaidná  ekologalaš  vuogádagaid  ollislažžan  (Berkes,  2008;</p>
<p>Peloquin  &amp;  Berkes,  2009).  Dát  máhttu čatnasa báikkálaš  diliide  ja  nu  ii  sáhte</p>
<p>beare  generaliserejuvvot.  Máhtu  leat  olbmot  iskan  dahje  duođaštan  iežaset</p>
<p>vásáhusaid bokte árgabeaivedilliin (Jernsletten, 1997; Berkes, 2008; Krupnik <em type="italic">et </em></p>
<p><em type="italic">al.</em>, 2010). Máhttu sáhttá sihke hámi ja viidodaga dáfus rievdat olbmos olbmui, </p>
<p>servodagas  servodahkii  (Peloquin  &amp;  Berkes,  2009).  Dat  rievdá  ja  ovdána</p>
<p>ovttatládje  ja  mearkkaša  ahte  olbmot  ohppet  áššiid  barggu bokte, geahččaladdamiiguin  ja  gelbbolašvuođahuksemiin  (Berkes,  2008).  Máhtus  eai deattuhuvvo  kvantifiserejuvvon  aspeavttat,  muhto  dattege  dat  ii  mearkkaš  ahte</p>
<p>máhttu  ii  leat  dárkil  (Magga,  2010).  Giella  speadjalastá  máhtu, servodatorganiserema, norpmaid, árvvuid, oainnuid, ásahusaid ja njuolggadusaid. Máhttu lea dan hámis mii árbevirolaš máhttoguddiin lea. Danne</p>
<p>lea  dehálaš  muitit  ahte  máhttu  šaddá  doppe  gos  dat  lea  ráhkaduvvon  ja geavahuvvon (Turi, 2009). Oppalaččat sáhttá dadjat ahte árbevirolaš máhttu lea earálágan go dieđalaš máhttu sihke struktuvrra, doaimma, vuolggasaji, vuođu ja</p>
<p>agi dáfus (Borgos,  1993; Helander,1993; Jernsletten  1997; Joks, 2006; Berkes, 2008; Peloquin &amp; Berkes, 2009). Robert Corell, gii jođihii Árktalaš ráđi barggu</p>
<p>"Arctic Climate Impact Assessment”, lea hui čielgasit deattuhan árvvu das ahte</p>
<p>váldit  mielde  eamiálbmogiid  jienaid  ja  máhtu  dálkkádatdutkamiidda  (Rapp,</p>
<p>2006). ACIA raporta lei okta dain vuosttaš bargguin mas ovttastahtte árbevirolaš máhtu  ja  oarjemáilmmi  dieđalaš  máhtu. Eamiálbmogiid  máhttu  ja  diehtu  leat</p>
<p>maiddái  dehálaččat  ja  mávssolaččat  go  galgá  ipmirdit  dan  mii  luonddus dáhpáhuvvá.</p>
<p><em type="bold">1.4. Ovddeš ja boahtte áiggi dálkkádagat Guovdageainnu </em></p>
<p><em type="bold">boazodoalloguovllus. </em></p>
<p>Vai buorebut sáhttá ipmirdit boazosápmelaččaid fágagiela muohttaga</p>
<p>ja  muohtanuppástuhttima  birra,  de  áiggun  dán  oasis  čilget  historjjálaš  ja</p>
<p>boahtteáiggi  dálvedálkkádagaid  Guovdageainnus,  gos  dát  giella  lea  ovdánan  ja geavahuvvon.<em type="bold"> </em></p>
<p><em type="italic">1.4.1 Ovdalaš áiggi dálkkádagat  Guovdageainnu boazodoalloguovllus. </em></p>
<p>Vuođđodálkkádatpáramehterat,  nu  go  temperatuvra  ja  arvi/muohta</p>
<p>leat  mihtiduvvon  1889  rájes  Guovdageainnu  badjegeažis,  ja  leat  addán</p>
<p>earenoamáš dátačoakkáldaga  maiguin  sáhttá  čilget  historjjálaš  dálkkádatdiliid</p>
<p>(Schuler <em type="italic">et  al.</em>,  2010).  Sámi  boazodoallu  Guovdageainnus  lea  šaddan  relatiiva </p>
<p>dássedis  dálkkádagas.  Gaskamearálaš  dálvetemperatuvrrat  (juovlamánnuođđajagimánnu-guovvamánnu) leat varieren gaskkal sullii -8 ja -22  oC (govus 1</p>
<p>a)  ja  leat  dagahan  galbma  ja  goike  dálvviid  Sis-Finnmárkku  boazodollui (Vikhamar-Schuler <em type="italic">et al</em>., 2010). </p>
<p><em type="italic">Govus 1: Gaskamearálaš dálve- (juovlamánu, ođđajagimánu, guovvamánu) (a) ja giđđa -</em> </p>
<p><em type="italic">(njukčamánu, cuoŋománu, miessemánu) (b) áibmotemperatuvrrat mihtiduvvon </em></p>
<p><em type="italic">Guovdageainnus 1889 rájes (Vikhamar-Schuler et al., 2010). </em></p>
<p>Galbmaseamos  jahkásaš  gaskatemperatuvra -5.1 oC  mii  lea  Norggas</p>
<p>mihtiduvvon,  mihtiduvvui  Guovdageainnus  1893  ja  1985.  Galbmaseamos áibmotemperatuvra  mihtiduvvon  Guovdageainnus  lei  -57 oC  (ii  leat  almmolaš</p>
<p>olaheapmi) ođđajagimánus 1999. Eanemus ja unnimus muohta mihtiduvvui 110</p>
<p>cm 1936:as ja 34 cm 1972:is.</p>
<p>Guhkitáiggi  dálkeguorahallamat  Guovdageainnus  čájehit  ahte  20. jahkečuođi dálve- ja giđđatemperatuvrrain lea stuora variabilitehta jagiid gaskka</p>
<p>ja  10-jagiid  gaskka  (Govus  1a,b)  (Vikhamar-Schuler <em type="italic">et  al.,</em> 2010).  Giđđa  lea áidna  jagiáigi  goas  guhkesáiggi  áibmotemperatuvrrat  leat  statistihkalaččat </p>
<p>mearkkašahttit. Guovdageainnus giđđatemperatuvrrat leat loktanan 1.5 oC 1900</p>
<p>rájes  gitta  2000  rádjái  (Hanssen- Bauer,  2010).  Gaskamearálaš</p>
<p>dálvetemperatuvrrat Guovdageainnus duođaštit ahte siseatnama</p>
<p>dálvetemperatuvra lea sullii 10 oC vuollelis go mearariikkas (ibid.).</p>
<p><em type="italic">Govus 2: Gaskamearálaš dálve- (juovlamánu, ođđajagimánu, guovvamánu) (a) ja giđđa -(njukčamánu, cuoŋománu, miessemánu) arvi/muohta mihtiduvvon Guovdageainnus 1889 rájes (Vikhamar-Schuler et al., 2010). </em></p>
<p>Jahkásaččat  leat  gaskamearálaččat  228  beaivvi  goas  lea  muohta boazodoalloguohtoneatnamiin.  Muohtaáigodaga  (nu  guhká  go  muohta  lea eatnama  nalde)  sáhttá  juohkit  golmma  váldoáigodahkan  (Vikhamar-Schuler <em type="italic">et </em></p>
<p><em type="italic">al.,</em>  2010).  Vuosttaš  áigodagas,  1900:s  gitta  1940  rádjái  muohtaáigodat  oatnu </p>
<p>measta  ovttain  mánuin.  Nuppi  áigodagas,  1950:as  gitta  1970  rádjái  guhkui muohtaáigodat  ja  goalmmát  áigodagas,  1970  rájes  molsašuvai  muohtaáigodat, guhkimus  áigodat  lei  sullii  1995:as  ja  dan  maŋŋil  oanui  fas.  Muohtaáigodat Guovdageainnus  oanui  eanas  dan  dihte  go  áibmotemperatuvra  loktanii  giđđat 1955 rájes, čavččaid eai lean dakkár trendat observerejuvvon (ibid.).</p>
<p><em type="italic">Govus 3: Molsašuvvamat ja rievdamat das man galle beaivvi lei muohta eatnama </em></p>
<p><em type="italic">Govus 4: Rievdan das galle beaivvi lei áibmotempatuvra &lt; -15 oC Guovdageainnus  1955 rájes </em></p>
<p><em type="italic">ja B) variašuvdna das man ollu muohta lei Guovdageainnus 1995 rájes (Vikhamar-Schuler et </em></p>
<p><em type="italic">al., 2010). </em></p>
<p>Čájehuvvo  ahte  lea  negatiiva  trenda  das  man  galle  beaivvi  lei</p>
<p>temperatuvra  galbmasit  go  -15 oC  dain  maŋemus  50  jagi, muhto  ii  leat  čielga positiiva iige negatiiva trenda galbma áigodaga guhkkodagas (galle beaivvi lea temperatuvra vuollel -15  oC) dan maŋemus 100 jagis (Vikhamar-Schuler, <em type="italic">et al., </em>).  Áibmotemperatuvra  Guovdageainnus  lea  loktanan  vuosttažettiin  giđđat, seammás go arvi/muohta orru lassánan buot jagi áiggi (ibid.). </p>
<p><em type="italic">1.4.2 Einnostuvvon boahtteáiggi dálkkádagat Guovdageidnui. </em></p>
<p>Guovdageidnui lea einnostuvvon ahte dálvetemperatuvrrat boahtteáiggis (juovlamánu-ođđajagimánu-guovvamánu) sáhttet loktanit eanet go  oC jahkečuođi loahpaguvlui. Boahtteáiggi dálvetemperatuvrrat</p>
<p>Guovdageainnus  sáhttet  šaddat  seammá  dássái  go  dálá  temperatuvrrat  leat</p>
<p>mearariikkas (Ráissas) (Govus 5). Dálkkádatsceneriijat geažuhit dan guvlui ahte dálvetemperatuvrrat Guovdageainnus sáhttet loktanit 7 –  oC (Benestad, 2011, almmuhuvvame)  ja  jahkásaš  arvi/muohta-dilit  sáhttet  lassánit  5%,  seammás  go muohtaáigodat sáhttá oatnut ovttain mánuin (Engen-Skaugen, 2007).<em type="italic"> </em></p>
<p><em type="italic">Govus 5: Jahkásaš ja jagiáiggi gaskamearálaš temperatuvrrat 1961-1990 mihtiduvvon Sis</em></p>
<p><em type="italic">Finnmárkku (Kárášjogas) dálveorohagain ja mearariikkas (Ráissas) Finnmárkku geasseorohagain, (olles linját) ja seammá gaskamearálaš temperatuvrrat rehkenaston 50 </em></p>
<p><em type="italic">vulosskalerejuvvin dálkkádatmodeallain jagi 2085 (stábat linjá) (Magga et al., 2011a). </em></p>
<p><em type="bold">2. TEOREHTALAŠ LAHKONANVUOGIT </em></p>
<p><em type="bold">2.1 Lingvisttalaš teorehtalaš lahkonanvuogit </em></p>
<p>Dutkama  fágaidrasttideaddji  fáddá  eamiálbmotperspektiivvas  duddjo</p>
<p>eavttuid  teorehtalaš  lahkonanvugiide.  Vuolggasadji  lea  boazodoalu  fágagiella</p>
<p>bohcco  ja  muohttaga  birra,  ja  movt  muohtaterminologiija  geavahuvvo</p>
<p>guođohettiin, movt boazovázzit gulahallet dáid birra ja movt jurddašit ja oidnet</p>
<p>daid bohcco ja ealu ceavzima oktavuođas. Teorehtalaš lahkonanvuogit galggaše</p>
<p>čilget  fágagiela  sániid  birra,  gielladieđalaččat,  sániid  kognitiivva  beali  birra  ja sániid  geavaheami  birra  boazodoallobirrasis.  Dutkamis  ovttastahtán  gielalaš</p>
<p>lahkonanvugiid  terminologiija  teoriija  ja  kultuvrralašlingvistihka  ja  dán  vuođul analyseren  dátaid.  Mun  deattuhan  terminologiija <em type="italic">terminologiijaoahpa</em> </p>
<p>mearkkašumiin  mii  lea  oahppa  movt sáhttá iešguđet  fágasuorggi  doahpagiid  ja</p>
<p>terminologiijaid  struktureret,  ráhkadit,  ovdánahttit,  geavahit  ja  gieđahallat (Myking, 2009). Gielalaš lahkonanvuogit sáhttet doarjut nubbi nuppi addin dihte</p>
<p>minstariid  ja  ollislašvuođaid  mat  fas  sáhttet  ovdanbuktit  dutkanfáttá mihtilmasvuođaid.  Dán  oasis  buvttán  ovdan  teorehtalaš  lahkonanvugiid  mat sáhttet čilget sámegiela muohtaterminologiija ja muohtadoahpagiid analiisa.<em type="bold"> </em></p>
<p><em type="italic">2.1.1 Sámegiela terminologiija vuođđu </em></p>
<p>Nu  go  eará  gielain  ja  kultuvrrain  ge  lea,  de  lea  sámegiela  ja  sámi kultuvrra  gaskkas nanu oktavuohta  ja  maiddái ealáhusaid  ja sámegiela  gaskkas leat  nanu čanastaga  go  sámegiella  lea  sámi  vuođđoealáhusain  bargo-  ja fágagiella (Helander, 1997:22). Kulturdoaba lea viiddis doaba  mii ee. sisdoallá</p>
<p>servodagaid daguid ja ipmárdusaid ja maiddái árvvuid ja árvvoštallamiid iežaset eallindilis mat čuožžilit olbmo eallimis. Kultuvra mii gullá muhtun fágasuorgái</p>
<p>lea  oassin  kulturbirrasa  árbbis  ja  daguin  (Laurén <em type="italic">et  al.,</em>  1997:15).  Sámit  leat </p>
<p>dássážii nagodan doalahit iežaset duhátjagiid boares árbevieruid meahcástemiin</p>
<p>ja bivdoálbmogin mat leat dagahan ahte árbevirolaš máhttu dálkki ja dálkkádaga</p>
<p>birra, luonddu ja elliid birra lea seilon otnážii (Jernsletten, 1997).  Muohtaterminologiija  geavahuvvo  beaivválaččat  dálvet,  goitge</p>
<p>luondduealáhusain, nugo boazodoalus (Eira <em type="italic">et al.,</em> 2011, sáddej. sisa). Sámegiela muohta-  ja  jiekŋaterminologiija  čilgehus  addá  systemáhtalaš  dieđuid das makkárat muohta- ja jiekŋadilálašvuođat leat. Sámegiela muohtaterminologiijas muhtun  muohta- ja  jiekŋasánit  daddjojit  leat  lihkka  boarrásat  go  sámegiella  ja </p>
<p>dáid  geavaheapmi  lea  čuvvon  buolvvas  bulvii  gitta  dán  áiggi  rádjái  (Roung,</p>
<p>1964; Jernsletten, 1997:234-36). Dat leat nie dološ tearpmat, maid ii leat vuogas</p>
<p>njuolggut buohtastahttit ođđa ráhkaduvvon tearpmaiguin ođđa áššiid ja diŋggaid</p>
<p>namahusaid váras.</p>
<p>Tearpmat ja frásat dahket fágagiela iešguđet fágasurggiin. Fágagiella</p>
<p>lea  giellahápmi  mii  gullá  dihto  fágii  dahje  máhttosuorgái  ja  maid fágageavaheaddjit  geavahit  (Store  Norske  leksikon)  ja  mat  eai  leat</p>
<p>árgabeaivválaš  gielas  oassin. Sátnečoakkáldagat  mat  gullet  dihto  fágagillii</p>
<p>definerejuvvojit terminologiijan (Sager, 1990; Laurén <em type="italic">et al.,</em> 1997:47). Fágagiela </p>
<p>ovdánahttin lea  terminologiija dieđasuorggi vuolggasadji, ja tearpmat ovddastit earenoamáš  fágasuorggi  doabavuogádaga  (ISO,  1990).  Danne  go  tearpmat  leat</p>
<p>dárkileappot  sisdoalu  dáfus  go  árgabeaivesánit,  leat  fágagiela  gulahallamis</p>
<p>stuorit  gáibádusat  go  dábálaš  giela  gulahallamis.  Jernslettena  (1997:235) čilgehusa  mielde  leat  sámiin  máŋgga  suorggi  fágagielain  spesialiserejuvvon</p>
<p>tearpmat ja dajaldagat mat maiddái sisttisdollet kulturárbevieru ja –dieđu sámiid</p>
<p>ipmárdusas iežaset eallinbirrasis.</p>
<p><em type="italic">2.1.2 Giela ja terminologiija doaibma  </em></p>
<p>Giella lea gaskaoapmi mainna olmmoš govvida iežas birrasa, daguid,</p>
<p>biergasiid  ja dáhpáhusaid jna. ja daidda  ferte geavahit  doahpagiid ja  tearpmaid vai sáhttá muitalit nubbái maid oaivvilda (Eira <em type="italic">et al</em>., 2010). <em type="italic"> </em></p>
<p>Terminologiijas lea gielalaš ja semantihkalaš vuođđu (Sager, 1990:1</p>
<p>2)  ja  maiddái  mearkaoahppa  nu  movt  maiddái  lingvistihkas,  semantihkas  ja semiotihkas lea (Rey, 1995:25). Terminologiija lea vuosttažettiin leamaš reaidun</p>
<p>eará  surggiin,  nu  go  ovdamearkka  dihte  fágalaš  gulahallamis  ja dokumentašuvnnas,  jorgaleamis  jna.  Terminologiija  teoriija  ovdáneapmái  leat máŋga dieđasuorggi váikkuhan, nu go omd. lingvistihkka, logihkka, ontologiija, filosofiija, dieđa- ja informatihkkateoriija (Laurén <em type="italic">et al</em>., 1997:26). </p>
<p>Gielas  lea  kognitiiva  doaibma,  seammás  go  das lea  teakstagullevaš doaibma  ja  gulahallandoaibma  (Temmerman,  2000:61).  Kognitiivva  bealis</p>
<p>deattuhit  deskriptiivalaš  lingvistihka,  namalassii  čilget  ja  válddáhallat  máhtu (ibid.),  maiddái  fágagielas  (terminologiijas)  lohket  kognitiiva,  lingvisttalaš  ja</p>
<p>sosiála beali (Rey, 1995:116). Myking (1996:115) ákkastallá ahte terminologiija</p>
<p>lea gielladieđalaš suorgi mii organisere kognitiiva- ja kommunikatiivamáhtu.  Terminologiija njunuš dutkit Davviriikkain ee. Picht, Myking, Laurèn</p>
<p>(Laurèn <em type="italic">et  al.,</em>  1997)  ákkastallet ahte  terminologiija  vuođđun  lea  geavahuvvon </p>
<p>Aristotelesa  filosofiija  ja  semánttalaš  ja  struktuvrralaš  fealtateoriija.  Dán suorggis  deattuhit  disjunkšuvnna  dahje  earuheami  ja  doabarealisašuvnna synkrona  dásis  (ibid.).  Palmer  gis  ovttastahttá  lingvisttalaš  antropologalaš teoriijaid  ja  bidjá  dasa  kogniti</p>
<p>lingvistihkkateoriija. Son  oaivvilda  ahte  earenoamáš  dilálašvuođat  oidnosiin</p>
<p>dahket  giela  kognitiivamálliid.  Dát  dilálašvuođat  čájehit  ahte  máilmmi  oaidnu</p>
<p>váikkuha vuođđomodeallaide dan ektui makkár gielat máilmmis leat minsttarin. (Palmer, 1996). Sihke kognitiiva- ja kultuvrralaš lingvistihkka geavahit mentála</p>
<p>modeallaid, mat leat muittu jurdagat, dan birra movt áššit doibmet ja movt leat oktii  čadnon  čájehan  dihte movt  kognitiiva  proseassat  ráhkadit  minstariid  das maid jurddaša ja ipmirda. Mentála  modeallain lea guovddáš doaibma ovddastit objeavttaid ja fenomenaid, čilget ášši ja namuhit dáhpáhusaid čájehan dihte movt</p>
<p>máilbmi ipmirduvvo (Palmer,  1996). Mentála  modeallat leat  jurdaga  muittut ja</p>
<p>huksehusat  das  movt  áššit  doibmet  ja  movt  gullet  oktii.  Kognitiiva  dutkit  leat dutkan mentála modeallaid ipmirdan dihte movt olmmoš diehtá, dovdá, mearrida ja láhtte iešguđet birrasiin. Dat sisttisdollet olbmo ipmárdusa áššiin ja váikkuhit dasa  ahte  olmmoš  sáhttá  einnostit  bohtosiid  iežas  daguiguin.  Dát  leat ovttageardáneappot  go  dat  duohtavuohta  maid  diŋggat  ja  doahpagat  ovddastit</p>
<p>(Palmer, 1996:55-56). Berkes &amp; Berkes (2009) ákkastallaba ahte eamiálbmogiid</p>
<p>oktavuođas  mentála  modeallaráhkadeapmi  čuovvu  olbmuid  hupmangiela minstariid,  gielalaš  ráhkaduvvon  tearpmaid  ja  doahpagiid,  ja  dat  sisttisdoallá mentála  proseassa,  diehtočoakkáldagas  doahpaga  ráhkadeamis  vurkema  rádjái.</p>
<p>Soai  buktiba  ovdamearkkaid  inuihta  servodaga  mentála  modeallain  movt  sii</p>
<p>árvvoštallet elliid  dearvvašvuođa  ja  kvalitehta,  omd.  dan  mielde  man buoidi/guoirras  njuorju  lea.  Dáin  árvvoštallamiin  geavahit dávjjit gielalaš čilgehusaid  go  loguid  dárkilisvuođa.  Sii  hárve  ráhkadit  lineáraoktavuođaid váikkuhusa ja šlája gaskka, nu go oarjemáilmmi diehtagis dábálaččat dahket. Sii baicca  empiralaččat  gehččet  birasrievdamiid  ja  dáidda  gulli  áicamiid.  Inuihta</p>
<p>máilmmigova mielde lea mánnálašvuohta ja jurdilkeahtesvuohta mii dahká ahte</p>
<p>geavahit  ovttageardánis  ja  generaliserejuvvon  čilgehusaid  kompleaksa fenomenaide  (ibid.).  Jus  visot  holisttalaččat  huksejuvvon  doabarelašuvnnat galget  spesifiserejuvvot,  de  olles  jurddašeapmi  šaddá  ášši  mii  lea veadjemeahttun hálddašit. Orru leamen oktasaš gaskavuohta gaskkal vuogádaga kompleaksitehta  ja  definišuvnna  dárkilisvuođa,  mas  sáhttá  leat  jierpmálaš čilgehus  (Berkes  &amp;  Berkes,  2009:7-8).  Mađi  eanet  geahčada  gielaid,  dađi čielgaseappot  oaidná  man  olu  biras,  dilli  ja  dárbu  váikkuha  doahpagiid</p>
<p>ásaheapmái  (Magga,  2004),  mii  lei  maiddái  Sapir  ja  Whorf  oaidnu,  geat</p>
<p>ráhkadeigga hypotesa  mii lea čadnon lingvisttalaš realismii. Soai oaivvildeigga</p>
<p>ahte giella lea jurdaga eaktun ja ahte olbmot oidnet máilmmi iešguđet ládje dan mielde makkár giela sii hupmet, danne go sii mearridit ja klassifiserejit máilmmi</p>
<p>daid kategoriijaid mielde mat leat iežaset gielas (Sapir, 1968). Mentála  modeallaid  čilgemis eamiálbmotperspektiivvas  namuhuvvo sulaid  meroštallan  ipmárdus  (eng:fuzzy logic)  mii  lei álggus  introduserejuvvon matematihka lahkonemiin, man ulbmil lei dahkat vejolažžan nagodit gieđahallat</p>
<p>kompleaksa  vuogádagaid  (Berkes,  2008;  Berkes  &amp;  Berkes  2009).  Sulaid</p>
<p>meroštallan ipmárdusa oktavuođas eai dárbbaš áššit leat dárkilit definerejuvvon</p>
<p>dahje  kvantifiserejuvvon  ovdal  go  sáhttá  dáid gohčodit  matematihka  áššin.</p>
<p>Dieđut leat klassifiserejuvvon viiddis kategorisašuvdnačoahkkin dahje joavkun, mat sáhttet govvidit movt olbmo jierbmi doaibmá. Vuođđun lea ahte deháleamos elemeanttat olbmo jurddašeamis eai leat logut, muhto gilkorat, main leat sulaid meroštallančoahkit  (Zadeh,  1973:28;  Berkes  &amp;  Berkes,  2009:7-12).  Sulaid mero�</p>
<p>variábeliid  ovdalii  lohkovariábeliid,  2)  karakteriseret    dahje  defineret  eaŋkilis</p>
<p>variábeloktavuođaid  sulaid  meroštallamiin,  ja  3)  karakteriseret  kompleaksa oktavuođaid  sulaid  meroštallan  algoritmmaiguin.  Ovdamearkka  dihte  leat <span type="quote">”buoidi,  guoirras,  ruoinnas”</span>  gielalaš  variábelárvvut  das man  buoidi  juoga  lea</p>
<p>(Berkes  &amp;  Berkes,  2009:9).  Dát  dovdomearkkat  leat  maid  boazodoalu muohtakarakteriseremis,  mas  omd.  geavahit  dajaldagaid <em type="italic">assás  geardni</em>  dan sadjái go dárkilis  mihtidemiin, ahte  lea  omd. <em type="italic">10  cm  geardni</em>  (Eira <em type="italic">et  al.,</em>  2011, sisa sáddejuvvon).  Berkes  &amp;  Berkes  (2009)  oaivvildeaba  ahte  nu  go  olbmo  jierbmi </p>
<p>dahká,  sulaid  meroštallan  ipmárdus  maid  čohkke  oktii  kategoriijaid  mielde relaterejuvvon  objeavttaid  nu  ahte  unnida  kompleaksitehta  go  áššiid  galgá árvvoštallat.  Sulaid  meroštallan  ipmárdus  lea  veahkkin  go  galgá  klassifiseret dieđuid  hui  viiddis  ja  máŋggabealat  kategoriijaide  dahje  joavkkuide.  Maiddái</p>
<p>Halfpenny  &amp;  Ozanne  (1989:38)  namuheaba  movt  eamiálbmogat  (indiánat  ja</p>
<p>inuihtat)  geavahit  giela  dárkilit  čilget  muohtadiliid  mat  sáhttet  leat  sidjiide várálažžan.  Soai  čálliba  ahte eamiálbmogat  eai  geavahan  loguid  čilgedettiin, muhto  sin  rikkis  doabačoakkáldat  attii  vejolašvuođa  čilget,  sihke  ođđa  ja</p>
<p>nuppástuvvon muohtašlájaid ja muohtadiliid. Seammá dilli lea boazovázziin, go</p>
<p>sii han gozihit ollu variábeliid go guođohettiin ealu fertejit oktanaga geahččat ja</p>
<p>gozihit omd. movt eallu láhtte, makkárat bohccot leat, makkár temperatuvra lea, man lávttas olgun lea, guđe guovllus biegga bossu jna. Dát lea oassi sin mentála modeallas,  mas  váldonjuolggadus  lea  iskat  ealu  ravddaid  ja  man  garas  muohta lea (Eira <em type="italic">et al.</em>, 2011, sisa sáddejuvvon). </p>
<p>Terminologiijas  lea  dehálaš  doaibma  gulahallama  oktavuođas.</p>
<p>Gulahallan  earenoamáš  fága  sisdoalus,  gáibida  ahte  ságastallit  dovdet  fága</p>
<p>gullevaš doahpagiid ja dása dárbbahuvvojit terminologiija ja tearpmat. Olbmuide</p>
<p>geaidda  fágasánit  ja  -dajaldagat  eai  leat  oahppásat,  sáhttá  leat  váttis  ipmirdit ságastallama  sisdoalu.  Nils  Isak  Eira  (1994:23)  čállá  ahte  boazodoallu  lea</p>
<p>huksejuvvon  nu  ahte  siiddas  fertejit  siidaguimmežagat  gulahallat  ja  hutkat ráđđálagaid vai siidadoallu lihkostuvvá, ja nu lea ge ipmirdeapmi, gulahallan ja máhttin  nu  dehálaš.  Guođohanbarggus  leat  boazoságat  hui  guovddážat  (Sara,</p>
<p>1990:92) ja dáin ságain geavahuvvojit boazodoalu fágatearpmat gulahallet ealu, guohtuma,  bohccuid  ja eatnamiid  birra.  Dása  maid  gullá  dárkilit  čilget  ja bagadallat sihke bohcco, eatnamiid- ja luonddudiliide mat ain čuožžilit. Oahppan boazosápmelaš  sáhttá  mottiin  sániin  čilget  hui  dárkilit  nubbái  omd.</p>
<p>guohtundilálašvuođaid  birra,  mihtilmas  bohcco  birra  jna.  ja  maid  eará  áššiid oktavuođas  (Eira,  1994).  Eira  oaivvilda  ahte  mávssoleamos  lea  dieđuid</p>
<p>sisdoallu, ii ge nu ollu diehtohivvodat, son dadjá “ii leat sáhka man ollu sániid ja</p>
<p>čilgehusaid  dahje  bagadusaid  buktá  nubbái,  muhto  man  ollu  diehtu  čujuhusain lea” (ibid.).</p>
<p><em type="italic">2.1.3 Doahpagat  </em></p>
<p>Doahpagat leat mentála dahje logalaš duohtavuođa ovddasteamit, mat ráhkadit  vuogádaga  olbmo  jurdagii  man  vuođul  sáhttá  klassifiseret  ja  ipmirdit</p>
<p>dan maid jierbmi áicá (Antia, 1999).</p>
<p>Iešguđet  suorggi  lingvisttat  leat  ollu  digaštallan  movt  sáhttá  čilget doahpaga  sisdoalu  ja  movt  dan  sáhttá  iskat.  Dás  lea  sáhka  sis  geat  čuvvot árbevirolaš terminologiija diehtaga vugiid ja nuppe bealis sis geat deattuhit giela kognitiiva  ja  kultuvrralaš  beali.  Temmerman  (2000</p>
<p>Traditional  terminology)  prinsihpat  ja  metodat  eai  váldde  vuhtii  dan  ahte</p>
<p>terminologiijas  lea  dehálaš  doaibma  kommunikatiiva  ja  kognitiiva dilálašvuođain. Su oaivila mielde árbevirolaš terminologiijain gáibida metodaid maiguin  sáhttá  guorahallat  ja  čilget  buot  beliid  mat  leat  dehálaččat  fágagiela</p>
<p>ipmirdeami proseassas (Temmermann, 2000:220-221).</p>
<p>Terminologalaččat  definerejuvvon  doahpaga  sáhttá  buohtastahttit semánttalaš  struktuvrrain,  mas  semánttalaš  dovdomearkkat  leat  seamma  go</p>
<p>doahpaga sisdoallu (Laurén <em type="italic">et al</em>., 1997:76). Dutkit definerejit <em type="italic">doaba</em>-doahpaga </p>
<p>máŋgga  ládje,  muhto guovddáš  dáin  definišuvnnain  lea  ahte  doaba  unnimusat guoskkaha  sáni  čilgema  kognitiiva  beali.  Magga  (2007)  dadjá  ahte  doaba  lea juoga maid olmmoš govvida jurdagiin ja man olmmoš navdá gullat oktii dainna lágiin  ahte  dasa  dárbbaša  ja  heive  bidjat  namahusa.  Terminologiija riikkaidgaskasaš standárdis  daddjo  ahte  doaba  lea  jurdaga  ovttadat  mii  lea ráhkaduvvon  objeavtta  dahje  objeavttaid  klássa  dovdomearkkaid  iešvuođaiguin</p>
<p>(ISO,  1990).  Dan  sáhttá  karakteriseret  fenomenan  (duohtamáilmmi  oassi  maid</p>
<p>áigu  čilget),  ipmárdussan  dahje  jurddan.  Temmerman  (2000:42)  gohčoda</p>
<p>doahpaga ipmárdusa  ovttadahkan (eng: unit of understanding).  Doahpagiin leat dovdomearkkat  (eng:  characteristic)  (Suonuuti,  2008), mii  mearkkaša  ahte doahpaga  dovdomearkkat  dat  dahket  doahpaga.  Dovdomearkkat  leat vuođđun</p>
<p>definišuvnna ráhkadeamis (Picht &amp; Draskau, 1985).</p>
<p><em type="italic">2.1.4 Doabaanaliisa ja kategoriseren </em></p>
<p>Doahpaga  sisdoalu  sáhttá  čilget  definišuvnnain  (Laurén <em type="italic">et  al.,</em> </p>
<p>1997:107).  Doahpaga  njálmmálaš  ja/dahje  čálalaš  definišuvdna  lea  veahkkin ráddjeme nuppi doahpaga nuppi lagas doahpagis (Suonuuti, 2008:15). Go galgá</p>
<p>defineret leksikála ovttadaga mearkkašumi, dárbbašuvvo definišuvdna mii addá gáržžimus  ja  deháleamos  dieđuid  doahpaga  birra  (Temmerman,  2000:83). Definišuvnna  doaibma  lea  čájehit  gokko  doahpaga  sadji  lea  doabavuogádagas.</p>
<p>Dan  dahká  go  bidjá  doahpaga  bajit  dássái  nuppi  doahpaga  ektui  ja  dasa  leat</p>
<p>biddjon dárbbalaš ja doarvái dovdomearkkat mat čuldet ja earuhit doahpaga eará</p>
<p>doahpagiin  doabavuogádaga  horisontála  dásis (ibid.). Definišuvdna  veahkeha</p>
<p>čájehit doahpaga oktavuođaid ja čanastagaid eará doahpagiidda.  Fágadoahpagiid sáhttá omd. analyseret terminologalaš metodaiguin ja</p>
<p>mearridit  doahpaga  dovdomearkka  ja  guorahallat  dan relašuvnnaid  ja</p>
<p>oktiigullevašvuođaid seammá fágasuorggi doahpagiiguin. Nuopponen (1994:30;</p>
<p>1996:171) oaivvilda ahte juohke doahpaga galgá sáhttit bidjat doabavuogádahkii nu  ahte  buorebut  sáhttá  struktureret  fágasuorggi,  ja  dakkár  vuogádatjurdda  lea</p>
<p>strukturalisttalaš (saussuralaš ja wüsterlaš) vuoiŋŋas  (Laurén <em type="italic">et  al.,</em>  1997:113</p>
<p>14).  Terminologiija  bealis  galgá  doahpagis  leat  tearbma  dahje  namahus man mearkkašupmi  lea  dárkil,  ja  buoremus  livččii  ahte  definišuvdna  mearrida</p>
<p>tearpma  mearkkašumi  nu  ahte  dainna  sáhttá  identifiseret  ja  ipmirdit  (Wüster,</p>
<p>1985:7), muhto<em type="italic"> </em>Temmerman (2000:81) gis oaivvilda ahte ii soaitte vejolaš addit </p>
<p>čielga,  ovttageardánis  doabastruktuvrra  ja  mas  lea definišuvdna  mii  fátmmasta daid  dárbbašlaš  ja  viidosaš  dovdomearkkaid  mat  earuhit  doahpaga  eará</p>
<p>doahpagiin. Doabavuogádat lea vuogádat mas doahpagat ráhkadit ollislašvuođa. Terminologiija teoriija  vuođđojuordaga mielde  ii  sáhte  ovttaskas  doahpaga</p>
<p>guorahallat sierra ovttadahkan, muhto dat ferte leat iežas doabaoktavuođas ovttas</p>
<p>eará doahpagiiguin (Picht &amp; Draskau, 1985:62; Laurèn <em type="italic">et al.,</em> 1997). Doahpagat sáhttet  leat  iešguđet  doabavuogádagain  dan  mielde  makkár  oktavuođat  leat </p>
<p>doahpagiid gaskkas (Nuopponen, 1994:237).  Go  lea  hubmu  kategoriseret ovttaláganvuođa  oktavuođaid,  de</p>
<p>kultuvrralaš  lingvistihkas  geavahit  doahpaga <em type="italic">viiddideapmi</em>  (eng:  extension) </p>
<p>(Palmer 1996:78). Terminologiija diehtagis maid geavahit dán seammá tearpma seammá  sisdoaluin,  namalassii <em type="italic">doahpaga  viidodaga,</em>  mii  namuha  buot </p>
<p>dovdomearkkaid  mat  gullet  doahpagii,  dávjá  čájehuvvon  listun  (Laurèn <em type="italic">et  al.,</em> </p>
<p>1997:115;  Suonuuti,  2008).  Vuostetearbma    dása  lea <em type="italic">čiekŋudeapmi </em>(eng: </p>
<p>elaboration), mii čujuha kategoriseremii mii lea ollislaččat nannejuvvon bajitdási šemáhta  mielde  (Palmer,  1996:92). Terminologiijas  gohčodit  vuostetearpma</p>
<p><em type="italic">doahpaga  sisdoallun</em> (eng: intention), mas earuhit doahpaga  mihtilmasvuođa ja </p>
<p>earuheaddji  dovdomearkkaid  eará  doahpagiid  ektui  (Laurèn <em type="italic">et  al.,</em>  1997:116; Suonuuti,  2008:23).  Terminologiija  oktavuođas  geavahuvvojit  dát  doahpagat </p>
<p>definišuvnna ráhkadeami oktavuođas.</p>
<p>Máhtu  sáhttá  kategoriijavuogádagaiguin  organiseret  (Davidson, 1984:182).  Nuopponen ákkastallá ahte jus áigu ovdan buktit olbmo máhtu, mii dihto  fágasuorggis  lea  ráhkaduvvon  ja  ovdánahtton,  de  ferte  defineret  suorggi</p>
<p>doahpagiid  ja  doahpagiid  oktavuođaid,  maid  gohčoda  doabavuogádahkan. Hierárkkalaš  doabaanaliisa  veahkeha  fievrridit  jurdagiid  nubbái,  gulahallat earáiguin iežas jurdagiid birra (1994:36). Doabavuogádagat dahje -ortnegat leat dego  kárttat  mat  čájehit  mas  <span type="quote">“máilbmi”</span>  lea  ráhkaduvvon  ja  movt  dat  heivejit</p>
<p>oktii.</p>
<p>Terminologalaš  árbevierus  heivehit  doahpaga  doabastruktuvrii,  mii mearkkaša sullii seamma go kategoriseret. Dát doabastruktuvra lea logalašvuđot struktuvra,  mii  čájeha  ahte  x  lea  muhtunlágan  šládja  y:as  dahje  ontologalaš klassifikašuvdna  (x  lea  oassi  y:s).  Sosiokognitiiva  terminologiija  mielde  lea</p>
<p>ipmárdus  mii  hukse  kategoriija  ja  juohke  kategoriija  ipmárdus  lea  kognitiiva modealla  siste  (Temmerman,  2000:224).  Doahpagat  dahket  kategoriserema</p>
<p>vejolažžan  ja  ráhkadit  dieđuid  ovttaskas  kategoriija  guoski  máhttoovttadagaid birra  (Cruse, 2004:127).  Temmerman (2000:65) oaivvilda  ahte  kategoriijat leat mentála  ipmárdusa  ovttadagat  ja  ahte  ipmárdus  lea  vásáhusvuđot  ášši</p>
<p>huksejuvvon ovdalaš máhtu nala.  Klassifiseremiin  gis  sáhttá  ásahit  systemáhtalaš  oppalašgeahčestaga mii  čájeha  iskojuvvon  ášši  ovttalágan- ja  máŋggaláganvuođaid  (Nuopponen,</p>
<p>1994:33).  Eamiálbmogiin  muohta- ja  jiekŋaterminologiijat  leat  iešguđetláganat</p>
<p>klassifikašuvnna ja kategoriijaid dáfus. Omd. Northwest Territory Slave indiánat geavahit jiekŋataksonomiija árvvoštallat vánddardandiliid. Sis leat 13 kategoriija juhkkojuvvon  golmma  jovkui:  nanu  jiekŋa,  jiekŋa  mii  suddá  ja  ráhkan  jiekŋa. Dát  13  doahpaga  eai  eat  sierra  sánit,  muhto  deriverejuvvon  eaŋkil  ruohttasis</p>
<p>(Silver <em type="italic">et  al.,</em>  1997:72-73). Muhtin  jiekŋašlájat  leat  buorit  vánddardeapmái </p>
<p>iešguđet vánddardandiliin,  ja  muhtun  jiekŋašlájaid dahket  ahte  ii  oba  sáhte  ge vánddardit  ja  muhtun  šlájain  sáhttá  vánddardit.  Sin  ipmárdusa  mielde  leat  39</p>
<p>dakkár dilálašvuođa ja juohke dilálašvuođas leat golbma vejolaš lahkoneami: 1) rasttidit  jieŋa,  2)  garvit  rašes  jieŋaid  3)  várrogasat  vázzit  ja  iskat  jieŋa  (ibid.). Dán  kategoriserema  sáhttá  buohtastahttit  sámegiela  muohtaklassifiserema osiiguin, mat  gullet  jiekŋahámiide,  nugo  das<em type="italic">cuoŋu-,  moarri</em>doahpagat gullet (mielddus 1). Temmerman  (2000)  deattuha  ahte  ferte  dohkkehit  ahte  doahpagat </p>
<p>sáhttet leat veahá eahpečielgesat ja rájeheamit, nappo ahte eat mii sáhte ipmirdit</p>
<p>doahpagiid doarvái dárkilit juohke dilis, mii lea ge lunddolaš giela iešvuohta. Ja</p>
<p>nu ii sáhte vuordit hui čielga rájiid.<em type="bold"> </em></p>
<p>Sámegiela muohtaterminologiija analiissas ferte vuhtiiváldit fágagiela</p>
<p>vuolggasaji njálmmálaš árbevierus ja  mii ii oba soaitte ge gávdnot čállojuvvon</p>
<p>hámis ja maid ii leat báljo vejolaš viežžat teakstačoakkáldagain dahje korpusiin.</p>
<p>Temmerman čilge movt son lea bargan doahpagiiguin iežas dutkansuorggis, ahte son  lea  teavsttain  čoaggán  gustovaš  fágasuorgesániid,  maid  de  lea  ráhkadan</p>
<p>listun  (Temmerman,  2000:226).  Terminologiija  sáhttá  geavahit  reaidun  mainna ovdanbuktá  doaba-  ja  doabavuogádaga  oppalašgeahčestaga (Nuopponen,  1997) ja kognitiiva lingvistihka vuođul fas sáhttá iskat kognitiivva struktuvrraid, nugo iskat  movt  ja  makkár  govvideamit  sáhttet  gullat  iešguđetlágan  mentála</p>
<p>modeallaide.</p>
<p><em type="bold">2.2 Dieđalaš lahkoneapmi muohttaga ja boazodoalu ektui </em></p>
<p><em type="italic">2.2.1 Muohta ja dan dovdomearkkat ja dan meakkašupmi dálveekologiijii  </em></p>
<p>Máilmmi  galbma  guovlluin  gokčá  muohta  luonddu  (eatnamiid  ja šattuid)  stuora  oasi  jagis.  Muohttaga  váikkuhus  dálkkádatvuogádahkii,</p>
<p>muohttaga  variabilitehtii  ja  rievdamii  leat  stuora  váikkuhusat  luonddu  ja</p>
<p>olmmošlaš  vuogádagaide  (Armstrong  &amp;  Brun,  2008:6).  Eanantemperatuvra  ja</p>
<p>eatnama  lahka  suddan/galbmonproseassain  lea  stuora  váikkuhus  ekovuogádaga diversitehtii ja produktivitehtii (ibid.).   Dieđalaš  muohtadutkama  oktavuođas  earuhit muohttaga  mii  lea</p>
<p>atmosfearas  ja  mii  lea  eatnama  nalde.  Muohta  ja  muohtagovččas  lea</p>
<p>huksejuvvon  feara  makkár  muohta- ja  jiekŋagerddiin,  main  leat  iešguđet</p>
<p>assodagat, garasvuohta ja šládja jna. (Pruitt, 1979, Colbeck <em type="italic">et al.,</em> 1990; Fierz <em type="italic">et </em></p>
<p><em type="italic">al.,</em> 2009).  </p>
<p>Muohttagis  lea  kompleaksa  struktuvra,  mii  ovttatládje  rievdá (Armstrong  &amp;  Brun,  2008:13;  Brattlien,  2008:59).  Muohta  lea  čáhci  ”fásta</p>
<p>hámis”.  Muohtafysihkas  muohtačalbmi lea  partihkal muohtagokčasis,  mii  lea</p>
<p>mekánalaččat sierranan (LaChapelle, 1992:5). Kristállat, mat dahket muohttaga,</p>
<p>leat jiekŋakristállat mat balvvas šaddet. Áibmu, temperatuvra ja hápmi váikkuhit</p>
<p>kristállahámi  ja –šlája  rievdamii  dađi  mielde  go  dat  gahččá  eatnama  guvlui (Halfpenny &amp; Ozanne<em type="italic">,</em> 1989:38; Lied &amp; Kristiansen, 2003:39; Landrø, 2007:37). Go  áibmotemperatuvra  njiedjá  vuollelii  go  0o C,  de  rievdá  liiggás  čáhci </p>
<p>jiekŋakristállan. Mađi vuolit temperatuvra lea, dađi eanet jiekŋakristállat šaddet (ibid.).  Buot  jiekŋakristállat  leat  guđačiegagat,  muhto  rivdet  ain  lievddi  ja</p>
<p>                                                           <em type="italic">Gerddiid mielde muohta eatnama nalde</em> (Hestnes <em type="italic">et al</em>., 2010) temperatuvrra  mielde.  Gávdnojit  duháhiid  mielde  iešguđetlágan  kristállahámit, muhto dábálepmosat leat hámit mat leat dego násttit, pláhtat ja nálut, muhto buot </p>
<p>dábáleamos  muohtakristálla  lea  guđačiegat  nástehámat  kristálla  (Lied  &amp;</p>
<p>Kristiansen,  2003:41;  Landrø,  2007:35).  Ii  oktege  kristálla  leat  nuppi  kristálla lágan (LaChapelle, 1992:3).</p>
<p><em type="italic">2.2.2 Muohttaga nuppástuvvan </em></p>
<p>Muohtadutkit  juhket  muohttaga  golmmaláganin:  1)  muohtti  muohta,</p>
<p>2)  muohta,  mii  lea  eatnamis  ja  3)  muohtagierraga  jiekŋašlájat.  (Halfpenny  &amp;</p>
<p>Ozanne<em type="italic">,</em> 1989:38-40). Áibmotemperatuvra, áibmolákta, biegga ja suonjardeapmi váikkuhit  dasa  ahte  muohtakristállat  nuppástuvvet  dan  rájes  go  ollejit  eatnama nala  (Halfpenny  &amp;  Ozanne<em type="italic">,</em>  1989:41;  Armstrong  &amp;  Brun,  2008:27).  Dát </p>
<p>nuppástuvvan  gohčoduvvo  metamorfosan,  mii  álgoálggus  lei  geologiijafága</p>
<p>tearbma ja man sisdoallu lea struktuvra-nuppástuhttin lieggasa dahje deattu dihte (LaChapelle,  1992:3).  Muohtadutkit  earuhit  goike  ja  njuoska  muohttaga (Armstrong  &amp;  Brun,  2008:27)  ja  ahte  leat  unnimusat  njeallje  iešguđetlágan proseassa mat nuppástuhttet muohttaga: destruktiivanuppástuhttin, konstruktiivanuppástuhttin  ja  suddan-/galbmanmetamorforsat  ja  sinteren.  Dát proseassat  sáhttet  dáhpáhuvvat  vaikko  oktanaga  (Armstrong  &amp;  Brun,  2008;</p>
<p>Jaedicke, 2009). Golbma vuosttaš nuppástuvvama dáhpáhuvvet goike ja galbma</p>
<p>muohttagis ja njealját fas njuoska muohttagis (Brattlien, 2008:60). Goike muohta</p>
<p>definerejuvvo  muohtan,  mas  ii  leat  golgi  (eŋg:  liquid)  čáhci  ja  njuoska muohttagis lea eambbo go 0,1 % golgi čáhci voluma ektui (Armstrong &amp; Brun,</p>
<p>2008:27-28).</p>
<p>Destruktiivanuppástuhttinproseassa  gohčoduvvo  proseassa  mii rievdada guđačiegat kristálla kristállan mii lea jorbaseabbo ja unnit go álggus lei.</p>
<p>Destruktiivanuppástuhttinproseassa dáhpáhuvvá go temperaturerohus muohtagierraga ja botni gaskka lea unni, ja go temperatuvra lea vissis mearis, 0</p>
<p>oC  gitta  sullii – oC.  Dákkár  dálkediliin  rievdá  muohtakristálla  hápmi,</p>
<p>nástesággegeažagin  jorbejuvvon  kristállan.  Muohtakristállaid  hápmerievdan dagaha  ahte  muohta  deakčasa  ja  nu  lasmmiha,  ja  kristállat  darvánit  bures gittalaga.  Dákkár  muohta  sáhttá  šaddat  hui  garas;  300kg/m.  Muohttaga</p>
<p>luotkkusvuohta  sáhttá  unnut  sullii  65  %,  muhto  dattege  lea  muohttagis  eanet</p>
<p>áibmu  go  jiekŋa  rehkenaston  voluma  mielde  (Halfpenny<em type="italic"> </em>&amp;  Ozanne<em type="italic">,</em>  1989:43; </p>
<p>LaChapelle, 1992; Lied &amp; Kristiansen, 2003:50-51; Landrøe, 2007:36-37). Konstruktiivanuppástuhttinproseassa  dáhpáhuvvá  go  temperatuvrra erohus  muohtagierraga  ja  botni  gaskka  lea  stuoris.  Bodnetemperatuvra  sáhttá leat  lahka  0 oC  vaikko  muohtagierragis  lea  mihá  galbmasit.  Dás  lea  sáhka temperatuvragradieantta  birra,  nappo  man  stuora  temperaturerohus  lea  vissis mearis  muohttaga  gassodaga  ektui  (°  C/m)  muohtagierragis  bodnái.</p>
<p>Muohtagokčasis  mihtiduvvo  temperatuvra  muohtagierragis  bodnái,  eatnama</p>
<p>rádjái,  mii  čájeha  muohtagradieantta,  go grádieanta  lea  unni,  de  lea  omd.  -1 °C/m  ja  go  lea  stuora  grádieanta,  de  lea  -25  °C/m.  Konstruktiivva nuppástuhttinproseassa  álgá  go  grádieanta  lea  -10  °C/m  (Hetsnes <em type="italic">et  al.</em>,  2010). Go  temperatuvragradieanta  muohttagis  lea  sullii  -10 oC  juohke  mehteris,  de liegga  áimmus  lea  eanet  čáhcelievdi  go  galbma  áimmus,  mii  dagaha  ahte </p>
<p><em type="italic">deaddodássi</em>,  lea  stuorit  botni  lahka  go  galbmasit  muohttagis  mii  lea  dan </p>
<p>bajábealde  ja  nu  čáhcelievdi  sirdašuvvá  vuollin  muohttagis  bajásguvlui.  Dán</p>
<p>proseassas  nuppástuvvet  kristállat  jorbalágan  hámis  hápmin  mas  leat  jalges,</p>
<p>bastilis  ravddat.  Dát  kristállat  šelgot  jus  geahččá  čuovgga  vuostá. Muohtakristállat sturrot ja šaddet njealječiegatláganin, ja sáhttet stuorrut 2-3 mm</p>
<p>rádjái  (Halfpenny  &amp;  Ozanne<em type="italic">  et  al.,</em>  1989:43;  LaChapelle,  1992:18;  Lied  &amp; Kristiansen,  2003:53-55;  Landrøe,  2007:39-40).  Go  muohtagiera  galbmo,  de </p>
<p>šaddet  njealječiegat  kristállat  muohtagierragii.  Vaikko  beaivet  lea  ge destruktiivva nuppástuhttin, de ii nagot dat bissehit nuppástuhttima. Mađi guhkit dát proseassa bistá, dađ</p>
<p>Deaškatvuohta mihtiduvvo man ollu mássa volumas lea, dábálaččat kilográmma kubihkkamehtera mielde (kg/m)</p>
<p>Mii mearkkaša ahte muhtun temperatuvrradásis lievde- dahje gássadeaddu lea dássálaga lievdefásas, golgifásas</p>
<p>dahje fástafásas (snl.no) Dákkár  sajit  addet  dáidda  kristállaide  vejolašvuođa  stuorrut.  Ja  jus  lea  unnán muohta ja buolaš áibmu, de sturrot dat hui jođánit, muohta nuppástuvvá jođánit seaŋážin  (seakŋu).  Guhkilmas  buollašat  sáhttet  seakŋudit  olles  muohtagokčasa</p>
<p>(Lied  &amp;  Kristiansen,  2003:54-55),  mii  mearkkaša  ahte  dákkár  muohta  lea luotkkus.  Suddannuppástuhttinproseassa dáhpáhuvvá go temperatuvra</p>
<p>muohttagis  šaddá  badjel  0 oC.  De  suddagohtet  jiekŋakristállat  ja  njuoskadit muohttaga.  Beaivváš,  temperatuvra,  alla  áibmolákta  ja  arvi  mearridit  goas  dát proseassa  doaibmagoahtá.  Go  muohta  suddá,  de  juohke  kristálla  birra  šaddá čáhci  mii  doalvu  suddančázi  kristálla  gežiin  kristállarokkiide.  Go  hui  garrasit suddá, de kristálla hápmi šaddá measta jorbbasin. Jus de fas galbmá, de dat fas čatnasit  oktii  ja  muohta/muohtagiera  šaddá  hui  garasin  (Halfpenny  &amp;  Ozanne,</p>
<p>1989:48; Lied &amp; Kristiansen, 2003:55-56; Landrøe, 2007:37-38).  Sinteren  lea  nuppástuhttinproseassa  mas  molekylaid  sirdin  dagaha ahte  kristállat  galbmojit  oktii  vaikko  muohta  ii  leat  suddan.  Kristállat  leat  nu</p>
<p>lahkalaga  ahte  laktásit  oktii  danne  go  daidda  šaddet  jiekŋačanastagat  dakko</p>
<p>gokko  leat  laktojuvvon  oktii.  Mađi  unnibut  kristállat  leat,  dađi  eanet</p>
<p>jiekŋačanastagat  leat  voluma-ovttadagas.  Ovdal  go  sinteren-nuppástuhttin  álgá, de lea muohta oalle luotkkus, earenoamážit go lea muohttán, go biegga ii leat vel</p>
<p>váikkuhan dan.  Dađi  mielde  go  jiekŋačanastagat  šaddet,  de  garra  muohta,  ja</p>
<p>šaddá  hui nanus. Guoldun leat  kristállat hui  unnit, diamehtara  mielde  lea  unnit</p>
<p>go 0,5 mm (Halfpenny &amp; Ozanne<em type="italic">,</em> 1989:45; Lied &amp; Kristiansen, 2003:53-54). </p>
<p>Dábálaš gielas <em type="italic">muohta</em>-tearpma sisdollui gullet maiddái </p>
<p>muohtagierragii šaddan jiekŋahámit,  maid  ekologat  atnet  hui  dehálažžan (Halfpenny  &amp;  Ozanne,  1989:38).  Jiekŋagearddit  leat  šaddan  golmma  ládje;</p>
<p>biekka fierahemiin, beaivváža liggemiin (suddamiin/galbmimiin) ja arvvi maŋis</p>
<p>galbmimiin (Halfpenny &amp; Ozanne<em type="italic">,</em> 1989:49). Go muohttá iešguđetlágan dálkin, </p>
<p>de dat čuohcá muohtagierragii, muhto maiddái muđui muohttagii, danne go ođđa vahca  gokčá  gearddi  mii  lei  muohtagierragis  ja  nu  šaddet  muohttagii  gearddit</p>
<p>(Brattlien, 2008:27).</p>
<p><em type="italic">2.2.3 Muohttaga klassifiseren  </em></p>
<p><em type="italic">2.2.3.1 Muohtafysihkka-vuđot muohtaklassifiseren  </em></p>
<p>Muohtadutkamis leat  ráhkadan  iešguđetlágan klassifikašuvnnaid  mat čilgejit  iešguđetlágan  muohttaga.  Muohttaga  leat  klassifiseren  muohtafysihka</p>
<p>mielde  (Colbeck <em type="italic">et  al.,</em>  1990;  Fierz <em type="italic">et  al.,</em>  2009).  Riikkaidgaskasaš </p>
<p>klassifikašuvdna man mielde sáhttá juohkit iešguđet áiggi muohtašlájaid mat lea eatnama  nalde,  lea  okta  dain  boarráseamos  muohtaklassifikašuvnnain,  mii aittobáliid  lea  ođastuvvon  (Fierz <em type="italic">et  al.,</em> 2009).  Klassifikašuvnna  ulbmil  lea ráhkadit  vuođđorámmaeavttuid  muohttaga  birra  muohtakristálla  hámi  ja sturrodaga  kvalitatiiva  čilgehusaid  mielde  (Armstrong  &amp;  Brun,  2008:21)  ja </p>
<p>maiddái  ahte  feara  makkár  geavahanjoavkkut  sáhttet  ávkkástallat  das,  dutkiid</p>
<p>rájes  čuigiid  rádjái. Dat  lea  ráhkaduvvon  nu  ahte  eanas  observašuvnnat  sáhttet čađahuvvot eaŋkilis rusttegiiguin dahje dušše áicamiin (Hestnes <em type="italic">et al.,</em> 2010:2). Klassifikašuvnnas  juhket <em type="italic">muohtti  muohttaga</em>  ovcci  kategoriijai  muohtahámi mielde  (morfologalaš  klassifikašuvdna).  Das  lea  maid  proseassavuđot klassifikašuvdna ja dasto vel liigedieđut das makkár fysihkalaš proseassat dahket šlájaid ja man nanus dán šlájat muohta lea (Kristensen, 2007; Fierz <em type="italic">et al.,</em> 2009). </p>
<p><em type="italic">2.2.3.2 Árbevirolašmáhtu-vuđot muohtaklassifiseren  </em></p>
<p>Maiddái  sámegiela  muohtasániid  sáhttá  klassifiseret.  Israel  Ruong (1964:76-77) čulddii muohtatearpmaid faktoraid ja gihpuid mearkkašumi mielde ja  juogi  ovcci  kategoriijai:  1)  muohtahivvodat  (man  ollu  muohta  lea),  2) muohttaga  konsisteansa,  3)  movt  muohta  guoddá,  4)  siivu,  5)  oppas  ja  luottat muohttagis,  6) ritni  ja  čođđi  (muorain  ja  diŋggain),  7)  suddan  ja  bievlan,  8)</p>
<p>muohtadielkkut  geasset  ja  9)  iešguđetlágan  dási  dálveguohtundilálašvuođat.</p>
<p>Ruong  čilgii  muohttaga  ekologalaš  perspektiivvas  ja  bijai iskama  rámma ekologiija aspeavtta  mielde, go čanai organismmaid oktavuođaid birrasii,  elliid ja  šattuid  oktavuhtii,  ja  lassin  vel  dálkkádahkii,  bibmosii  ja  eatnamii. Son suokkardalai olbmo ja bohcco gaskavuođaid, eatnama ja olbmo gaskavuođaid ja bohcco  ja  eatnama  oktavuođaid  (Ruong,  1964).  Dán  seammá  klassifikašuvnna mielde  leaba  maiddái  Svonni  (1981)  ja  Jernsletten  (1994)  čilgen  sámegiela</p>
<p>muohtaterminologiija.</p>
<p>Svonni  lea  čájehan  ahte  dálketearpmain  lea  maid  hui  čielga spesialiserendássi,  mii  fas  čájeha  ahte  sámi  álbmogis  leat  čiekŋalis  dieđut  ja</p>
<p>máhttu  dálkkádagaid  ja  dálkkiid  birra  (1981:6-13).  Son  leage  čállosis  čilgen sihke  dálke- ja  muohtaterminologiija.  Dálkki  čilge  muohttimiin,  biekkain,</p>
<p>temperatuvrrain  (Svonni,  1981).  Svonni  (1981)  čájeha  iežas  dálketearbmaoppalašgeahčestagain ahte leat hui ollu doahpagat mat gullet dálkeproseassaide,</p>
<p>nugo  muohtti-proseassat  ja  biekkaproseassat  main  lea  váikkuhus  muohttagii  ja maid doahpagiid main lea temperatuvrrafaktor mielde.</p>
<p>Doabaanaliissa  vuođul,  mainna  lean  iskan muohtadoahpagiid muohtafysihka  ja  strategalaš  dovdomearkkaid,  sáhttá  fuomášit  doahpagiid dárkilisvuođaid mat geavahuvvojit boazodoalus (Eira <em type="italic">et  al.,</em> 2011, sáddejuvvon </p>
<p>sisa). Dáidda máhcan fas 4. kapihttalis.</p>
<p><em type="bold">3. METODOLOGIIJA </em></p>
<p>Dutkama  vuolggasadjin  lea  lingvistihkalaš  ipmirdanvuogit,  nappo</p>
<p>muohtaterminologiija  suokkardallan  sisdoalu  ja  geavahusa  dáfus  boazodoalus. Barggus lea leamaš dárbu geavahit máŋggalágan metodaid oažžun dihte dieđuid</p>
<p>iešguđetge beliide.</p>
<p><em type="bold">3.1 Dutkanguovlu </em></p>
<p>Prošeavtta dutkan lea čađahuvvon Guovdageainnu dálve</p>
<p>orohagain, Oarje-Finnmárkku boazodoalloguovllus  (govus  6).  Oarje-Finnmárkku</p>
<p>boazodoalloguovllu ollislaš areála lea sullii</p>
<p>24  400  km  ja  mas  leat  Finnmárkku oarjjabealli  ja  Romssa  fylkka  davimus guovllut mielde. Guovdageainnu ja</p>
<p>Kárášjoga  suohkanrádji  earuha  Oarje</p>
<p>Finnmárkku ja Nuorta-Finnmárkku boazodoalloguovlluid.</p>
<p><em type="bold">3.2 Dátaid čilgehus </em></p>
<p><em type="italic">Govus 6: Oarje-Finnmárkku boazodoalloguovlu, dálveorohagat, juhkkon golbman johtolahkan. </em></p>
<p>Dátačoahkkaldagas  leat  jearahallamat, govat,  videobáddemat,</p>
<p>guođohanbeaivegirjjit, muohta- ja temperatuvrramihtideamit (tabealla 1).</p>
<p><em type="bold">Tabealla 1: Dutkanmetodaid geavaheami oppalašgeahčestat </em></p>
<p><em type="bold">Dutkanoassi</em><em type="italic"> /Dátaid háhkan </em><em type="bold">Čohkkenmetoda</em> </p>
<p>Boazodoalu muohtaterminologiija  Jearahallan ja báikegodde-vuđot bargobájit Muohtaterminologiija geavaheapmi</p>
<p>beaivválaččat</p>
<p>Báikegodde-vuđot gozihanvuogádat mas geavahit beaivegirjji. Muohtadoahpagiid ovttastahttin muohtafysihkain Muohtamihtideamit Temperatuvrramihtideamit Dálke- ja muohtaobservašuvnnat Beaivegirjjit</p>
<p><em type="italic">Dátaid analiisa </em> </p>
<p>Muohtadoahpagiid čohkket ja daid sisdoalu čilget. Čohkket muohtatearpmaid jearahallamiin, listtuin, čállosiin.</p>
<p>Ráhkadit muohtatearbmalisttu. Doaba-analiisa ja kategoriseren. Muohtafysihkka Govat Muohtadoahpagiid geavaheapmi Beaivegirjeanalyseren ovttas meterologalaš dieđuiguin ja muohtamihtidemiiguin. Registreret boazovázziid vásáhusaid ja ipmárdusa dálkkádatrievdamiid birra, sin heivehanmekanismmaid ja sin ipmárdusa ja</p>
<p>árvvoštallamiid mii dagaha riskkaid.</p>
<p>Jearahallamat ja beaivegirjeanalyseren.</p>
<p>Dátaid čohkken lea čađahuvvon semi-struktuvrralaš jearahallamiiguin</p>
<p>oažžun  dihte  dárkilis  dieđuid  ja  čiekŋalit  ipmárdusa muohttaga  ja guohtundilálašvuođaid birra.  Semi-struktuvrralaš  jearahallan  lea  vuohki  mii lea gaskkal  struktuvrralaš  jearahallama  ja  luovos  jearahallama.  Dán  barggus geavahuvvo  rabas,  ráhkkanuvvon,  njálmmálaš  jearahallan  (Dalen,  2004).</p>
<p>Jearahallamat  ledje  sámegillii.  Krupnik  earáiguin  oidne dehálažžan  geavahit jearahallamiin dan giela maid olbmot, geaid áiggui jearahallat, hupme (Krupnik</p>
<p><em type="italic">et al.,</em> 2010).  </p>
<p>Jagiid  2007-2009  jearahallojuvvojedje  34  olbmo  (<span type="quote">”Ceavvi”</span></p>
<p>prošeavttas,  mielddus  2).  Jearahallamat  transkriberejuvvojedje  sánis  sátnái čállingiela mielde. Dutkamii leat gártan 800 siiddu transkripšuvdna.  Siiddaid  beaivválaš  muohtaterminologiija  geavaheapmái  leat ráhkadan metoda mas siiddat ieža čálle beaivegirjjiide iežaset gozihanáicamiid.</p>
<p>Go muohtadoahpagiid leat ovttastahttán muohtafysihkain, de dasa leat sámegiela</p>
<p>muohtadoahpagiid dieđuid kombineren muohtamihtidemiiguin,</p>
<p>temperatuvrramihtidemiiguin, dálke- ja muohtaobservašuvnnaiguin ja beaivegirjjiiguin (Eira <em type="italic">et al</em>., 2010; Eira &amp; Mathiesen, 2011, manus; Eira <em type="italic">et al.,</em> </p>
<p>2011, sáddejuvvon sisa). Guođohanbeaivegirjjiid analiissain (Eira &amp; Mathiesen,</p>
<p>2011,  manus)  lean ožžon  dieđuid  boazovázziid  guođoheami vásáhusain dálvemáilmmis,  sin  heivehanmekanismmaid  ja  sin  ipmárdusaid  ja</p>
<p>árvvoštallamiid mat sáhttet dagahit riskkaid ellui.  Oažžun  dihte  ipmárdusa  ja  oainnuid  movt  guođoheaddjit  hálddašit</p>
<p>bohccuid/ealu  dálveáiggis,  de  lean  maiddái  čuvvon  boazovázziid  ealu  luhtte  ja observeren  sin  siiddastallama  ja  gulahallama  siidaguimmiiguin,  vai  buorebut</p>
<p>ipmirdan  sin  doabageavaheami  ovttas  ekologiijamáhtuin  “<em type="italic">hálddašit</em>”  ealu,  mii </p>
<p>lea oassálasti-observašuvdna (Stene, 1999).<em type="italic"> </em>Dákkár vugiin lea vejolaš fuomášit ja ovdanbuktit beliid, mat ovdagihtii eai soaitte leamaš čielgasat. </p>
<p>Forvalter (jfr. Johan Klemet Kalstad doaba gii gohkke ealu)</p>
<p><em type="bold">3.3 Informánttat </em></p>
<p>Informánttaid  válljemis  lean  atnán  eaktun  ahte  informánttat  fertejit</p>
<p>leat oahppan boazodoallofágaterminologiija boazobargguid čađa ja leat hárjánan</p>
<p>atnit  dáid  sániid.  Dutkama  oasseváldit  eai  leat  válljejuvvon  statistihka duhtadeami dihte, muhto danne go sii addet mávssolaš dieđuid dutkamii.  Lean  válljen  guokte  váldoinformántta  (olbmot  geain  lea</p>
<p>ekspeartadiehtu ášši birra) danne go 1) soai leaba eallinagi bargan bohccuiguin, mánnávuođa  rájes  juo,  2)  soai  leaba  measta  dadjat  guovtti  buolvva  olbmot,  3) goappašagat leaba čeahpit čilget ja ovdanbuktit áššiid. Isko-Ánte (Aslak Anders</p>
<p>Isaksen  Eira),  riegádan  1917,  gullá  Cohkolaga  orohahkii.  Son  lea  agi  beaivvi</p>
<p>bargan  bohccuiguin  ja  lea  johtán  moatti  johtolagas.  Sus  ii  leat  šat  siidaoassi, muhto sus leat bohccot bártnis geahčus. Son bargá ain bohccuiguin, čuovvu goit gárddástallamiid. Vaikko lea dan mađe agis, de sus lea hui buorre muitu. Ovlla</p>
<p>Juhán  Ovlla  Issát-Máhtte  (Isak  Mathis  O.  Eira),  riegádan  1942,  gullá</p>
<p>Fávrrosordda orohahkii. Sus lea siidaoassi ja ieš bargá ealuin beaivválaččat. Son lea  guhká  leamašan  iežas  dálvesiidda  siiddaisidin. Sudnu  čilgehusat  leat vuođđun buot muohtadoabaanaliissain, ja nu eai leat merkejuvvon sierra, eará go jus leat lassi čilgehusat muhtun doahpagii.</p>
<p>Barggus  ledje  maiddái  10  informántta  geat  gullet  viđa  siidii  OarjeFinnmárkku  boazodoalloguovllu  dálveorohagaide  (Eira  &amp;  Mathiesen,  2011,</p>
<p>manus).  Beaivvegirjjiid  vuođul  leat  siiddat  ieža  gozihan  iežaset  beaivválaš guohtundili. Báikegoddevuđot resurssagoziheapmi lea proseassa mas báikegoddi ieš  goziha,  geahččá,  guorahallá,  árvvoštallá  áššiid  mat  leat  dehálaččat</p>
<p>báikegoddái (Eira &amp; Mathiesen, 2011, manus). Beaivegirjjiid jurdda lei oččodit</p>
<p>beaivválaččat  dieđuid  das  movt  siiddastallan  dáhpáhuvvá  dálvet,  movt boazovázzi  árvvoštallá  dilliid  mat  váikkuhit  bohccui,  movt  karakterisere guohtundilálašvuođa  ja  makkár  strategiijaid  atná  čoavdin  dihte  iešguđetlágan dilálašvuođa mat čuožželit (ibid.).</p>
<p><span type="quote">”Ceavvi”</span>-prošeavttas leat  12  nuorra  sámi  dutkanveahki  čohkken  ja dokumenteren  boazosápmelaččaid  árbevirolaš  boazodoallomáhtu  muohttaga  ja guohtuma  birra.  Ulbmilin  dáinna  prošeavttain  lei  oanehis  áiggis  eanemus  lági mielde čohkket ja dokumenteret boazosápmelaččaid árbevirolaš boazodoallomáhtu. Jearahallamat leat transkriberejuvvon čállingillii. Informánttaid  birra  lea  čilgejuvvon  mildosis  2.  Jearahallit  leat  čađahan  juogo</p>
<p>boazodoallo-oahpuid  Sámi  allaskuvllas  dahje  leat  čađahan  Ealát-prošeavtta lágidan kurssaid  ja  ožžon  oahpu  das  movt  árbevirolaš  máhtu  sáhttá</p>
<p>dokumenteret,  movt  sáhttá  čađahit  jearahallama  ja  movt  sáhttá  háhkat</p>
<p>informánttaid.</p>
<p>Dutkamis lean maiddái geavahan historjjálaš báddemiid, 1970-loguin, oažžun  dihte  historjjálaš  dieđuid  áššiide  omd.  movt  boazovázzit  muitaledje vásáhusaid ja muittuid earenoamáš dálvviid ja eará muohtadiliid birra man sáhtii buohtastahttit historjjálaš dálkkádatdátaiguin.</p>
<p>Eanas  informánttaid  namat,  earet  váldoinformánttaid,  leat</p>
<p>anonymifiserejuvvon  iežaset  sávaldagaid  mielde.  Informánttat leat  duostan</p>
<p>rahppasit  čilget  áššiid,  dáhpáhusaid  ja  vásáhusaid,  main  maiddái  namahedje</p>
<p>guovlluid  ja  olbmuid,  danne  go  sii  ledje  oadjebasat  go  sis  lei  čálalaččat</p>
<p>soabaduvvon  ahte  sin  namat  eai  galgga  almmuhuvvot.  Dán  dutkamis  leat  buot informánttat  beassan  dárkkistit  dátaid,  dátaanaliissaid,  bohtosiid,  mat  galget almmuhuvvot  ja  leat  ožžon  vejolašvuođa  buktit  mearkkašumiid  daidda  (ICR, 2006).</p>
<p>Prošeakta gulai dán dutkanprošektii, mii lei oassin EALÁT-prošeavttas maid Sámi</p>
<p>allaskuvlla/Riikkaidgaskasaš boazodoalloguovddáš (ICR) jođiheigga.</p>
<p><em type="bold">3.5 Muohtafysihkka ja temperatuvrramihtideamit </em></p>
<p>Muohtamihtideamit leat čađahuvvon guođohanstašuvnnain, duoddaris Čuonjájávrri lahka, sullii 20 km eret Guovdageainnus ja iskanstašuvnnas, mii lei</p>
<p>lahka márkanbáikki.</p>
<p>Sihke  guođohanstašuvnnain  (Eira  &amp;  Mathiesen, 2011,  manus)  ja iskanstašuvnnas  lea  áibmo-  ja</p>
<p>muohtatemperatuvra mihtiduvvon. Dasa leat geavahan mihtidanrusttega, termokrona,  mii  lei  čadnon</p>
<p>beannot  mehteraš  impregnere</p>
<p>juvvon  stolpui  (govus  7). Termokrona  lea  ráhkaduvvon guovtti teknologiijas, microchipa</p>
<p>stálledoasaža  siste  (iButton)  ja prográmma  masa  vurket  dieđuid</p>
<p>(1-Wire).  Termokrona  iButton:is  lea  temperatursensor,  diibmu  ja  muitu,  ja  1Wire:iin  sáhttá  logahit  mihtiduvvon  dátaid  <em type="italic">(http://www.thermodata.com.au)</em>. Termokronat  prográmmerejuvvojedje  mihtidit  temperatuvrra  mearriduvvon áiggiid nu ahte mihtidedje juohke 6. diimmu, dii. 07.00, 13.00, 19.00, jna.. Dán </p>
<p>oktavuođas lean čuvvon  áigemeriid maid  Meteorologalaš  instituhtta  geavaha</p>
<p>áibmotemperatuvrraid  mihtideamis.  Juohke  termokronai  merkejuvvui  sierra nummariin  identifiserema  dihte.  Juohke  stolpui  biddjojuvvojedje  guhtta termokrona,  ná:  eatnamii,  10  cm,  35  cm,  50  cm,  75  cm  ja  150  cm  (govus  7). Bajimus  termokronai  biddjui suonjardanšearbma,  mii suddje  suonjardeami  nu</p>
<p>ahte oaččuimet eanemus lági mielde rievttes dátaid. Dákkár stoalppu lea juohke guođohanstašuvdna  ceggen  iežas  dálveorohahkii.  Prošeavttas  leat  leamaš  42</p>
<p>termokrona mat leat guođohanstašuvnnain ja iskanstašuvnna stoalppuin ja maid</p>
<p><em type="italic">Govus 7: Temperatuvrra mihtidanrusttegat </em>golbma  dálvvi  geavaheimmet  (Maynard <em type="italic">et  al</em>.,  2010;  Eira <em type="italic">et  al</em>.,  2011,  sáddej. sisa). </p>
<p><em type="bold">4. DAVVISÁMEGIELA MUOHTADOAHPAGAT, DAID SISDOALLU JA </em></p>
<p><em type="bold">GEAVAHEAPMI  </em></p>
<p>Oktiibuot  318  sámegiela  doahpaga mat  geavahuvvojit  go  čilge muohta-  ja  muohtadiliid  ja  muohtanuppástuhttimii  boazodoalu oktavuođas Guovdageainnu boazodoalloguovllus (mielddus 1). Davvisámegiela muohtadoahpagiid  lean  juohkán  guovtti  váldokategoriijai,  namalassii muohtadoahpagat  mat  sisttisdollet  muohta- ja  jiekŋafysihkalaš  (muohtašlájaid, muohtadiliid,  muohtanuppástuhttimiid  ja  maiddái  beliid  mat  váikkuhit muohttaga dahje daid váikkuhusaid bohtosiid, nugo temperatuvrra, biekka, arvi, muohta/arvi,  ja  áimmu).  Dasto  leat  muohtadoahpagat  main  sisdoalu  dáfus  lea viidát  mearkkašupmi  go  dušše  muohtafysihkka,  maid  sáhttá  defineret boazodoalu  vuođđodoaban,  mii earenoamážit guoská  bohcco  birgejupmái  ja ceavzimii, nu go guohtumii, vánddardeapmái, vuohttimii, oaidnimii.</p>
<p>Teorehtalaš  doabaanaliissain  mainna  mearriduvvo  makkár  erohusat doahpagiin  leat,  lean  analyseren  doahpagiid  mearkkašumi  ja  sisdoalu  ja</p>
<p>buohtastahttán doahpagiid nubbi nuppiin (Eira <em type="italic">et al</em>, 2010; Eira <em type="italic">et al.,</em> 2011, sisa sáddejuvvon;  Eira  &amp;  Mathiesen  2011,  manus). Guorahallan  orru  duođašteame ahte  sámegiella  lea  dat  giella  mas  lea  riggámus  muohtaterminologiija  ja  vel riggát  go  inuihtaid  gielain,  main  lingvisttat  leat  navdán  1800-jagi  loahpa  rájes ahte leat eanemus muohtasánit (Krupnik <em type="italic">et al.,</em> 2010). </p>
<p><em type="bold">4.1 Artihkkaliid čoahkkáigeassu  </em></p>
<p>Vuosttaš artihkkalis “<em type="italic">Muohtatearpmaid  sisdoallu ja  geavahus</em>” (Eira </p>
<p><em type="italic">et  al.,</em>  2010)  leat  davvisámegiela  muohtadoahpagiid  álggahusanaliisa,  daid </p>
<p>geavahus  ja  definišuvnnat.  Dás  deattuhit  árbevirolaš  muohtadoahpagiid mearkkašumi  ja  earenoamážit  daid  geavahusa  gulahallama  dárbbu  ektui  ja boazodoalu vuođđoeavttuid ektui. Sámegiela muohtadoahpagat sisdollet eavttuid mat  sihke  duddjojit  bohcco  ceavzimii  ja  ahtanuššamii,  muhto  maiddái  olbmo bargovejolašvuođaide.  Terminologiijateoriija  vuođul  ja  earenoamážit  guđa vuođđoelemeantta  vuođul,  mat  váikkuhit  geavatlaš  boazodollui  (bohcco</p>
<p>dárbbuid ektui; guohtun, suodji, siivu, vai goastá lihkadit ja olbmo doaimmaid ja dárbbuid ektui; siivu, vai goastá lihkadit, siivu, vai sabet/reahka johtá, vuohtádat</p>
<p>ja oaidnin), leat digaštallan guovddáš muohtadoahpagiid sisdoalu ja geavahusa.</p>
<p>Sámegiela muohtadoahpagat orrot čatnaseame nubbi nubbái dan mielde makkár</p>
<p>boazodoalu  elemeanttaid  dat  čilgejit  ja  maiddái gulahallandárbbuid  mielde. Dehálaš  fuomášupmi  lea  ahte  sámegiela  muohtadoahpagiid  geavaheami regulerejit guokte dahje eanet guovddáš dilit<em type="bold"> </em>1) áigi goas doaba geavahuvvo ja 2) dilli  masa  doaba  čujuha.  Analiisa  čájeha málle  movt  informánttat  leat  čilgen sámegiela muohtadoahpagiid ja ahte doahpagis leat dávjá máŋga dovdomearkka, mas  unnimus  7  iešguđetlágan  faktora  namuhuvvojit  čilgehusas:  1) </p>
<p>dálkki/muohttaga rievdan, 2) muohtakvalitehta, 3) garasvuohta, 4) stratigráfiija, 5)  muohttaga  váikkuhus  bohccui,  6)  áigi  goas  geavahuvvo  ja  7)  bohcco/ealu</p>
<p>láhtten.  Artihkkalis  čájehit hástalusaid  maid  vásiha  doahpagiid  sisdoalu čilgedettiin, jura dainna go daid iešvuohta lea ahte doaba dábálaččat fátmmasta sihke  vuođđodefinišuvnna,  mii  sáhttá  hui  dávjá  leat  intuitiivvalaš  iige eksplisihtta,  ja  lassin  geavatlaš  beliid  ja  gulahallanbeliid.  Dan  dihte  leat  dát earáláganat  go  dat  mat  leat  ráhkaduvvon  čilgen  dihte  dieđalaš  definerejuvvon</p>
<p>doahpagiid. Orru  leamen  oalle  čielggas  ahte  lunddolaš  árbevirolaš  giela</p>
<p>doahpagiid  lea  sakka  váddásit  čilget  go  dihtomielalaččat  ráhkaduvvon</p>
<p>fágadoahpagiid ja tearpmaid.</p>
<p>Nubbi  artihkal  “<em type="italic">Ođđa  siida-vuđot  gozihanvuogádat  observeret </em></p>
<p><em type="italic">dálveguohtuneatnamiin dálkkádatvariabilitehta váikkuhusaid sámi boazodoalus</em>.”  (Eira  &amp;  Mathiesen,  2011,  manus)    guorahallá  jearaldaga  movt </p>
<p>sáhttá  gozihit  dálkkádatvariabilitehta  ja  -rievdamiid  dálveguohtoneatnamiin</p>
<p>árbevirolaš máhtu mielde, man vuođđu lea boazosápmelaččaid fágagiella. Ođđa gozihanvuogádahkii  geavahuvvui  ođđa  ráhkaduvvon  guođohanbeaivegirji,  mas deattuhuvvojedje  muohtadilit  ja  dáid  váikkuhusat  dálveguođoheapmái.  Viđa siidda  boazovázzit  Guovdageainnus  gozihedje  beaivválaččat  muohtadiliid,</p>
<p>biekka, arvvi/muohttaga, ealu láhttemii relaterejuvvon duovdagiidda viđa mánus golmma  jagi  áigái  (2007  -2009)  čilgejuvvon  sin  árbevirolaš  máhtuin.  Bohtosat</p>
<p>čájehit  ahte  guođohanbeaivegirjji  sáhttá  geavahit  gozihangaskaoapmin observeret  guohtundiliid  variabilitehta  ja  máŋggabealátvuođa  beaivvis  beaivái,</p>
<p>guohtoneatnamiid  gaskka,  siiddaid  gaskka  ja  dokumenteret  boazovázziid</p>
<p>dálveguođohanstrategiijaid.  Ovdamearkan dehálaš  fuomášumis  lea  ahte  siiddat geavahit  dálveguohtoneatnamiid  strategalaččat  ja  systemáhtalaččat  áiggi  ja eatnamiid  ektui.  Buot  vihtta  siidda  geavahedje  topográfalaš  guovlluid  hui</p>
<p>ovttatládje  seammá  áiggis  jagis.  Dasa  lassin  čájeha  gozihanvuogádaga  analiisa</p>
<p>ahte  muohtadilit  regulerejit  bohcco  ekologiija,  boazovázziid  beaivválaš guođoheami ja boazovázziid ekonomiija. Guođohanbeaivegirje</p>
<p>metodageavaheapmi movttiidahttá siida-vuđot goziheami geavahit boahtteáiggis go  galgá  gozihit  muohta-  ja  guohtunresurssaid.  Váldofuomášupmi  lei  ahte boazovázziid  máhttu  muohttaga  birra  lei  holisttalaš  ja  eambbo  čadnon  ealu</p>
<p>guohtunekologiijii  go  buohtastahttá  luonddudiehtaga  dárkilis  definišuvnnaiguin mat leat vuođđuduvvon fysihkalaš muohtadovdomearkkaid nala. Čohkkejuvvon dieđut  speadjalastet  boazovázziid  árbevirolaš  máhtu  muohttaga  ja</p>
<p>muohtarievdamiid  birra  ja  leat  maid  movttiidahttán  nuorra  boazovázziid  eanet</p>
<p>digaštallat dáid áššiid.  Goalmmát  artihkal  “<em type="italic">Árbevirolaš  sámi  muohtaterminologiija  ja </em></p>
<p><em type="italic">muohttaga fysihkalaš iešvuođaid čilgen - guokte diehtovuogi</em>” (Eira et al., 2011, </p>
<p>sáddejuvvon  sisa)  čilge  movt  olmmoš  ipmirda  luonddu  iežas  báikkálaš  máhtu mielde  ja</p>
<p>ja guohtun sáhttá šaddat. Doahpagiid,  maid  geavahit  čilget  muohttaga  eatnama nalde,  sisttisdollet  dovdomearkkaid  mat  leat  dárbbašlaččat  go  ságastallat muohtaiešvuođaid  birra  mat  gusket  guovllu  boazodollui.  Dán  artihkkalis  leat árbevirolaš  sámegiela  muohtadoahpagiid  ja  daid  definišuvnnaid  buohtastahttán luonddudieđalaš  ja  fysihkalaš  muohtaklassifikašuvnnain.  Sámegiela  árbevirolaš muohtadoahpagiid  guorahallama  čađaheamis  jearahalaimet  boazovázziid. Bohtosat čájehit ahte máŋga sámegiela muohtadoahpaga čilgejit muohtadiliid no go  riikkaidgaskasaš  standárdat  definerejit  daid,  ja  eará  muohtadoahpagat  fas čilgejit  fysihkalaš  proseassaid  mat  dagahit  dihto  muohtadiliid.  Goalmmát muohtasorttas muohtadoabačoakkáldagas lea čielga gulahallanulbmil</p>
<p>muohtadiliid  birra,  ja  dat  doibmet  boazodoalu  siskkáldas  gulahallamii. Doabasisdoalu  analiissat  čájehit  ahte  sámegiela  muohtadoahpagiin  leat</p>
<p>dovdomearkačoahkit  mat  gullet  sihke  boazodollui  ja  muohtafysihkkii.  Muhtun sámegiela  muohtadoahpagiid  čilgehusaid  sáhttá  buohtastahttit  ICSSG</p>
<p>(International Classification of snow on the  ground)  muohtaklassifikašuvnnain, nu  go  omd. <em type="italic">seaŋáš=  depth  hoar</em>; <em type="italic">Vahca</em>  = <em type="italic">Precipitation  Particles</em>.  Dása  lassin </p>
<p>čájeha dát guorahallan man dehálaš lea geavahit sámegiela muohtaterminologiija</p>
<p>go galgá ráhkadit hálddašanstrategiijaid dálkkádatrievdamiidda sámi boazodollui deattuhemiin guokte ipmárdusmálle.</p>
<p>Njealját  artihkkal  “<em type="italic">Árktalaš  dálkkádaga  ja  eanangeavaheami </em></p>
<p><em type="italic">rievdamiid váikkuhusat boazodollui: Eamiálbmotmáhttu ja gáiddusmihtideapmi</em>” </p>
<p>(Maynard  et  al,.  2010)  addá  oppalašgeahčestaga  movt  eamiálbmogat, boazoálbmogat  leat  álggahan  dutkama  dálkkádatrievdamiid  váikkuhusaid  birra</p>
<p>ja  ovdánahttán  báikkálaš  heivehanstrategiijaid,  maid  vuođđu  lea  iežaset árbevirolaš  máhttu  eatnamiid  ja  daid  geavaheami  birra.  Dutkan  lea</p>
<p>riikkaidgaskasaš  fágaidrasttideaddji  ovttasbargu  dutkanásahusaiguin  ja  viiddis</p>
<p>ovttasbargu  man  bokte  buvttadit  máhtu.  Muhtun  bohtosat  ja  čilgehusat dátavuogádagas  movt  sáhttá  ovttastahttit  árbevirolaš  eamiálbmotmáhtu gáiddusmihtidemiiguin ja eará dieđalaš dátaiguin leat ovdanbukton.</p>
<p><em type="bold">4.2 Muohtadoahpagiid dovdomearkkat  </em></p>
<p>Dán guorahallama gielalaš bealis lean deattuhan defineret doahpagiid ja identifiseret doahpagiid vuođđokarakteristihkat dahje -dovdomearkkaid (Eira</p>
<p><em type="italic">el  al.</em>,  2010,  Eira <em type="italic">et  al.,</em>,  2011,  sáddej.sisa). Juohke  muohtadoahpagis  lea  iežas </p>
<p>sadji  doabavuogádagas  ja  dán  vuođul  sáhttá  muhtun  muddui  čilget  dan oktavuođaid  eará  muohtadoahpagiiguin.  Sámegiela  muohta- ja  jiekŋa doabavuogádat  lea  huksejuvvon  smávva  doabavuogádaiguin  mat  gokčet  stuorit</p>
<p>ja smávit vuolitosiid fágasuorggis. Muohtadoahpagiin leat dovdomearkačoahkit.</p>
<p>Dovdomearkkat  sáhttet  gullat  sihke  muohtafysihkkii  ja  áššiide  mat</p>
<p>deattuhuvvojit boazodoalus (tabealla 2).</p>
<p><em type="bold">Tabealla 2: Gávcci muohtadoahpaga analiisa dovdomearkkaid mielde </em></p>
<p><em type="bold">Faktorat Earuheaddji faktorat </em></p>
<p><em type="italic">vahca seaŋáš čearga cuoŋu  sievlla  soavli činus  skáva </em></p>
<p>Konsisteansa njuoska    goike    garasvuohta garra   dipmá    Guoddá go vai ii guoddá   ii guotte   Biegga váikkuhan Biegga váikkuhan Ii váikkuhan    gearddit assás   asehis</p>
<p>šládja muohta   jiekŋa</p>
<p>Metamorfosa Dest.   Sinter.   Konstr.   Suddan/galbmin</p>
<p>/</p>
<p>Startigrafiija gierragis   gasku   botnis   Áigi čakčadálvvi  dálvet</p>
<p>giđđadálvvi Vuođđoeavttut  I-VI I, II, III, V I I IIIb IIIa IIIa I III</p>
<p>Muohtadoahpagiid  dovdomearkkaid  čielggadeapmi  čájeha  sisdoalu dáfus makkár ovttaláganvuođaid ja erohusaid doahpagiin leat.</p>
<p>Earuheaddjefaktorat  maid  mielde  buohtastahttit  leat  nu  go  muohtakonsisteansa (leago  muohta  njuoskkas  vai  goikkis),  garasvuohta  (dipmá  vai  garra  muohta), guoddá go muohta vai ii, leago biegga váikkuhan vai ii, leat go asehis vai assás</p>
<p>gearddit,  makkár  šládja  lea  (muohta  vai  jiekŋa),  makkár  metamorfosa  ráhkada muohttaga, startigrafiija (gokko muohtašládja lea muohttagis) (Eira <em type="italic">et al.</em>, 2011, </p>
<p>sáddej. sisa). Dáidda lassin lea áigi (goas doaba geavahuvvo) (Eira &amp; Mathiesen,</p>
<p>2011, manus) ja vuođđoeavttut  I – VI, A. Bohcco dárbbuid ektui: (I) <em type="italic">guohtun</em>, </p>
<p>(II) <em type="italic">suodji</em>  ja  (IIIa) <em type="italic">siivu;</em>  B.  olbmo  doaimmaid  ja  dárbbuid  ektui:  (IIIb) <em type="italic">siivu</em>:  (IV) <em type="italic">siivu</em>, (V) <em type="italic">vuohtádat</em> ja (VI) <em type="italic">oaidnin </em>(Eira <em type="italic">et al.</em>, 2010).  </p>
<p>Dákkár  analiisa  mielde  (gč.  tabealla  2)  sáhttá  oaidnit  oktavuođaid doahpagiid  gaskka  ja  oktasaš  dovdomearkkaid  mat  čájehit  doahpagiid ovttaláganvuođaid  ja  erohusaid.  Ovdamearkan  čájehan <em type="italic">činus</em>-  ja <em type="italic">skáva</em></p>
<p>doahpagiid  mat  sisdoalu  dáfus  orruba  oalle  ovttalágan  doahpaga.  Dáid doahpagiid  ovttaláganvuođat  leat  ahte  goappašat  doahpagiid  sisdoallu  čájeha ahte dat leat asehis muohtagearddit, leat garra muohttagat, mat eai áibbas guotte ja  mat  leat  muohtagieramuohttagat.  Earuheaddji  faktorat  leat <em type="italic">činus-</em>doahpagis leat  muohtakrystállat,  ja <em type="italic">skáva-</em>doahpagis  fas  jiekŋakrystállat<em type="italic">,</em> <em type="italic">činus</em>  lea </p>
<p>destruktiiva  metamorfosa  boađus  ja <em type="italic">činus</em> fas  suddan/jiekŋun  metamorfosa, </p>
<p><em type="italic">Činus</em>  adnojuvvo  dálvet  ja <em type="italic">skáva</em> fas  giđas  dálvvi  ja  dasto  vel  gullá <em type="italic">činus</em> </p>
<p>guohtumii,  I,  ja <em type="italic">skáva</em>  fas  vánddardeapmái,  III.  Dáid  fáktoriid  vuođul  sáhttá dadjat ahte dát doahpagat eai leat synonymat, muhto guokte sierranas doahpaga. </p>
<p>Dat ahte sámegielat eai leat ovttaláganat čájehuvvo go buohtastahttá</p>
<p>davvisámegiela  muohtasániid  ja  lullisámegiela  muohtasániiguin.  Go  iská</p>
<p>jiekŋagertniid  sisdoalu,  de  čielgá  ahte  lullisámegillii  dat  leat  dárkileappot  go davvisámegillii.  Lullisámegielas  leat  17  iešguđetlágan  tearpma  mat  muitalit geardnešlájaid birra mat leat muohtagierragis. Okta ágga manne lullisámegielas</p>
<p>jáhkkimis  leat nu  ollu  muohtasánit  mat  čájehit  gertniid,  sáhttá  leat  ahte</p>
<p>muohttaga nuppástuvvan dáhpáhuvvá jođáneappot ja dávjjibut lullin go Davvi</p>
<p>Skandinavia siseatnamiin (Magga, 2010).</p>
<p><em type="bold">4.3 Sámegiela muohtadoahpagiid kategoriseren ja klassifiseren  </em></p>
<p>Okta  oassi  guorahallamis  lei  kategoriseret  muohtadoahpagiid  daid</p>
<p>gaskavuođaid  vuođul.  Kategoriseren  mearkkaša  gávdnat  ovttalágan-  ja earuheaddjedovdomearkkaid ja dan mielde erohusaid ja ovttaláganvuođaid. Lean geahččan  movt  muohttaga  doabamateriála  sáhttá  juohkit,  earenoamážit tearbmalisttu  ráhkadeami  oktavuođas  (mielddus  1).  Kategoriseren  mearkkaša juohkit  diŋggaid  dahje  fenomenaid  iešguđet  joavkkuide  kriteriaid  vuođul,  mat dábálaččat leat kategoriijadefinišuvnnat (Greve, 2003).  Dás  lean  ráhkadan  doabavuogádaga,  mii  gokčá  iešguđet</p>
<p>doabakategoriijaid  ja  lean maid  čájehan  klassifikašuvdnavuogádagain  mii  lea</p>
<p>kategoriijaid mielde. Klassifikašuvdnavuogádagas leat muohtagearde</p>
<p>vuogádagat,  masa  omd.  gullet <em type="italic">'skáva',  'činus',  'geardni'</em>  jna.  dahje  viiddit </p>
<p>vuogádagat,  mii  gokčá  dán  muohta- ja  jiekŋasuorggi  oasi.  Doabavuogádat  lea čájehuvvon  doabadiagrámmaiguin  veahkehan  dihte  čájehit  doahpagiid gaskavuođaid  ja  daid  saji  doabavuogádagas.  Kategoriijat  mat  gullet  seammá</p>
<p>skálai  dahje  syklusii,  nugo  muohtašlájat  mat  ovddastit  garasvuođa,  gullet seammá  kategoriijai,  ja  nugo <em type="italic">skáva,  moarri,  cuoŋu,  ruovdecuoŋu</em>  mat  gullet </p>
<p>garra  muohtagearddi  kategoriijai.  Doabakárttaiguin  lea  vejolaš  govvidit doahpagiid gullevašvuođa ja doahpagiid gaskavuođaid. Muohtadoabakárta sáhttá geavahuvvot  gráfalaš  veahkkeneavvun  organiseret  ja  ovdanbuktit  boazodoalu</p>
<p>muohta- ja jiekŋamáhtu (govus 8).</p>
<p>Klassifiseren  lea  sirret  diŋggaid  dovdomearkkaid  vuođul.</p>
<p>Doabakárttain (govus 8) lea veahkehan čorget doahpagiid ja nu maid veahkehan kategoriserenbarggu.  Kategoriserema  vuođđun  leat  muohtafysihka  (muohttaga vuođđoelemeanttat;  čáhci,  jiekŋa  ja  áibmu  ja  proseassat  mat  váikkuhit muohttagii) ja muohta boazodoalu oktavuođas. Muohtadoahpagiid</p>
<p>dovdomearkkaid lean analyseren juohkimiin doahpaga komponeanttaid earuhan</p>
<p>dihte daid iešvuođaid mielde mat leat ontologalaš dásis (Nuopponen, 1994) nugo</p>
<p>hápmi,  garasvuohta,  muohttaga  fysihkkastruktuvra,  jna.  Dán  barggu  vuođđun</p>
<p>(tabealla  3)  lean  geavahan  klassifikašuvnnaid  maid  muohtafysihkas  geavahit</p>
<p>(Frietz <em type="italic">et  al.,</em> 2009)  ja  klassifikašuvnnat  mat  leat  sámegielas  (Ruong,  1964; Svonni, 1981; Jernsletten, 1994). </p>
<p><em type="bold">Tabealla 3: Sámegiela muohtadoahpagiid klassifikašuvdna ráhkaduvvon Fiertz </em><em type="italic">et al</em><em type="bold">., </em></p>
<p><em type="bold">2009, Jernsletten, 1994; Svonni, 1981; Ruong, 1964 vuođul. </em></p>
<p><em type="bold">1. DÁLKE – JA </em></p>
<p><em type="bold">MUOHTTIPROSEASSAT JA DAID VÁIKKUHUSAT </em></p>
<p><em type="bold">2.MUOHTA EATNAMA NALDE, DÁID PROSEASSAT JA VÁIKKUHUSAT  </em></p>
<p><em type="bold">3. JIEKŊAHÁMIT </em></p>
<p><em type="bold">MUOHTTAGIS, ČÁZIS </em></p>
<p><em type="bold">JA EARÁ SAJIS MUOHTTAGIS JA DAID VÁIKKUHUSAT </em></p>
<p><em type="bold">4.MUOHTAFAKTORAT MASA BOAZODOALLU LEA VÁIKKUHAN  </em></p>
<p>1.a. Oppalaš dilli (Riikkaidgaskasaš klassifikašuvdna)</p>
<p>2.a. Oppalaččat (<em type="italic">Riikkaidgaskasaš </em></p>
<p><em type="italic">klassifikašuvdna</em>;  </p>
<p><em type="italic">Goike, njuoska </em></p>
<p><em type="italic">muohta, šládja, </em></p>
<p><em type="italic">metamorfosa jna) </em></p>
<p>3.a. Oppalaččat (Klassifikašuvdna</p>
<p>vuogádat) 4. a. Mekánalaš váikkuhus 4.a.1 Bohccuid ja</p>
<p>olbmuid maŋis 1.a.1 Šladja, krystálla,</p>
<p>symbola</p>
<p>2.b Muohtaiešvuođat 3.b Šlájat 4.b. Luodda</p>
<p>kategoriijat 4.b.1 Fieski 4.b.2 luottat 1.b <em type="italic">Paramehtarat mat </em></p>
<p><em type="italic">váikkuhit</em> </p>
<p>2.b.1 Njuoska muohta 3.b.1 Jiekŋa kategoriijat 4.c. Guohtun- kategoriijat  1.b.1 Temperatuvra 2.b.2 garra/dipmá</p>
<p>3.b.1.1 Eatnama nalde 3.b.1.2 Muorain 3.b.1.3 Diŋggain</p>
<p>4.c.1 Guohtun 4.c.2 Oppas 4.c.2 Čiegar 1.b.2 Biegga 2.b.3 Gassa/asehis 3.b.2 Jiekŋahámit</p>
<p>jávrris ja čázis</p>
<p>1.b.3 Arvi/muohta 2.b.4 Stratigráfiija 3.b.3 Suddan/jikŋon gearddit 1.C Eará  2.c Áigi 3.C. Áigi 4.d. Eará Muohtaterminologiija  materiála  lea  juhkkon  njealji  váldokategoriija mielde, main juohkehaččas leat vuollekategoriijat (tabealla 3). Vuollekategoriijat</p>
<p>lea  huksejuvvon  sihke  muohtafysihkalaš  klassifikašuvnnain  (hápmi, metamorfosa,  stratigráfiija  jna.)  ja  boazodoalu  vuođđoeavttuid  mielde  (Eira <em type="italic">et </em></p>
<p><em type="italic">al.,</em> 2010), mat leat merkejuvvon alfanumeralaččat (tabealla 4). Sátnelisttus leat </p>
<p>iešguđet  kategoriijat  čájehuvvon  klassifikašuvnna  nummáriiguin.  Listu  sáhttá maid systematiserejuvvot klassifikašuvnna mielde (mielddus 1).</p>
<p><em type="bold">Tabealla 4: Ovdamearka movt muohtasátnelistu lea huksejuvvon. Gurut bealde lea tearbmanummar, muohtatearbma, definišuvdna sámegillii ja de klassifikašuvdna. Nr Tearbma  Sámegillii Klassifika</em></p>
<p><em type="bold">šuvdna </em></p>
<p> <em type="bold">šuomir muohta </em>Rušša, roavvasit muohta.  3.b.3  <em type="bold">veađahat </em>Báiki gokko lea unnán ja seakka muohta </p>
<p>2.a</p>
<p>dahje muohta ii bisán, gokko veađđá,</p>
<p>gokko biegga doalvu muohttaga</p>
<p>dađistaga. Báikkit gokko sáhttá veađđan leat dábálaččat: vađat, jalggat, duoddarat, stuora jeakkit. Veađahat lea dakkár mas</p>
<p>lea hirbmat buorre guohtun (ja hui buorre ealát). Sullasaš doaba: bieggagaikkohat.</p>
<p><em type="bold">4.4 Guohtun ja boazodoalu vuođđomuohtadoahpagat  </em></p>
<p>Muohtadoahpagat  nugo <em type="italic">guohtun,  oppas,  čiegar,  fieski,  goavvi</em>  leat </p>
<p>boazodoalu  vuođđodoahpagat  (Eira <em type="italic">et  al.,</em>  2010).  Dáid  doahpagiid  sáhttá defineret  dynámalažžan  danne  go  doabasisdoallu  fátmmasta  dávjá  sihke </p>
<p>proseassaid  ja  rievddadeaddji  diliid  omd.  dálkki,  áiggi,  báikki  mielde  ja  sáhttá</p>
<p>maid  gohčodit  dáid  árbevirolašmáhtu  kompleaksavuogádahkan  mii  ovddasta</p>
<p>boazodoalu holisttlaš ipmárdusa (Eira <em type="italic">et  al.,</em> 2011 sáddejuvvon sisa). <em type="italic">Guohtun</em>- </p>
<p>doahpaga  kompleaksitehta  čájeha  ahte  doahpaga  sisdoallu  lea  viidát  go  dušše muohtafysihkka,  nappo  viidát  go  dušše  muohtašládja.  Dán  kategoriijai  gullet</p>
<p>maiddái  eará  muohtadoahpagat maid  ii  sáhte  dušše  muohtašládjan  defineret, <em type="italic">oppas,  čiegar,  fieski,  goavvi</em>,  maid  sisdoalu  dovdomearkkat  fátmmastit  sihke </p>
<p>boazodoalloelemeanttat ja muohtafysihkka.  Dát kompleaksa kategoriijat nugo <em type="italic">guohtun</em> ja <em type="italic">čiegar</em> leat čilgejuvvon </p>
<p>ja digaštallon sámegiela muohtadoabaanaliisa vuolggasajis man vuođđu lea ahte</p>
<p>doaba lea jurdaga ovttadat mii lea ráhkaduvvon daiguin dovdomearkkaiguin mat gullet muhtun objektii dahje objeaktaklássii (ISO, 1998). Dán gielalaš proseassa</p>
<p>váldooassi lea leamaš defineret doahpagiid čilgehusaid boazovázziid čilgehusaid mielde.  Definišuvnnat čájehit  doahpagiid  guovddáš  dovdomearkkaid  ja mihtilmasvuođaid  (omd.,  garra  muohta,  jiekŋa  gearddit,  jiekŋabodni  luotkko muohttaga  ektui,  seaŋáš,  goike  bodni)  ja  vel  unnit  ja  eanet  fásta  prototyhpalaš iešvuođaid (nugo ahte gullet áigái, sadjái, stratigráfijii).</p>
<p><em type="italic">4.4.1 Guohtun </em></p>
<p><em type="italic">Guohtun</em>-doaba  čilgejuvvo  muohtadiliid  ja  muohtašlájaid  mielde </p>
<p>boazodoalu  guođohanstrategiijaid  ektui.  Mu  informánttat  definerejit  guohtuma</p>
<p>ná: <em type="italic">“Guohtun  sáni  lávejit  geavahit  go meroštallet  man  álkit  boazu  beassá </em></p>
<p><em type="italic">goaivumiin muohttaga čađa bodnái eatnama rádjái gos borramuš gávdno. Dát čilgehus  geavahuvvo  duššo  muohttaga  birra,  makkár  dat  lea,  iige  čilge borramuša birra ja dan dihte dat adno dušše dálvet.” (</em>Eira <em type="italic">et al</em>., 2010).<em type="italic"> </em></p>
<p>Gielalaččat ii geavahuvvo nu dávjá <em type="italic">guohtun</em>-tearpma okto, dat dávjá gáibida  sániid mat  čilgejit  dárkileappot <em type="italic">guohtun</em>-doahpaga  dovdomearkkaid. </p>
<p><em type="italic">Guohtun</em>-doaba  lea  badjedoaba  ja  dan  vuolledoahpagat  leat  dajaldatdoahpagat </p>
<p>omd.  “<em type="italic">buorre  guohtun</em>”  dahje  “<em type="italic">heajos  guohtun</em>”  mii  mearkkaša  ahte  dat  lea </p>
<p><em type="italic">guohtun</em>-tearbma  ovttas  adjektiivvain.  Dajaldattearbman  definerejuvvo  tearbma </p>
<p>mas leat guokte dahje eanet sáni mat eai leat goallostuvvon oktii (Arntz &amp; Picht 1995).</p>
<p><em type="italic">Guohtun</em> lea muohttaga birra sáhka, mas leat iešguđetlágan gearddit. </p>
<p>Juohke  gearddis  lea  iežas  earenomáš  dovdomearka  garasvuođa  dáfus,  dat  lea ráhkaduvvon  iešguđetlágan  muohtakrystállain  mat  balvvain  gahččet,  ja  masa biegga  ja  muohttaga  temperatuvra  váikkuhit,  ja  maid  muohtametamorfosa</p>
<p>hábme. Leat máŋga muohtašlája mat váikkuhit guohtuma, mat namalassii sáhttet</p>
<p>dagahit  heajos  dahje  buori  guohtuma  (tabealla  5). Iešalddis  ii  leat  dušše  okta</p>
<p>muohtašládja  mii  čilge  guohtundilálašvuođa,  muhto  baicca  ollislašvuohta muohttaga dáfus, namalassii dat áššit mat váikkuhit muohttaga nuppástuhttima.</p>
<p><em type="italic">Guohtun</em>-doahpaga sisdoallu lea hui kompleaksa ja šaddá vel eanet kompleaksan </p>
<p>dan  dáfus  ahte  dasa  váikkuhit  áigi,  báiki  ja  dálki.  Kompleaksitehta  lea</p>
<p>čilgejuvvon  oktii lakton  komponeantafierpmádahkan  maid  ii  leat  vejolaš  čilget</p>
<p>mottiin njuolggadusaid (Peloquin &amp; Berkes, 2009).</p>
<p>Go  boazovázzi  lea  guohtuma  iskame,  de  ferte  geahččat  máŋga variábela  oktanaga,  nugo  muohtafysihka,  mii  čájeha  man  álki  dahje  váttis  lea beassat  muohttaga  čađa  ja  ferte  maid  geahččat  iešguđetlágan  muohtašlájaid. Guohtuma  oppalaš  dilli  vuolgá  das  makkár  oktavuohta  lea  muohttagis,</p>
<p>arvvis/muohttimis,  temperatuvrras,  gos  biegga  boahtá  ja  man  garra  biegga  lea</p>
<p>(Halfpenny  &amp;  Ozanne,  1989),  ja  eará  biraslaš  variábelat  nugo  topografiija.  Nu</p>
<p>ahte leat unnimus njeallje faktora mat váikkuhit guohtumii, mat sáhttet dagahit ahte  rievdá  hui  heajos  dilis  hui  buori  dillái  ja  nuppe  guvlui,  1)  dálki, temperatuvra  ja  muohtametamorfosa,  2)  áigi  jagis,  3)  báiki,  eanan  ja/dahje</p>
<p><em type="bold">Muohta Guohtun </em></p>
<p><em type="italic"> positiiva  negatiiva </em></p>
<p>Muohtti + - Vahca +</p>
<p>Seaŋáš +</p>
<p>Luotkku muohta +  Ceavvi  -</p>
<p>Cuoŋu  -</p>
<p>Skáva + - Skárta  -</p>
<p>Čearga  - Šalka  -</p>
<p>Muovllahat  - Oppas + -</p>
<p>Čiegar  -</p>
<p>Fieski  -</p>
<p><em type="bold">Tabealla 5: Muohtašlájat mat sáhttet dagahit heajos dahje buori guohtuma. </em></p>
<p>vegetašuvdna  ja  4)  guođoheapmi  (Eira <em type="italic">et  al.,</em>2011  sáddejuvvon  sisa;  Eira  &amp; </p>
<p>Mathiesen, 2011, manus).  Dálki  ja  temperatuvra  sáhttet  dagahit  ahte  muohta  eatnama  nalde suddá ja de galbmo nu ahte šaddá jiekŋan. Nu suddan-galbmon proseassa sáhttet ráhkadit  muohttagii  gerddiid  dahje  gertniid  (Halfpenny  &amp;  Ozanne,1989).</p>
<p>Temperatuvragradieanta muohttagis ja muohtagassodat leat dehálaš faktorat mat</p>
<p>sáhttet  váikkuhit  proseassa  mii  dagaha  heajos  dahje  buori  guohtuma.  Go  lea heajos  guohtun,  de  muohtagierraga  ja  muohttaga  gearddit  leat  nu  garrasat  ahte</p>
<p>boazu  ii  nagot  cuvket  daid  guođudettiin.  Mađi  eanet  suddan-galbmon  syklusat leat,  dađi  garrasit  šaddet  muohtagearddit,  nugo <em type="italic">geardni</em>  ja <em type="italic">cuoŋu</em>.  Nu  šaddá </p>
<p>heajos  guohtun  danne  go  muohtadilli  lea  dakkár  ahte  boazu  ii  beasa  biepmu</p>
<p>rádjái muohttaga čađa. Dálki ja temperatuvra sáhttet maiddái buoridit guohtuma, earenoamážit  jus  lea  unnán  muohta,  ahte  muohta  lea  luotkkus  ja  bodni  ii  leat galbmon. Liehmu ja láfu biekkat sáhttet seakŋudit čiehkara ja nu muohta šaddá nu dimis ahte boazu beassá guohtut. Nils Henrik Sara čilge ”<em type="italic">Lea nu ahte galbma </em></p>
<p><em type="italic">dálkkit ja garra biekkat dálvet garradit muohttaga ja gáržudit guohtuma. Muhto </em></p>
<p><em type="italic">biegga  ii  álot heajut  boazodoalu.  Garra  biekkat  liehmu  dálkin  váikkuhit  nuppe guvlui; garra biekkat dipmadit muohttaga nu ahte boazu beassá guohtut</em>.” (Eira <em type="italic">et  al.,</em> 2009).  Deháleamos  fáktor  guohtuma  čilgemis,  lea  bodni.  Deháleamos </p>
<p>aspeakta mii guoská bodnái, lea dat ahte muohta dahje jiekŋa ii galggaše jiekŋut</p>
<p>gitta eatnamii ja šattuide ja nu <span type="quote">"lásset"</span> daid (Routier, 2011). Muohtašládja, mii jiekŋu  eatnamii,  (bodneskárta  dahje/ja  bodnejiekŋa),  lea  vearrámus  muohta</p>
<p>bohccui danne go dat sáhttá dagahit boazojámu.</p>
<p><em type="bold">Tabealla 6: Guohtumadiliid vuollevariánttat Guohtun Guohtun varianttat </em></p>
<p><em type="italic"> Garasvuohta Báiki </em></p>
<p>hui buorre guohtun njunneguohtun  buorre guohtun goaivvosguohtun  Oalle buorre guohtun   Oalle heitot guohtun  bieđggus guohtun heitot guohtun  Rudneguohtun   Skoavdeguohtun</p>
<p><em type="italic">Guohtun</em>-doahpaga  vuolledoahpagat  čilgejit  dárkileappot  doahpaga  </p>
<p>sisdoalu  muohttaga  garasvuođa  dáfus  ja  báikki,  mielde  gokko  lea  muohta. Guohtundiliid  ja  guohtunvariánttaid  čanastagat  čájehit <em type="italic">guohtun</em>-doahpaga </p>
<p>vuollevariánttaid.  Dat  kategoriijat  main  boahtá  ovdan  makkár  muohta  lea (garas/luotkkus) gullet kategoriijai buorre/hui buorre guohtun. Vuollevariánttain</p>
<p>main  lea  mielde  guovllučanastat,  gullet  kategoriijai  hui  heitot/heitot  guohtun (tabealla 5). Dán oktavuođas orru guohtun-doahpaga geavaheapmái gullame goit guokte  ášši,  nappo  1)  man  garas  muohta báikkis  lea  (<em type="italic">njunneguohtun, </em></p>
<p><em type="italic">goaivvosguohtun)</em>  ja  2)  movt  dákkár  muohta  lea  báikki  mielde:  (<em type="italic">bieđggus guohtun</em>, <em type="italic">rudneguohtun,  skoavdeguohtun)</em>.  Dát árvvoštallan  lea  dási  mielde. <em type="italic">Njunneguohtun</em>,  geavahuvvo  go  galgá  čilget  dili  go  boazu  beassá  njuniin </p>
<p>muohttaga  čađa  bodnái.  Nubbi  sullásaš  doaba  lea <em type="italic">gutnaguohtun</em>,  mainna </p>
<p>muohttaga  buohtastahttá  gunain,  nappo  ahte  dat  lea  luotkkus.  Dát  guokte</p>
<p>čilgejuvvojit  buoremus  guohtundássin  danne  go  dakkár  diliin  lea  muohta  nu luotkkus  ahte  boazu  ii  báljo  dárbbaš  atnit  fámuid  guohtut. <em type="italic">Goaivvosguohtun</em> geavahuvvo  go  čilgejit  guohtuma  nu  ahte  boazu  beassá  goaivumiin  bodnái,  ja </p>
<p>dát  lea  maid  daddjon  leahkit  oalle  buorre  guohtundillin.  Heajut  bealde  lea</p>
<p><em type="italic">bieđggus  guohtun</em>, <em type="italic">rudneguohtun</em>  ja <em type="italic">skoavdeguohtun</em> maid  geavahit  go  čilgejit </p>
<p>diliid  mat  dagahit  ahte  boazu  beassá  dušše  muhtin  sajiin  bodnái.  Omd.  dadjet rudneguohtumin  dalle  go  muohtaeatnamis  leat  dego  rutnit,  mat  dábálaččat  leat šaddan  njáhcun  bievlan  čakčat/skábman.  Dat  čájeha  ahte  čakčadálkkiin  ja earenoamáš muohta-/ jiekŋašlájain mat dalle šaddet, nugo bodneskárttas, lea hui</p>
<p>stuora váikkuhus guohtumii. Go lea bodneskárta, de boazu ii beasa bodnái ja dat dagaha dálvet <em type="italic">rudneguohtuma</em>. (Aslak Anders I. Eira). Guohtuma karakteriserema sáhttá leat sulaid meroštallan ipmárdusain </p>
<p>mainna sáhttá kategoriseret dieđuid viiddis kategoriseremiiguin, ja mii maiddái sáhttá seammás čájehit movt olbmo jierbmi orru doaibmame. Sulaid meroštallan ipmárdusas  geavahuvvo  gieđahallat  kompleaksa  vuogádagaid.  Das  leat  diehtuoasit  ja  daid  čanastagat  sulaid  árvvoštallon.  Dán  váldoiešvuohta  lea  geavahit giellavuđot  variábeliid  čilgemii,  lassin  lohkovuđot  variábeliidda  (Berkes  &amp; Berkes, 2009). Kompleaksa vuogádagain, nu go dán oktavuođas bohcco-olbmomuohttaga<span type="quote">“hui  buorre  guohtun”</span>,  <span type="quote">“buorre  guohtun”</span>    jna.,  mat  leat  giellavuđot</p>
<p>variábelat, sáhttet čájehit muohttaga ja bohcco kompleaksitehta dan ektui movt</p>
<p>heivehit guođohanstrategiijaid.</p>
<p><em type="italic">4.4.2 Oppas ja čiegar </em></p>
<p><em type="italic">Guohtun</em>-doahpaga  doabavuogádaga  guovddáš  doahpagat  leat </p>
<p>maiddái <em type="italic">čiegar</em>-  ja <em type="italic">oppas</em>-doahpagat.  Dát  leat  dehálaččat  mearkkašumi  ja dovdomearkkaid  dáfus  danne  go  dát  muitalit  bohcco  birgema  dahje  ceavzima </p>
<p>árvvoštallama  birra  (Eira <em type="italic">et  al.,</em>  2010). <em type="italic">Oppas</em>  lea  boazodoalu  dálvekapitála </p>
<p>mainna  boazu  galgá  birget  dálvvi  badjel  (Nils  Isak  Eira,  2006,  persovnnalaš</p>
<p>ságastallan). Mađi eanet čiegar dihto guovllus lea, dađi unnit oppas lea seamma</p>
<p>sajis  ja  nuppe  guvlui,  nappo  mađi  eanet  čiegar  lea  ovtta  báikkis,  dađi  heajut guohtun  lea  (Eira <em type="italic">et  al.,</em>  2010). Goappašat  doahpagiin  leat  máŋga vuolledoahpaga, mat dárkileappot čilgejit muohtadili go badjedoaba dahká. </p>
<p><em type="italic">Oppas</em>-doaba definerejuvvo guovlun dahje báikin gos lea muohta mii </p>
<p>ii leat duohtaduvvon, ahte omd. bohccot eai leat duolbman dakko (Aslak Anders I.  Eira). <em type="italic">Oppas</em>-doahpaga  geavahus  ii  leat  nu  olu  sturrodagas  sáhka,  muhto baicca mainna lágiin eallu lea guođohuvvon, omd. jus lea čoahkis, de duolbmá </p>
<p>dieđusge eanet. (Isak Mathis Eira, persovnnalaš ságastallan). Oppas lea muohta mii  dábálaččat  lea  hui  luotkkus  ja  olles  muohttagis,  muohtagierragis  bodnái,</p>
<p>sáhttet leat dipmá muohtašlájat nugo omd. vahca, luotkko muohta, seaŋáš (Eira</p>
<p><em type="italic">et al.,</em> 2011, sáddejuvvon sisa). Jus lea oppas, de mearkkaša dat ahte dakko lea </p>
<p>buorre guohtun (Eira <em type="italic">et al</em>., 2010). </p>
<p><em type="italic">Govus 9: Oppasvariánttat dásiid mielde, buoremus dásis heajumus dássái. </em></p>
<p>Das  movt  eallu  guohtu  ja  movt  boazovázzi  guođoha  vuolgá  makkárat oppasvariánttat  šaddet,  obbasa  buot  buoremus  dási  buorrevuođas  ja  obbasa</p>
<p>heajumus dási buorrevuhtii.</p>
<p><em type="italic">Oppas</em>-doahpagis  leat  unnimus  vihtta  vuolledoahpaga  dan  mielde </p>
<p>makkár oppas lea (govus 9). Buot buoremus oppasdási variánta, lea <em type="italic">silkeoppas</em>. Dákkár lea báiki gokko eai leat ovttage ealli luottat. Dákko lea luotkko muohta </p>
<p>ja dakkár muohta maid sáhttá dušše savdnjilit eret. Dát báiki buohtastahttojuvvo</p>
<p>silkkiin, mii lea áibbas linis. Go lea <em type="italic">čavdeoppas</em> dahje <em type="italic">áinnehisoppas</em>, mearkkaša </p>
<p>dat  dakkár  báikki  gokko  ii  leat  guođohuvvon. <em type="italic">Suolo-oppas</em>  lea  oppasvariánta </p>
<p>mas  guovllus  leat  oppasdielkkut,  mat  sulastahttojuvvojit  suolun.  Dát  lea  sullii seammá go <em type="italic">dielko-oppas</em>, mii muitala guovllu birra gokko boazu ieš lea beassan </p>
<p>válljet  obbasa  guođodettiin,  gokko  lea  goisten  veahá,  borralan  ja  mannan  fas.</p>
<p><em type="italic">Rámso-oppas</em> lea  šaddan  danne  go  eatnamis  leat  skártadielkkut.  Dat  ii  leat  nu </p>
<p>buorre, danne go boazu šaddá guohtut dielkkuid mielde. Boazovázzit dadjet ahte</p>
<p>muhtun  guovlluin  sáhttá  leat  oppas,  muhto  dattetge  ii  soaitte  leat  guohtun,  mii</p>
<p>mearkkaša  ahte  lea  luotkko  muohta,  muhto  eatnama  vuostá  lea  skárton.  Dán dilálašvuhtii  daddjo  leat  botnis  vihki,  danne  go  dakko  soaitet  jiekŋadielkkut čakčat  billistan  guohtuma.  Boazovázzit  dadjet  ahte  go  lea <em type="italic">rámso-oppas</em>,  de  lea </p>
<p>guohtumis vihki (Isak Mathis O. Eira).</p>
<p><em type="italic">Čiegar-</em>doaba  lea <em type="italic">oppas</em>-doahpaga  vuostedoaba  ja  mearkkaša  ahte </p>
<p>dakko lea báiki duohtaduvvon, go dakko leat bohccot guhton ja roggan. <em type="italic">Čiegar</em><em type="italic">čiegar</em>.  Hui  unnán  muohttagis  ii  báljo  šatta  čiegar. doahpaga geavaheapmi eaktuda ahte lea muohta eatnama nalde ovdal go sáhttá dadjat  ahte  lea </p>
<p>Čiegarbáikkiin, ii leat bohccuin dahkamuš, danne doppe ii leat guohtun.</p>
<p><em type="italic">Čiegar</em>  govvida  muohttaga  mii  lea  garas.  Proseassa  mii  dagaha </p>
<p>čiehkara  lea  go  boazu  guođodettiin  duolbmumiin  mekánalaččat  cuvke</p>
<p>muohtakrystállastruktuvrraid,  mii  fas  dagaha  ahte  sinterenproseassa</p>
<p>dáhpáhuvvagoahtá  hui jođánit. Maŋŋel sinterenproseassa (mii lea go molekylat</p>
<p>nanusmuhttet ovttaskas muohtakrystállaid čanastagaid) šaddá muohta hui garas.</p>
<p>Dákkár muohta lea garraseabbo go čearga, man garasvuohta 250-450 kg/m, go čiehkaris  sáhttá  leat  eanet  500  kg/m.  Danne  lea  dákkár  báikkis  beara  garra</p>
<p>muohta  bohccui  guohtut  (Eira, <em type="italic">et  al.,</em>  2011,  sáddejuvvon  sisa).  Dábálaččat, </p>
<p>čiegar dagaha ahte dakko ii sáhte šat dan dálvvi guođohit.</p>
<p><em type="italic">Čiegar</em>-doahpagis leat  golbma  elemeantta  mielde,  namalassii ahte  1) </p>
<p>lea báiki gokko leat guđohagat, 2) dakko leat galbma suovnnjit ja 3) muohta lea dakko  hui  garas.  Dat mearkkaša  ahte  dakkár  báikkis  dábálaččat  eai  sáhte</p>
<p>guođohit  danne  go  muohta  lea  nu  garas,  datte  ge  vuolgá dat  áiggis  goas  lea čiegarduvvon. Jus ovddabealde juovllaid čiegarduvvo guovlu, de láve fas dakko sáhttit  guođohit  ođđasit  maŋŋil  dálvet.  Muhto  jus  dálvet  čiegarduvvo,  de  dan báikkis ii sáhte šat guođohit ovdal dipmada fas. Go <em type="italic">čiegar</em> lea galbmon (garran), de  lea  dakkár  muohta  mii  lea  nu  garas  ahte  das  sáhttá  čuolastit  bihtá  eret. Boazovázziid čilgehusa mielde, de ii leat varas čiegar galmmas (garas). </p>
<p><em type="italic">Čiehkara</em> sáhttá  juohkit  goit  čieža  iešguđetláganin  dan  mielde  goas </p>
<p>dat  lea  šaddan  (čiegarduvvon)  ja  movt  lea  šaddan  (govus  10).  Áigi  goas  lea šaddan;  1) <em type="italic">Čakčačiegar</em>,  mii  šaddá  jus  lea  muohttán  čakčat  ja  de  lea čiegarduvvon,  2) <em type="italic">Skábmačiegar</em>,  lea  šaddan  go  skábman  muohtaáiggi guođohuvvo. Dát čiegar datte ge ii leat nu heitot. 3) <em type="italic">dálvečiegar</em>, mii dálvet lea čiegarduvvon,  mii  lea  šaddan  hui  garas. Dát  lea  heajumus  dási  čiegar. </p>
<p>Muohtakonsisteanssa  mielde:  4) <em type="italic">Njáhcočiegar</em>,  mii  šaddá  go  lea  njáhcun </p>
<p>guođohuvvon. Ođđa ja boares čiehkara mielde: 5) <em type="italic">Varas čiegar</em> lea dakko gokko aitto  lea  čiegarduvvon.  Dakko  ii  sáhte  dákkaviđe  guođohit  ii  ge  dakko  sáhte bisánit  ealuin,  6) <em type="italic">Boares  čiegar</em> lea  čiegar  mii  lea  muhtun  áiggi  ovdal </p>
<p>čiegarduvvon.  Dálkki  ja  muohttaga  divvumiid  mielde,  de  dakko  sáhttá  fas guođohit go muohta lea garas. Ja čiegarbáikki mielde: 7) Go lea <em type="italic">čoahkkečiegar</em>, de leat čiehkarat hui čoahkis, eai leat oppasdielkkut gaskkaid (govus 10). </p>
<p><em type="italic">Govus 10: Čiegar-doaba juhkkon čieža vuolledoaban. </em></p>
<p><em type="italic">Čiegar</em>-doaba  lea  boaris  ja  maid  maiddái  boazodoalloálbmogat  mat </p>
<p>geográfalaččat  leat  guhkkálaga,  leat  geavahan,  boazosámiid  nuppi  guovllus  ja</p>
<p>boazonjenetsat  nuppe  guovllus  (Roung,1964). <em type="italic">Čiegar</em>,  nu  go  omd.  guohtut<em type="italic">et  al.,</em>  2010)  leat  doahpagat  mat  lea  seilon  dološvuođa árktalaš guovlluid  álbmoga  ealáhusvuogi  mielde.  Ruong  (1964)  mielde  namuhii Torneaus, gii elii measta 400 jagi dás ovdal (1600-1681), <em type="italic">čiehkara</em> čiegarbivddu doaba  (Eira </p>
<p>oktavuođas. Gielalaččat lea sámegiela <em type="italic">čiegar</em>-doahpagis boazodoalu oktavuođas </p>
<p>fuolkevuohta Njenetsa, Mánsi ja Khanti gielaide (ibid.).</p>
<p><em type="italic">4.4.3 Fieski </em></p>
<p><em type="italic">Fieski</em>-doaba mearkkaša báikki gokko lea deaškaluvvon muohta maid </p>
<p>boazu lea dahkan danne go dákko lea vázzán ja guđostallan. Fieski lea maid go</p>
<p>muohttagis  sáhttá  luottaid  oaidnit.  Fieski  ii  leat  njulgestaga  muohtašládja,  dat doaba  gullá  muohttaga  luoddakategoriijai.  Fieski  daddjo  leat  daid  rájiid  siste</p>
<p>gokko bohccot leat leamaš. Go bohccot leat fitnan báikkis dahje boazovázzit leat guođohastán dákko, de leat fieskkástallan. Fieskki sáhttet ollu bohccot ráhkadit, muhto  okta  boazu  maid  ráhkada  fieskki.  Guođohettiin  vudjet  boares fieskemohkiid birra  geahččan  dihte leat go bohccot  báhcán  dohko.  Maiddái  go leat  ohcame  meahccečorragiid,  de  boazovázzit eai  oza  bohccuid  álggos,  muhto</p>
<p>fieskki  ja jus dahje go gávdnet fieskki, de dan gurret jus dette gávdnet bohccuid.  Maiddái <em type="italic">fieski</em>-doahpagis  leat  máŋga  dási,  mat  leat  áiggi  ja konsisteanssa  mielde  ja  dan  mielde  gokko  fieski  lea  (govus  11).  Dan  sáhttá juohkit unnimus 4 vuolledoaban. 1. Ravdafieski sáhttá leat fieski ravddas dahje guovtti  ealu  gaskka  sáhttá  leat  fieskegaska,  2)  Boaresfieski  gokko  lea  boares </p>
<p>fieski, de dakko lea  ovdal guođohuvvon, 3) Varasfieski lea go aitto lea šaddan</p>
<p>fieskin ja  4)  njáhcofieski,  lea  fieski  mii  lea  njáhcun  šaddan  (Govus  11).  2009</p>
<p>čavčča lei njáhcofieski lahka Guovdageainnu.</p>
<p><em type="italic">4.4.4 Ritni  </em></p>
<p>Ritni-doaba mearkkaša muohttaga/jieŋa mii lea darvánan muoraide, ja dat  gullá  kategoriijai  mas  lea  jiekŋuma  birra  sáhka;  jiekŋa mii  lea  (i)  eatnama</p>
<p>nalde, (ii) muorain ja (iii) diŋggain. Nappo sámegielas earuhit dáid dan mielde gokko dat šaddet/leat: <em type="italic">bihci, (i) </em>mii lea<span type="quote">”ásahis”</span> muohta eatnama nalde, <em type="italic">ritni</em>, (ii), </p>
<p>mii lea muohta muorain, <em type="italic">šuhči,(ii), </em>mii lea jiekŋa muorain ja <em type="italic">čođđi,</em> (iii), <em type="italic">mii</em> lea </p>
<p>jiekŋa, geđggiid ja diŋggaid nalde ja maid muorain.  Ritni šaddá go lea dakkár dálkesorta mii dagaha ahte muohta darvána muoraide.  De  šaddá  rinádat  mii  dagaha  ahte ii  oainne  maide  muoraid  čađa. Ritnigoahtit  sáhttá  juo  skábman,  dakkaviđe  go  muohta  lea  boahtán.  Govus  12 čájeha  ahte  2008  skábman  lei  guhká  rinádat,  bisttii  45  beaivvi.  Golggotmánu loahpageahčen  bihco  eatnamat  ja  jávrrit  gavdo.  Moadde  beaivvi  maŋŋil  šattai murku ja beaivvi  maŋŋil lei ritnon. Meterologalaš dátaid  mielde  lei dalle  unnit go 50 cm muohta (rukses gráfa, govus 12), ja dalle ii lean leamaš biegga, muhto lei buollašiid doallan (alit gráfa, govus 12).</p>
<p><em type="italic">Govus 11: Fieski-doaba vuolledoahpagiiguin Govus 12: Rinádat bisttii 45 beaivvi 2008 skábman. Gráfas: SD čájeha man gassa muohta lei ja TAN lea maximuma temperatuvra. </em></p>
<p>Ritni mearkkaša ollu boazodollui danne go lea rinádat, de bohccui lea buorre.  Boazu  beassá  čiehkadit  ritnevuvddiid  sisa,  gos  de  beassá  ráfis  guohtut (váikkuha bohcco oadjebasvuođa dovdui) ja orru jaska go ii oidno. Boazovázzi</p>
<p>bargui gal dattege ii leat rinádat nu fávdnát danne go dakkárin lea váttis oaidnit</p>
<p>bohccuid go omd. galgá čohkket ealu ja lea maid dieđus váttis dakkárin gávdnat čorragiid (Guođohanstašuvdna 2).</p>
<p><em type="italic">4.4.5 Goavvi  </em></p>
<p>Vuođđomuohtadoaba, <em type="italic">goavvi</em>,  lea  doaba  mii  ii  geavahuvvo beaivválaččat,  muhto  mii  dálvet  ihtá  ekstrema  dálkedáhpáhusaid  váikkuhusaid oktavuođas. <em type="italic">Goavvi</em> lea  doaba,  mii  čilge  guohtundili  ollislašvuođa  ja definerejuvvo  earenomáš  heajos  guohtundillin.  Goavvi  dilis  sáhttet  bohccot jápmit nealgái. Goavvi ii geavahuvvo čilget <span type="quote">“dábálaš”</span> heajos guohtuma, dalle go </p>
<p>lea <em type="italic">cuoŋu, čearga, ce</em>avvi jna. Goavvi-doahpaga sisdoallu čájeha gova das movt ekstrema  dálkedilit  speadjalastet  boazodoallovuogádaga  rievdama  (omd. </p>
<p>struktuvrra,  doaimma,  organiserema  oktavuođas),  danne  go  ekstrema  diliid geažil bohccot nelgot ja nu šaddet boazodollui negatiiva váikkuhusat. Okta dain</p>
<p>vuosttaš  čilgehusain  ekstrema  guohtundiliid birra  dálvet  lea  Tromholt  (1885)</p>
<p>almmuhan. Guovdageainnu boazosápmelaččat leat sullii 12 gearddi vásiha goavi 100  jagis  ja  geavahan  dán  doahpaga  daid  háviid  go  dákkár  dilit  leat  leamašan</p>
<p>(tabealla 6).</p>
<p>Goavvi sáhttá šaddat go lea assás <em type="italic">jiekŋa</em> eatnama nalde, <em type="italic">bodneskárta</em> </p>
<p>ja/dahje <em type="italic">gassa  muohta</em>.  Faktorat  nugo  arvi  ja  šlahtti,  temperatuvra, </p>
<p>muohtametamorfosa  ja  iešguđetlágan  geartnit  dagahit  iešguđet  dási <em type="italic">goavi</em>.  Dát faktorat  leat  nie  dehálaččat  go  váikkuhit  guohtundiliide  čakčadálvvi,  dalle  go </p>
<p>bievlaeanan nuppástuvvá muohtaeatnamin ja maiddái olles dálvvi.</p>
<p>Boazovázzit  čilgejit  goavi  dan  mielde  man  garra  váikkuhusat  dain</p>
<p>leat  bohccui  ja boazodollui. Dákkár  dilit leat dábálaččat  mihá vearrábut go <em type="italic">hui </em></p>
<p><em type="italic">heajos  guohtun</em>  dilit.  Goavvi-variánttat  (govus  13)  leat  relaterejuvvon  dan </p>
<p>mielde makkár goavvi lea. Mađi guhkit goavvi bistá, dađi stuorit váikkuhus das</p>
<p>lea  boazodollui.  Goavi  vuolledoahpagat  čájehit  daid  oktavuođaid  áigái  ja</p>
<p>jagiáiggiide.  G<em type="italic">oavvegiđđa</em>,  bistá  ovtta  jagiáiggi, <em type="italic">goavvedálvi, </em>fas  bistá  guovtti jagiáiggi, <em type="italic">goavve</em>jahki,  lea  čakčadálvvis  giđđii  (jahki)  ja  nealgedálvi,  mii  lea </p>
<p>vearrámus dili mearkkašupmi, lea čavččas giđđii (govus 13).</p>
<p><em type="italic">. </em></p>
<p><em type="italic">Govus 13: Goavvi-doaba vuolledoahpagiiguin. </em></p>
<p><em type="italic">Goavvegiđđa </em>mearkkaša  guhkes  giđa,  go  sáhttá  leat  ollu  ja  gassa </p>
<p>muohta  seammás  go  lea  galbma  dálkkit,  borggat,  šlahttit,  ja  eai  báljo  leat</p>
<p>bievladielkkut. <em type="italic">Goavvejahki </em>lea  go  dát  heajosvuohta  bistá  čakčadálvvis  gitta </p>
<p>giđđii. Jearahallamat čájehit ahte eanas informánttat dávjjimusat geavahit goavi čilget  guohtundilliid  giđđat  ja  giđđadálvái.  Ii  okta  ge  informánttain  geavahan goavi  čakča/čakčadálvvi  diliid  birra,  man  sáhttá  čilget  ahte  dálke-/muohtadilit čakčat dábálaččat easkka dálvet dovdojit. <em type="italic">Goavvi</em> sáhttá bistit dassážii go muohta </p>
<p>suddá  nu  ahte  bievlá.  Goavvedilli  sáhttá  leat  miehtá  vissis  guovllu,  muhto maiddái  sáhttá  leat  báikkuid.  Go  lea <em type="italic">goavvi</em>,  de  lea  váttis  birget  bohccuiguin, </p>
<p>sihke  ealihit  bohccuid  dahje  doallat  čoahkis  ealu  danne  go  bohccot  mannet vaikko guđe guvlui ohcat ealádaga (informánta c19).   Goavvi mearkkaša ahte sáhttá massit ollu bohccuid, go dat váikkuha</p>
<p>garrasit bohcco  ceavzimii  ja  ahtanuššamii  ja  nu  boazodoalu  ekonomiijai  ja</p>
<p>organiseremii. Goavvejahki sáhttá čuohcat vihtta jagi ovddasguvlui (informánta</p>
<p>c28).  Informánta muitala  ahte  ekonomalaččat  sáhttá  navdit  ahte lassin dábálaš jagiin  massemii,  sáhttet goavi  dihte  šaddet  30%  unnit  miesit.  Dat  dagaha  ahte</p>
<p>ollu  bohccot  jápmet,  njiŋŋelasat  sáhttet  reitot,  mat  sáhttet  nie  buktit  miesehis jagiid.  Päiviö  (2006)  č<em type="italic">goavvi</em>  sáhttá  váikkuhit  maiddái  ahte </p>
<p>siidaorganiseren/siiddastallamat  sáhttet  rievdat,  nugo  molsut  johtingeainnuid,</p>
<p>johtolagaid  ja  orohagaid.  Son  čájeha  ovdamearkkaid  Ruoŧas,  Sirgá-čearus,  mas siidaorganiseren  rievddai  goavi  geažil,  ja  mas  maiddái  manai  nu  guhkás  ahte</p>
<p>boazosámit  fertejedje  heaitit  boazodoalus  go  nohkkojedje,  ja  álge  eará doaimmaide, nu go guollebivdui.</p>
<p>Ekstrema  diliid  historjjálaš  čilgehusaid  analiisa  Guovdageainnu boazodoalus  álgogeahčen  20-čuođi  logus  dálá  áigái  čájehit  ahte  leat  leamaš iešguđet  lágan  dási  goavit  dán  guovllus.  Ovdamearkkat  goavvediliin čájehuvvojit tabeallas 7. Heajumus dási goavvi, <em type="italic">nealgedálvi</em> muitaluvvui leamaš 1917/1918, mas gárte stuora negatiivvalaš váikkuhusat boazodollui. </p>
<p><em type="bold">Tabealla 7: Iešguđet </em><em type="italic">goavvi</em><em type="bold"> –áigodagat, mas </em><em type="italic">nealgedálvi</em><em type="bold"> 1917/18 lea  merkejuvvon fiskadiin, 1967/68 ja 68/69 merkejuvvon ruoksadiin leat </em><em type="italic">goavvejagit</em><em type="bold">, ja 1958-1961 ja 1997 merkejuvvon ruonáin leat </em><em type="italic">goavvegiđat</em><em type="bold">. </em></p>
<p><em type="bold">Jahki </em><em type="italic">Goavv</em><em type="bold">egiđđa </em><em type="italic">Goavv</em><em type="bold">ejahki nealgejahki </em></p>
<p>1907/08 <em type="italic">goavv</em><em type="bold">egiđđa</em>   1917/1918   <em type="bold">nealgedálvi</em> 1957/58 <em type="italic">goavv</em><em type="bold">egiđđa</em>   1960/61 <em type="italic">goavv</em><em type="bold">egiđđa</em>   1967/68  <em type="italic">goavve</em><em type="bold">jahki</em>  1968/69  <em type="italic">goavve</em><em type="bold">jahki</em>   guhkes <em type="bold">giđđa</em>    guhkes giđđa   1996/1997 <em type="italic">goavv</em><em type="bold">egiđđa</em> <em type="italic">goavve</em><em type="bold">jahki</em>  1997/1998 heajos <em type="bold">giđđa</em> <em type="italic">goavve</em><em type="bold">jahki</em>  1998/1999 heajos <em type="bold">giđđa</em> <em type="italic">goavve</em><em type="bold">jahki</em>  1999/2000 heajos <em type="bold">giđđa</em> <em type="italic">goavve</em><em type="bold">jahki</em>  Ovdamearkan  čájehan  ekstrema  dálkediliid  váikkuhusa  man  birra Guovdageainnu  boazosápmelaš  (riegádan  1909)  čilgii  1917/1918  jagiid  leat nealgedálvin, dat jahki go bohccot jápme nealgái. Son čilgii ná: </p>
<p><em type="italic">Dat  ii  lean  suohtas  jahki.  Dalle  lei  nu  heitot  ahte  dat  ii  oba  birgen  ge,  dalle  šadde </em></p>
<p><em type="italic">johttát gosa nu. Sii geat eai bieđganan oalát siiddaiguin, dat johttájedje dainna mii lei </em></p>
<p><em type="italic">báhcán. Muhtimat bieđganedje ja nu dat dušše manne dat bohccot, muoraid mielde ja </em></p>
<p><em type="italic">juohke guvlui. Doppe ii lean ealát. </em></p>
<p>Son muitá ovdalaš juovllaid, go čakčat lei borgan hui gassadin ja de fas  arvvi  hirbmadit  ja  galmmii  nu  ahte  šattai  jiekŋan.  Dalle  lei  nu  garas  ahte šadde  čuollat  suvnnjiid  bohccuide  danne  go  jiekŋa  lei  10-15  cm  asu.  Sii  maid čulle  jiekŋalaiggahagaid,  laigejedje  daid  eatnamis  eret,  ja  go  jorgaledje  daid,</p>
<p>dain lea jeagil gitta, maid bohccuide adde.</p>
<p>Historjjálaš meteorologalaš dátain sáhttit oaidnit dálkediliid mat ledje 1917  čakčadálvvi  (rukses  rieggá  siste,  govus  14)  ja  mat  sáhttet  leat  dagahan nealgedálvvi. Dálkedátat čájehit ahte  golggotmánu álggus ledje buolašgrádat ja</p>
<p>maiddái  muohtadálkkit, mat dagahedje  20 cm  muohttaga.  Muohta  fas suttai, ja</p>
<p>árvideamis  jieŋui  go  ledje  buolašgrádat dakkaviđe  go  maŋŋil  go  lei  suddan. Temperatuvrrat  molsašuvve  galbma  grádas  lieggagrádaide  ja  nie  joatkašuvai.</p>
<p>Gráfas  sáhttit  vel  oaidnit  ahte  golggotmánu loahpas  gitta  álggogeahčái</p>
<p>skábmamánu  šattai  oanehis  bievlaáigodat  dien  geažil.  Go  de  muohttigođii,  de</p>
<p><em type="italic">Govus 14: Geavahettiin temperatuvra-, arve/muohta- ja muohta gassodagadátaid mat </em></p>
<p><em type="italic">Kárášjogas leat  mihtiduvvon </em></p>
<p><em type="italic">1917-1918 sáhttet navdit ja čilget Guovdageainnu dálkediliid (Hansen-Bauer, 2010).  </em></p>
<p>bijai  30  cm  muohttaga  moatti  beaivvis.  Boazosápmelaččaid  muitalusat čakčadálvvi  dálke- ja  muohtadiliid  birra  sáhtte  heivet  meterologalaš  dátaid čilgehusaide seammá áiggis (govus 14).  Johan  Turi  čilgii  muohtadoahpagiiguin  1910:is  movt  lea  go</p>
<p>bievlaeatnamis  rievdá  muohtaeanamin  ja  movt  dát muohtašlájat  šadde. Dáinna</p>
<p>čilgehusain  čájeha  Turi  man  dehálaččat  dálkedilit  čakčat sáhttet  leat</p>
<p>dálveguohtundiliide.</p>
<p><em type="italic">“ Ja  dat  lávejit  ragat  loahpas  njázut,  ja  dalle  lea  gale  jo  muohttán  eatnamii.  Ja  daid </em></p>
<p><em type="italic">áiggiid,  go  sarvát  leat  golggohuvvan,  daid  áiggiid  láve  álo  njáhcu,  ja  dat  njahcu </em></p>
<p><em type="italic">gohčoduvvo golggu njáhcun. Ja dalle lávejit biestit ealuid, dainnago dalle leat hui heajos </em></p>
<p><em type="italic">dálkkit  -    mierkkát  ja  arvvit.  Ja  go  olu  njázuda,  de  bievlá  soames  sajiid  ja  muhtun báikkiide báhcá muohta ja go galbmo, de šaddá dat muohta jiekŋan - dahje gohčoduvvo bodneskártan. Ja dat bissu olles dálvvi dakkárin go dalle lea, go manjemus njáhcu nohká ja  galbma  ilbmi  boahtá.  Muhto  jos  dalle  daid  ovdalis  namahuvvon  njázuid  [áigge]  ii </em></p>
<p><em type="italic">billis  muohttaga,  de  gal  boahtá  buorre  dálvi,  jos  ii  šatta  gassat  muohta.Muhto  gal  dat </em></p>
<p><em type="italic">guohtu boazu oba gassada, go lea buhtis bodni, go ii leat jiekŋa botnis. Ja dat áigi lea, goas sámiin lea ballu, makkár dálvi boahtá.” (Turi, 2010:43) </em></p>
<p>Dát  badjel  100-jagi  boares  čilgehus  čájeha  ahte  elementtat  maid  Turi  dalle</p>
<p>namuhii leat hui mearkkašahttin guohtumii, nugo jus njázuáigge muohta jiekŋu ja  šaddá  bodneskártan,  leat  ain  dán  áiggi  seammá  mearkkašahttit.  Dát  čájeha</p>
<p>kontinuitehta sihke doahpagiid sisdoalus ja maid diliid gullevaš čilgehusain.</p>
<p><em type="bold">4.5 Árbevirolaš máhttu muohttaga, heiveheami ja resilieansajurddašeami birra </em></p>
<p>IPY  EALÁT-prošeavttas  navdet  ahte árbevirolaš  máhttu,  mii  lea sámegiela  fágadoahpagiin,  lea vuođđun  boazosápmelaččaid  návccaide  movt</p>
<p>čoavdit diliid ja heivehit iežaset rievdamiidda (Tyler <em type="italic">et al</em>., 2007; Maynard <em type="italic">et al</em>., </p>
<p>2010;  Eira <em type="italic">et  al</em>.,  2010;  Magga <em type="italic">et  al</em>.,  2011;  Eira  &amp;  Mathiesen,  2011,  manus). </p>
<p>Dán kapihttalis digaštalan movt boazodoalloservodat lea dusten luondduroasuid</p>
<p>nugo <em type="italic">goavi </em>ja  eará  heajos  guohtundiliid  dálvet  resilieanssa  ipmárdusa  mielde. Resilieansa sáhttá oanehaččat čilget ná: siidda návccat dahje vejolašvuođat omd. </p>
<p>maŋŋil goavi, beassat seammá dillái mii lei ovdal. Resilieanssa sáhttá defineret iešguđetládje,  muhto  okta  definišuvdna  lea  dat kapasitehta  dahje  návccat  mat</p>
<p>muhtun  vuogádagas  leat  dustet  roasuid,  ja  dat  movt  vuogádat  nagoda  iežas</p>
<p>ođđasisorganiseret roasuid rievdademiid áiggi ja movt de nagoda doalahit iežas guovddáš doaimmaid, struktuvrraid, identitehta dalle go rievdamat dáhpáhuvvet</p>
<p>(Berkes &amp; Turner, 2006). Resilieantaservodagat leat dakkárat mat nákcejit birget</p>
<p>maŋŋil  vahágiid,  maid  luondduroasut  leat  dagahan.  Gaillard (2006)  čállá  ahte</p>
<p>luondduroasut  leat  luonddufenomenat  mat  áitet  olbmuid,  struktuvrraid  ja</p>
<p>ekonomalaš  áššiid.  Luondduroasut  sáhttet  ee.  leat  eanandoarggástusat,</p>
<p>stoarpmat, dulvvit ja goikkádagat,  muhto báikkálaččat  dat fertejit  defineret  mii sidjiide lea roassun. Boahtteáiggi globálaliegganeami negatiiva váikkuhusat mat</p>
<p>čuhcet muohttagii, sáhttet karakteriserejuvvot luondduroassun boazodollui.</p>
<p>Muohtadoahpagat  nugo <em type="italic">bodneskárta,  bearta</em>, <em type="italic">cuoŋu,  ceavvi</em>,  main buohkain lea dehálaš árbevirolaš  máhtu  sisdoallu, leat  geavahuvvon  observeret ja  gozihit  muohttaga,  maiddái  luondduroasuid  oktavuođas. <em type="italic">Ceavvi</em>  lea muohtadoaba  geavahuvvo  Guovdageainnus  ja  man  sisdoallu  lea  garra  muohta </p>
<p>giđđat (Eira et al., 2010)</p>
<p>Eará  guovlluin,  nugo  lullisámi  guovlluin,  leat  doahpagat  mat  sáhttet</p>
<p>leat  davvisámegiela  doahpagiid  sullásaččat,  omd. <span type="quote">"tsievie"</span>-tearpmas  (man mearkkšupmi lea jiekŋageardni jeahkála nalde; garra muohta mii guoddá smávva</p>
<p>bohccuid)  (Laila  Matsson  Magga,  2012,  pers.  gulahallan)  orru  leamen</p>
<p>korrelašuvdna  davvisámegiela  ceavvi-doahpagiin.  Turi  (1933),  gii  lei</p>
<p>Guovdageainnus  eret, čállá  ahte  ceavvi  lea čilgehus  heajos  guohtumis  dálvet. Ceavvi  lea  garra  muohta  man  vuolde  lea  vel  geardni  ja  go  dákkár  muohtadilli</p>
<p>lea,  de  bohccot  bieđganit  ozadettiin  borrosa,  ja  danne  boazosápmelaččat  eai nagot doallat ealu čoahkisin.</p>
<p><em type="italic"> Jorgalus eŋgelasgielas, go lea dušše dan veršuvnnas:“Tsævve is hard snow with a snow-crust </em></p>
<p><em type="italic">underneath it, and, when the snow is of the consistency, then the reindeer herds spread widely </em></p>
<p><em type="italic">in search for food, and then the Lapps can’t hold the herds together.”(Turi, 1933) </em></p>
<p>Turi  gohčodii <span type="quote">“ceavvin”</span> daid  olbmuid  geat  dákkár  heajos</p>
<p>guohtundiliin barge. Son čállá <em type="italic">“Ja dat mat ceavvin gohččojit, dat leat ožžon dan </em></p>
<p><em type="italic">nama ceavvi das, go sii leat álgán ceavvedalvvi čoaggit deid bohccuid mat leat bieđganan  miehtá  vuvddiid,  nu  go  ceavvejagiid  ferte  boazu  bieđganit </em></p>
<p><em type="italic">nelggiiguin  miehtá  vuvddiid.  Ja  go  "ceavit'' álge  veaddit  bielloherggiid,  de  dat bohte  váibbatbohccot  biellu  lusa,  ja  de  sii  álge  biebmat  deid  ja  reainnidit."</em> </p>
<p>(Turi, 1910, 2010). Sámi árbevirolaš  máhttu  muohttaga  birra  lea  dehálaš  oassi</p>
<p>Guovdageainnu boazovázziid resilieanssajurddašeamis. Nu sáhttá</p>
<p>resilieanssajurddašeapmi leat  veahkkin árvvoštallat  luondduroasuid  ollislaččat</p>
<p>(Hewitt,  2004;  Berkes,  2007).  Resilieansa  gieđahallá  olmmoš-ekovuogádaga čanastagaid  ja dan  vuođul  sáhttá  árvvoštallat  man  rašši  vuogádat  lea  go  garvá</p>
<p>juohkimis  vuogádaga  fysihkalaš  ja servodatlaš  beliid.  Dat gieđahallá dynámalaččat  responssaid  mat  gusket  luondduroasuide,  ja  maiddái <span type="quote">“geahččá”</span> boahtteáigái,  mii veahkeha  suokkardallat  politihkalaš  vejolašvuođaid das  movt eallit eahpesihkkaris ja rievddadeaddjediliin (Berkes, 2007). Árbevirolaš máhtu sisdoalus  leat dávjá  dieđut  movt  olbmot  sáhttet heivehit  iežaset  dramatihkalaš birasrievdamiidda  (Reinert <em type="italic">et  al.,</em>  2009).  Dál  orrot  lassáneame duođaštusat  das </p>
<p>ahte báikegottiid vásáhusat ja árbevirolaš máhttu, fievrreduvvon buolvvas bulvii, sáhttet  šaddat  dehálažžan go  galgá  birget  luondduroasu-áiggi  (Hewitt,  2004;</p>
<p>Berkes,  2007).  Boazodoalu  ja  meteorologalaš  historjjálaš  dátaid  vuođul  ja</p>
<p>vuorrasit  olbmuid  njálmmálaš  muitalusaid vuođul  lea  vejolaš  oažžut  eanet dieđuid  das  movt  boazodoalloservodagat  leat  birgen  ja  heivehan  diliid  goavi vuolde ja maŋŋel goavi. Informánta (C28) čilgii movt <em type="italic">goavvi</em> lei sivvan dasa ahte bohccot jápmet nealgái, ahte šaddet miesehisjagit luonddu roasuid dihte, ja ahte bohccot  ožžot  dávddaid. <em type="italic">Goavvi </em>váikkuha njiŋŋelas  bohccui  negatiivalaččat, </p>
<p>namalassii  nu  ahte  das ii  leat  mielki  njamahit  ruksesmisiid,  mat  dan  geažil sáhttet  jápmit.  Buot  boazovázzit  geat  leat  leamaš  mielde  prošeavttas  muitalit</p>
<p>ahte  ealut  unno  sakka  maŋŋil  goavi.  Go  buohtastahttá  goavvejagiid  OarjeFinnmárkku  boazologuiguin  (almmolaš  loguiguin),  de  oaidnit  ahte  boazologut dábálaččat njidjet maŋŋil goavi (govus 15).</p>
<p>Luondduroasut, nugo  goavit<em type="italic">,</em>  mat  leat leamaš  Oarje-Finnmárkkus  nu guhká  go olbmot muitet, beroškeahttá das  man  stuora  ealut (boazologut) ledje, </p>
<p>čájehit movt dat váikkuhit guohtunvejolašvuođaide dálvet. Okta čilgehus manne</p>
<p>goavádat šaddá,  sáhttá  leat Davvi  Atlántalaš  osillašuvnna  váikkuhusat  (eng: North  Atlantic  Oscillation)  (NAO).  NAO lea  dálkkádatlaš  fenomena  mii</p>
<p>čilgejuvvo  osillašuvdnan,  mii  lea  bieggadeaddoerohus  meara  dásis  Islándda badjel ja seammá deattut Asorasullaid badjel (Hurrel, 1995). Áigeráiddut čájehit</p>
<p>movt  NAO  indeaksa  sáhttá  varieret  10-jagi  skálas  ja  váikkuhit dálvetemperatuvrra  Skandinavias.  Eanemus  dovdojit  garra  positiiva  dahje negatiiva  NAO-fásat  Skandinavias čakčadálvvi,  dálvet  ja  giđđadálvvi (www.met.no),  mat  orrot  heive  dasa  go  boazovázzit  karakteriserejit  heajos guohtundiliid. Sis-Finnmárkku dálveguohtuneatnamiin orro</p>
<p>áibmotemperatuvrras    stuora  variašuvdna  jagi gaskka ja  dát  variašuvdna belohahkii  korrelere  NAO  (R  ≈0,5)  (Magga <em type="italic">et  al</em>.,  2011).  NAO-indeavssa variašuvdna čájehuvvo govvosis 16.  </p>
<p><em type="italic">Govus 15: Oarje-Finnmárkku boazolohku 1945 rájes dálá áigái. Alit linjá čájeha boazologu, </em></p>
<p><em type="italic">rukses stoalpu čájeha goavvejagiid ja ruoná fas goavvegiđaid. (Almmolaš dátat </em></p>
<p><em type="italic">Boazdoallohálddahusas, Norggas). </em></p>
<p><em type="italic">Govus 16: NAO-indeavssa variašuvnnat čavččaid (1873–2000) ovttas runta čuoggáiguin mii merkejit historjjálaš goavvejagiid 1917, 1967 ja 1996 Guovdageainnu boazodoalloguovllus </em></p>
<p><em type="italic">ja mat heivejit oktii negatiiva čakča NAO-fásaiguin (Ráhkaduvvon Jianping, 2003 mielde). </em></p>
<p>NAO  váikkuha  ollu  davviguovlluid elliidšlájaide  (Ottersen <em type="italic">et  al</em>., 2001). Positiiva NAO-indeaksa  govviduvvo  dainna  ahte orjješ biekkat lassánit, </p>
<p>negatiiva  NAO  fas  buktá  unnit  orjješ  dahje  nuorti  biekkaid  Skandinaviai</p>
<p>(www.met.no),  muhto  ii  leat  áibbas  čielggas  man  ollu  dát  čuhcet  Oarje</p>
<p>Finnmárkui.  Orru  aŋkke nu  ahte  heajos- dahje  goavvejagit  dálveáiggi  šaddet maŋŋil  go  čakčadálvvi  lea  leamaš  negatiivvalaš  NAO-fása.  Oarje-Finnmárkku boazodoalu  historjá  čájeha  ahte  1917/18,  1967/68  ja  1996/97 leat  mihtilmas</p>
<p>goavvejagit,  mat  dagahedje  ee.  nealggi  ja  boazojámu.  Mu  hypotesa  lea  ahte Oarje-Finnmárkku historjjálaš  goavvejagiid  sáhttá  čilget čakčadálvvi  garra negatiiva NAO-fásain (Govus 16).</p>
<p>Boazovázziid  observašuvnnaid  mielde,  mas  muohtadoahpagat</p>
<p>adnojedje  indikáhtorin,  ledje  siiddain iešguđetlágan  heivehanvuogit  hehttet boazomassimiid,  ja  nu  birgehit  ealu  ja  dainnalágiin  ceavzit  goavi  čađa  ja vel birget  goavi maŋŋil.  Mun  navddán  ahte  boazovázzit  ja  siiddat,  geat  cevzet</p>
<p>dákkár  ekstrema  dálvediliid  čađa,  čájehit  alla  resilieanssa  rievdamiidda geavahettiin  árbevirolaš  máhtu  muohttaga  birra  iežaset  beaivválaš  gielas  ja gulahallamis. Muitalusat čujuhit ahte boazovázzit sáhtte massit measta olles ealu goavi dihte, muhto dan maŋŋil nagodedje fas ovdánit measta seammá dássái</p>
<p>ovdal.  Päivio,  (2008),  čállá  ahte  1930-jagiin  ledje  dákkár  heajos  jagit  Sirgáčearus  Ruoŧas.  Dákkár  ekstrema  dálkediliid  oktavuođas  lea  resilieansa  mihttu</p>
<p>das  man  bures servvodat  dahje  ovttaskas  olmmoš nagoda  dustet  rievdamiid.</p>
<p>O‟Brien earáiguin (2009) navdet ahte resilieansejurddašeapmi addá ođđa vuogi</p>
<p>ipmirdit  kompleaksa  heivehanvuogádagaid  ja  sáhttá addit  guovddášipmárdusa</p>
<p>das  movt  ovddidit  servodatšiehtadusaid,  mat  dorjot iešguđetlágan</p>
<p>stivrenvuogádagaid.  Ekstrema  guohtundiliid  vásihemiid  bokte,  leat  boazovázzit  oahppan movt  sáhttet  heivehit  diliid  rievdamiid  mielde  ja  birgema  dihte  geavahit</p>
<p>iešguđetlágan  heivehanstrategiijaid.  Heivehanstrategiijat  leat  vuogit  maid</p>
<p>ovttaskas olmmoš, siiddat ja servodagat geavahit rievdadit iežaset doaimmaid ja dássemiin  heivehit báikkálaš  njuolggadusaid  ja  ásahusaid  sihkkarastin  dihte</p>
<p>iežaset ealáhusaid (Berkes &amp; Jolly, 2001). Boazodoalus leat geavahan unnimusat</p>
<p>njeallje heivehanstrategiija goavádagaid oktavuođas, 1) diktit bieđganit ealu nu</p>
<p>ahte boazu ieš gávdná borramuša, 2) Sirdit dahje johttit ealuin eará sadjái/guvlui (mobilitehta vejolašvuohta), 3) johttit davás geasseorohahkii dahje/ja 4) biebmat</p>
<p>bohccuid  suinniiguin  dahje  pelletsiiguin  (tabealla  8).  Dáidda  lassin  vel  5)</p>
<p>sihkkarastit  ahte  ealus  galget  leat  iešguđetlágan  bohccot, ealu  girjáivuohta</p>
<p>(Oskal, 2000), mii sáhttá leat heiveheapmi guhkit áigái. Dát heivehanmállet leat</p>
<p>váikkuhan dasa ahte siiddain lea leamaš vejolašvuohta joatkit doaimmain maŋŋil</p>
<p>goavi. <em type="italic"> </em></p>
<p><em type="bold">Tabealla 8: </em><em type="italic">Goavve</em><em type="bold">heivehanstrategiijat  </em></p>
<p>Jahki <em type="bold">Heivehanstrategiijat </em> <em type="bold">Bieđganit </em></p>
<p><em type="bold">diktit Siridt dahje johttit eará sadjái/guvlui Johttit davás Biebmat </em></p>
<p>1917/1918 X X     X   1967/68   X  1996/97   X x</p>
<p>1917/1918  strategiija  dasa  movt  birget  goavvin,  lei  diktit  ealuid</p>
<p>bieđganit  nu  ahte  boazu  ieš  gávnnai borramuša.  Nubbi  vuohki  lei  johttit  eará</p>
<p>sadjái,  gos  lei  ealát.  1958  giđđadálvvi  heivehanstrategiija  lei  johtit  ealuin</p>
<p>nuorttas-lulás,  gitta  Jávrrášduoddarii, mii  lea  guovlu  nuorttalulábealde Guovdageainnu  ja  mii  guhká  1950-loguin  adnui  liigeguohtuneanamin,  gos</p>
<p>siiddat  feara  man  siva  dihte  besse  guođohit  jus  iežaset  orohagas  ii  lean</p>
<p>birgejupmi  (Hågvar,  2006).  1967/68  goavvejagi  johte  ollu  Guovdageainnu siiddat  árra  dálvvi  davás,  geasseorohahkii.  1997 geavahišgohte ođđa  strategiija heivehit diliid dálkkádatváikkuhusaid geažil. Dalle biebmagohte muhtun siiddat ealuid, ja muhtun siiddat fas johte árrat geasseorohagaide. Informánttat muitalit</p>
<p>ahte ii lean dábálaš dalle vel biebmat. Jus galgá sáhttit geavahit dáid strategiijaid</p>
<p>guhkes  áiggi  heivehemiid  váras  ekstrema  muohtadiliid  oktavuođas  ja  maid boahtte  áiggi  dálkkádatrievdamiid  váikkuhusaid oktavuođas,  de  fertejit boazodoalus leat vejolašvuođat dahje fleksibilitehta das movt geavahit eatnamiid ja  movt guođohit. Dát fleksibilitehta addá boazovázziide  vejolašvuođa  heivehit</p>
<p>dálkkádatvariašuvnnaide  ja  doalahit  resilieanssa.  Dutkamat  boazodoalu  sosiála organiserema birra (Turi, 2008), duođaštit ahte boazodoalu siskkáldasresilieansa</p>
<p>dustet  dálkkádateahpesihkkarvuođaid  dahkko árbevirolaš  ekologalaš  máhtu</p>
<p>vuođuin  (Magga <em type="italic">et  al.,</em>  2011a).  Boazovázzit  heivehit  diliid  rievdamiid  mielde geažosgaskka (Reinert <em type="italic">et al.,</em> 2009). Danne sáhttá árbevirolaš máhttu muohttaga </p>
<p>rievdama  birra  ja  sámegiela  muohtadoahpagiid  geavaheapmi  veahkehit  hukset</p>
<p>báikkálaččat  resilieanssa  dálkkádatrievdamiid oktavuođas.  Boazodoallu  sáhttá</p>
<p>doalahit alla resilieanssa ekstrema dálkediliid oktavuođas iežaset  máhtuin,  man oassin lea giella.</p>
<p>Maŋemuš  50-jagiid  lea  boazoealáhus  olu  nuppástuvvan  (Eira,  1984;</p>
<p>Saijets &amp; Helander-Renvall, 2009), mii maid sáhttá váikkuhan boazodoallogillii. Boazosápmelaččat dovddahit ahte boazodoalu barggu oasit rivdet  nu jođánit ja ahte  boazodoalu  bargovuogit,  sáhttet  oalát  nohkat  (J.  Magga  pers.  ságastallan,</p>
<p>2003).  Dálkkádatrievdamiin  dáidet  šaddat  mearkkašahtti  biraslaš,  ekonomalaš,</p>
<p>kultuvrralaš ja  gielalaš  váikkuhusat  sámi  boazodollui.  Juohke  hedjoneapmi</p>
<p>giellastruktuvrras  čájeha maiddái  birasipmárdusa  hedjoneami,  mii  váikkuha ovddeš  buolvvaid  oahpahan  luonddumáhttui  ja  máilmmi  oidnui  (Näkkäläjärvi,</p>
<p>2009).  Lea  ballu ahte  bargovuogit, giella ja boazodoallu  sáhttá nohkagoahtit ja nie geavatlaš  bargu  maiddái  rievdá.  Kalstad  (1999)  čállá  ahte  jus</p>
<p>boazodoallofágalaš  dajaldagat  ja  doahpagat  jávket  beaivválaš  anus,  de  šaddá heahti  maiddái  boazodoallofágalaš  bargui.  Giella  lea  dehálaš  gaskaoapmi</p>
<p>kulturheiveheaddji máhtu dulkomii. Danne ferte árbevirolaš máhtu seammáládje gáhttet go giela gáhtte (Nakashima, 2000; Nakashima &amp; Roue, 2002).   Go giela geavaheapmi, mii lea boazovázziid máhttovuođđu, hedjona, sáhttá dat mearkkašit ahte árbevirolaš hálddašanmálle rievdá, mii sáhttá raššudit boazodoalu.  Ákkastallo  ahte  dálkkádatrievdamiidda  heiveheapmi  lea  juoga  mii</p>
<p>boazodoalus  dahkko  báikkálaš  dásis.  Dát  gáibida  ahte  báikkálaš  árktalaš</p>
<p>guovlluid jođiheaddjit fertejit guhkesáiggi ceavzilvuođajurddašeami birra oažžut</p>
<p>oahpu,  mas  geavahit  sihke  dieđalaš,  vásáhusmáhtu ja  báikkálaš  máhtu  (Turi,</p>
<p>2009).  Doalahan  dihte  alla  resilieanssa  ja  heivehanstrategiijaid,  mat  leat hutkojuvvon  dálkkádatrievdamiid vásáhusaid  vuođul,  fertejit  ráhkaduvvot</p>
<p>earenoamáš  heivehuvvon  oahppofálaldagat  nannen  dihte  boazovázziid</p>
<p>árbevirolaš  máhtu,  kultuvrralaš  ja  gielalaš  vuoigatvuođaid  (Bongo,  2010). Jáhkku  lea  ahte  dákkár  heivehanstrategiijat  sáhttet  doalahit  Finnmárkku boazodoalu resilieansan nu ahte boazodoallu sáhttá gierdat dálkkádatrievdamiid.</p>
<p>Njálmmálaš  muitalusaid  bokte,  ekstrema  guohtundiliid  birra  maid  olbmot muitet,  jáhkán  sáhttit  oažžut  ođđa  máhtu  ja  ipmárdusa  boazodoalu  birra,  mat sáhttá šaddat dehálaš oahppun boahtteáiggi boazodoallohálddašeapmái.</p>
<p><em type="bold">5. LOAHPPAJURDAGAT </em></p>
<p>Dán  fágaidrasttideaddji  barggus,  lean  gielalaččat  guorahallan muohtadoahpagiid, mat leat anus geavatlaš sámi boazodoalus</p>
<p>dálkkádatvariabilitehta  ja –rievdama  ektui.  318  doahpagis  (mielddus  1),  mat Guovdageainnus  geavahuvvojit  muohttaga  olis,  lean  muhtun  guovddáš</p>
<p>doahpagiid  čilgen  dárkileappot  das  movt  dat  geavatlaččat  adnojit  iešguđege guohtundillin  ja  fysihka  ektui.  Dát  guorahallan  čájeha  ja  digaštallá  muohttaga nuppástuvvama guovtti perspektiivvas boazodoalu oktavuođas.</p>
<p>Dát  guorahallan  čájeha  muhtun  muddui  ahte  boazovázziid</p>
<p>muohtadoahpagiid  geavaheami  vuođđun  leat  boazodoalu  vuođđoeavttut dálvemáilmmis  áiggi,  sisdoalu,  muohtafysihka  ektui.  Muohtadoahpagat  leat</p>
<p>dávjá dynámalaččat danin go doahpagiid sisdoallu lea proseassaid ja diliid birra</p>
<p>mat  rivdet  dálkki,  áiggi,  báikki  mielde.  (1.  artihkkalis)  Bohtosat čájehit  ahte</p>
<p>muohtadoahpagat čatnasit geavaheami ja bargguid oktavuođaide.</p>
<p>Muohtadoahpagiid máŋggadimenšunála ipmárdus čájeha ahte muhtun doahpagiin leat čielga muohtafysihkkadovdomearkkat, maid sáhttá buohtastahttit definišuvnnaiguin  mat  leat  riikkaidgaskasaš  muohtaklassi</p>
<p>ekologiija mielde dálveguohtoneatnamiin, mii mearkkaša ahte sis lea holisttalaš máhttu ja –oaidnu muohttaga birra. (2. ja 3. artihkkaliin)  Siida-vuđot  gozihanvuogádagaid  vuođul, ovttas  jearahallamiiguin, lean  sáhttán  dokumenteret  movt  muohttaga  váikkuhus beaivválaš boazobargguide govviduvvo. Goziheami bohtosat čájehit ahte</p>
<p>dálveguohtuneatnamiid  geavaheapmi  lea  strategalaš  ja  systemáhtalaš  báikki  ja áiggi  ektui.  Dát  maiddái  čájehit  ahte  leat  stuora  erohusat  Oarje-Finnmárkku siiddaid  muohtadilliin  jagiid  ja  báikkiid  ektui.  Juohke  siiddas  lea  iežas earenomáš  guohtundilli,  mii  váttisin  dahká  buohtastahttit  nuppi  siidda  dili</p>
<p>nuppiin ja generaliseret dilliid. (2. artihkkalis)</p>
<p>Muhtun  vuođđomuohtadoahpagat,  mat  leat  anus  boazodoalus,  leat</p>
<p>kompleaksa  kategoriijat,  dan  mielde  ahte  doaba  sisttisdoallá  oktanaga  ollu</p>
<p>faktoraid  nu  go  dieđuid  muohttaga,  muohtadiliid,  muohtafysihka,  dálkki,</p>
<p>temperatuvrra,  báikki,  áiggi  ja  bohcco/olbmo  váikkuhusaid  birra.  (1.,  2.  ja  3.</p>
<p>artihkkaliin)  Dát  muohtadoahpagat,  mat  leat  dehálaš  oasit  boazodoalu árbevirolaš  máhtus,  leat  áibbas  dárbbašlaččat  beaivválaš  boazobarggus,.  Dáid dehálašvuohta vuhtto maiddái das go doahpagiin leat máŋggat vuolledoahpagat, mat  čilgejit  dárkileappot  báikki,  áiggi  ja  muohtakonsisteanssa. <em type="italic">Goavvi</em>  lea maiddái dákkár doaba, danne go das leat  dieđut ekstrema dálkkádatdiliid birra, máhttu  movt  heivehit  dálkkádatvariašuvdnii  ja  boazodoalu  resilieanssa-  ja ceavzilvuođamáhttu. Muhtun muohtadoahpagat speadjalastet muohta</p>
<p>nuppástuhttimiid,  maid  ferte  ipmirdit  jus  boazodoallu  galgá  lihkostuvvat.  Dat</p>
<p>leat  dehálaččat  go  galgá  árvvoštallat  boahtteáiggi  dálkkádatrievdamiid</p>
<p>váikkuhusaid boazodollui.  Sámegiela muohtadoahpagat leat oassin boazodoalu fágaterminologiijas ja leat olu anus beaivválaš boazobarggu gulahallamis dálvet.</p>
<p>Muohtadoahpagat  speadjalastet  boazovázziid  árbevirolaš  máhtu  movt  hálddašit ealu  dálvemáilmmis  ja  movt  sii  orrot  hálddašeame  kompleaksa  vuogádagaid geavahettiin  mentálagovaid  ja  čálekeahtes  njuolggadusaid  (“rules  of  thumbs")</p>
<p>(1.,  2.  ja  3.  artihkkaliin)  Dákkár  máhttu  lea  váikkuhan  boazodoalu  seailumii</p>
<p>doloža  rájes  dássážii,  dál  go  olggobeale  áššit  orrot  váikkuheami  nu  garrasit</p>
<p>boazodollui, nu go dálkkádatrievdamat, guohtuneatnamiid massin ja globaliseren</p>
<p>(4.artihkkalis).  Árbevirolaš  máhttu  lea  dehálaš  eaktun  dasa  ahte  boazodoalu ceavzinvuođđu  ja kultuvra  cevzet  boahtte  áiggis.  Boazodoalu  terminologiija  ja máhttu  leat  dehálaš  vuođđun  guohtungozihanvuogádaga  ovdánahttimis  boahtte</p>
<p>áiggis ja dat sáhttá veahkehit siiddaid hukset báikkálašresilieanssa. Dovddahan balu das movt boahtte áiggis geavaš boazodoalu fágagiela ja  máhtu  geavahemiin  Norgga  boazodoalloeiseválddiin.  Go  einnostuvvo  ahte dálvetemperatuvra  loktana  gávcciin  grádain  Oarje  Finnmárkkus,  de  soaitá maiddái  fertet  vuordit  ahte  muohta-  ja  guohtundilit  rivdet.  Dát  rievdamat</p>
<p>deattuhit man dehálaš lea boazosápmelaččaid beaivválaš fágagiela geavaheapmi</p>
<p>ja  giela  máhtu  boahtteáiggis.  Einnostuvvon  dálkkádatrievdamiid  sáhttet váikkuhit  ahte  omd.  Guovdageainnus  sáhttet  jávkat  muhtun  muohtadoahpagat</p>
<p>boazovázziid  dála  beaivválaš  giela  ektui.  Jus  sámi  boazodoallu  ja  boazodoalu</p>
<p>heiveheapmi  dálkkádattvariabilitehtii  ja  -rievdamiidda  boahtte  áiggis  galgá</p>
<p>ceavzit,  de  ferte  máhttit  hálddašit  eahpesihkkaris  luonddudiliid.  Dát  gáibida iešguđetlágan  máhtu,  ja  dan  dihte  ferte  ovttastahttit  sihke  eamiálbmot boazodoalloárbevirolaš  máhtu  ja  oarjemáilmmi  dieđalaš  máhtu  gulahallama dihte. Lea dehálaš geavahit ja bisuhit </p>
<p>vuogádaga  mii  dáhkida  ahte  maiddái  earálágan  máhttu  geavahuvvo  go oarjemáilmmi  máhttu.  Dán barggu  vuođul navddán  ahte  lea  dárbu  ovttastahttit guovttelágan  máhtu  huksen  dihte  sosiála–ekologlaš  resilieanssa  vuogádaga  nu</p>
<p>ahte  lea  vejolaš  hálddašit  eahpesihkkaris  luonddudiliid.  Sámegiella,  máhttu  ja resurssageavaheapmi  čájeha  vuogádagaid  oktiičanastagaid.  Dán  barggu  vuođul orru  lunddolaš  árvalit  ahte  riikka  heivehanstrategiijat  fertejit  váldit  vuhtii boazodoalu  árbevirolaš  máhtu,  ja  kultur- ja  giellavuoigatvuođaid  nu  ahte  dat</p>
<p>váldojit  mielde  heivehanstrategiijaide  dálkkádatrievdamiid  dustemii.  Danne  lea</p>
<p>dehálaš  ráhkadit  ođđa  servodatšiehtadusaid  gaskkal  boazodoalu  ja  servodaga,</p>
<p>masa boazodoalu árbevirolaš máhttu ja -giella váldo mielde.</p>
</body></document>