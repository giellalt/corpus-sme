<document xml:lang="sme" id="no_id"><header><title>Davvisámegiela nullasubjeavttaid ohcan: Unna pro ja stuorra PRO</title><genre code="science"/><author><person firstname="Ritva" lastname="Nystad" sex="f" born="" nationality="NO"/></author><year>2012</year><wordcount>19883</wordcount><conversion_status type="standard"/><availability><license type="standard"/></availability><origFileName>https://munin.uit.no/bitstream/handle/10037/5365/thesis.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">Davvisámegiela nullasubjeavttaid ohcan: </em></p>
<p><em type="bold">Unna pro ja stuorra PRO </em></p>
<p>SAM-3900</p>
<p>Ritva Nystad</p>
<p><em type="italic">Sámegiela masterčálus </em></p>
<p><em type="italic">Humanisttalaš fágaid, servvodatdiehtaga ja oahpaheaddjioahpu fakultehta </em></p>
<p>Romssa Universitehta 2012 Giđa</p>
<p><em type="bold">Ovdasánit </em></p>
<p>Háliidan giitit áhči ja eatni dan ovddas ahte válljiiga oahpahit munnje sámegiela dakkár áigodagas Sámis, goas dát ii leat iešalddis čielga ášši. Soai leaba oahpahan munnje olu gielaid birra ja dorjon mu bargguid. Erenomážit háliidan giitit iežan bagadalli Mikael Svonni, gii álo lea buriin mielain váldán vuostá ja bagadallan mu go lean dárbbašan neavvagiid ja digaštallanguoimmi. Loahpas vel giitu iežan miel studeanttaide Márjái ja Káre-Ellei, geat leaba lokten miela lohkanlanjas dalle go dasa lea leamaš dárbu.</p>
<p>Ritva Nystad <em type="bold">1 Álggahus </em>Sámegiella lea historjjálaš geahčastagas oalle ođđa dutkansuorgi universitehtas. Oalle ođas lea maiddái dat ahte sápmelaččat ieža leat beassan studeret ja dutkagoahtit iežaset giela (ja kultuvrra). Giela dáfus beroštumi guovddážin orrot guhká leamaš erenomážit morfologiija, fonetihkka ja semantihkka, ja syntáksa soaitá leat báhcán muhtun muddui duogážii. Jáhkán ahte lea dehálaš dutkat buot sámegiela beliid. Davvisámegiela syntávssa leat dutkan vuđoleabbot Nils Øyvind Helander ja Ole Henrik Magga. </p>
<p>Globála oaidnosajis sámegiella lea unna giella máŋggaid čuđiid eará gielaid joavkkus.</p>
<p>Globála gielat nugo eaŋgalasgiella ja majoritehtagielat nugo ruoŧa-, dáro-, suoma- ja ruoššagiella uhkidit ain njielastit minoritehtagielaid. Danin lea ain seamma dehálaš go ovdal joatkit gáhttet ja geahččalit nannet sámegiela(id). Dán oktavuođas leage nu dehálaš ja mávssolaš ahte sápmelaččat ieža besset dutkat gielaset ja ahte lea vejolašvuohta dahkat dán sámegillii. Dutkiid birrasis dát sáhttá gártat čuolbman: galgágo válljet čállit barggu vierisgillii/majoritehtagillii, mainna olaha eanemusat lohkkiid ja dan bokte beassat juogadit dieđuid njuovžilis láhkai máilmmis, vai galgágo čállit sámegillii ja dan bokte nannet giela dutkangiellan, muhto seammás manahit oalle muddui olaheami aspeavtta? Iežan bealis in leat eahpidan makkár gillii háliidan čađahit aitto dán barggu – lunddoleamos orru čállit dan iežan eatnigillii, davvisámegillii.</p>
<p>Dutkkus guoskáge davvisámegiela syntáksii. <em type="bold">1.1 Materiála </em>Teoriija, man vuođul lean válljen dutkat cealkagiid lea nu gohčoduvvon generatiivva syntáksa. Teoriijas cealkagiin lea bákkolaš oasit ovdamearkka dihtii vearba, muhto mo dasto jus cealkagis leat oasit, mat orrot váilumin? Dás áiggunge dutkat, mo dán teoriija vuođul galgá gieđahallat dáhpáhusaid, man cealkaga subjeakta orro váilumin. Mii diehtit ovdamearkka dihtii ahte muhtumin sámegielas sáhttá guođđit subjeaktapronomena ja cealkka bissu ain áddehahttin ja dohkálažžan. Daddjo ahte pronomen lea nulla ja gohčoduvvo nulla subjeaktan. Dat dattege ii leat nu ovttageardán ahte sáhtášii guođđit pronomena vaikko goas, muhto dihto njuolggadusat vuhttojit duogážis. Materiálain dáid cealkkaovdamearkkaide lean válljen oasi Johan Turi (2010 [1910]) girjjis <em type="italic">Muitalus sámiid birra </em>. Cealkagiid lean viežžan girjji álgokapihttaliin (s.11-31) ja lean čoaggán daid cealkagiid, main subjeakta orro váilumin. </p>
<p>Teoriija vuođul galggašii maiddái gávdnot nubbi nulla subjeakta, mii muittuha subjeaktapronomena, muhto almmatge lea earálágan. Nu leage materiála guovtti oasis, mas nuppi oassin lean válljen Ole Henrik Magga (1986) doavttirgrádačállosa infinitiivvaid birra <em type="italic">Studier i samisk infinitivsyntaks – Del 1. Infinitiv. Akkusativ og infinitiv </em>. Lean válljen bargat dáinna materiálain danin go Magga lea dutkan davvisámegiela infinitiivvaid vuđolaččat. Sus leat lassin mildosat iešguđetge infinitiivvaide, daid lea álki gávdnat ja daiguin lea dasto álkit bargat. Lean geahččan mo Magga čoggon cealkagat heivejit generatiivva syntávssa teoriijii. Diehttelasat, jus galggašin čájehit buot su cealkkaovdamearkkaid barggustan, de bargu šattašii menddo stuoris. Dát guoská maiddái materiála vuosttaš oassái ( <em type="italic">Muitalus sámiid birra </em>). Erohus lea ahte Turi girjjis lean dušše válljen moadde kapihttala ja analyseren daid vuđolaččat, muhto Magga čállosis lean geahččan buot cealkkaovdamearkkaid ja čájehan dasto muhtun cealkkaovdamearkkaid, mat vástidit ovtta vearbajovkui. Muđui lean válljen čállit Maggas vižžon cealkkaovdamearkkaid dálá davvisámegiela čállinvuogi mielde. </p>
<p>Originálacealkagiid lean lasihan mielddusin.</p>
<p>Ferte vel namahuvvot ahte materiálaid gaskkas lea dakkár dehálaš erohus go ahte Turis válljejuvvon cealkagat leat oktan ollislaš teakstan, mas cealkagat leat konteavsttas nuppiide. Daid cealkagiid oktavuođas, maid guorahalan Turi čállosis konteaksta lea dehálaš vai oažžu ollislaš dieđu. Cealkagat, maid guorahalan Magga čállosis ges konteaksta ii leat seamma dehálaš ja lea vejolaš guorahallat daid oktonas cealkkan. <em type="bold">1.1 Vuohki ja disposišuvdna </em>Dán barggu fáddán leat nulla subjeavttat ja man láhkai dat doibmet davvisámegielas. </p>
<p>Teorehtalaš vuođđun lea ovdalis namahuvvon generatiivva syntáksa ja vuogádahkan lea ođđasamos suorgi minimalismma prográmma. Vaikko minimalismma prográmma lea vuogádat maid geavahan analyseredettiinan cealkagiid ja sárggudettiinan muorrastruktuvrraid, de álggahan almmatge dainna ahte čilgen boarrásat teoriijaid. Go lean válljen namahit maiddái boarrásat teoriijaid, de teoriijakapihtal lea oalle stuoris.</p>
<p>Dán dagan danin go nulla subjeavttat leat vuođđuduvvon boarrásat teoriijain ja lea dehálaš čilget maiddái daid, vai oažžu buorebut ja ollislabbot áddejumi das, mo nulla subjeavttat doibmet (minimalismma prográmma okto gárttašii váilevaš čilgehussan lohkkái). Dákkár stuorra fáttás leat olu smávva oasážat ja ráddjema geažil ii álo leat vejolaš čiekŋudit juohke smávva oassái seamma olu. Almmatge lean geahččalan gokčat ja váldit vuhtii deháleamos osiid.</p>
<p>Nuppi kapihttalis <em type="italic">Teorehtalaš duogáš </em>álggahan vuos dainna ahte čilgen oanehaččat, mii generatiivva syntávssa jurddan lea, ovdal go čielggadišgoađán cealkagiid huksehusa. Dás válddán vuhtii boarrásat teoriijaid ja čilgen mo kásusjuohkin doaibmá, mii máŋgga láhkai lea okta guovddáš fáddá nulla subjeavtta (erenomážit stuorra PRO) oktavuođas. De čilgegoađán mo minimalismma prográmma doaibmá ja man eará láhkai kásusjuohkin doaibmá boarrásat teoriijaid ektui. Temáhtalaš rollat gusket buot cealkagiidda, muhto leat buorre reaidnun nulla subjeavtta stuorra PRO analyseremii. </p>
<p>Dasto máhcan fas boarrásat teoriijaide, go čielggadišgoađán <em type="italic">mat </em>nulla subjeavttat obanassiige leat. Goalmmát kapihttalis <em type="italic">Davvisámegiela struktuvra </em>geahčan dárkilabbot man láhkai davvisámegiella doaibmá. Subjeavtta ja vearbba gaskasaš soabadeapmi lea nubbi guovddáš fáddá dán barggus (ja guoská erenomážit unna pro:ii). Dán kapihttalis lahkonišgoađán maiddái davvisámegiela infinihttahámiid. Njealját kapihttalis </p>
<p><em type="italic">Davvisámegiela unna pro </em>analyseren cealkkaovdamearkkaid, maid lean gávdnan Turi girjjis1. Čilgen vuos makkár analysa lean válljen unna pro:ii ja dasto juogán cealkkaovdamearkkaid heivvolaš joavkkuide. Viđát kapihttalis <em type="italic">Davvisámegiela stuorra </em></p>
<p><em type="italic">PRO </em>leat máŋga vuollekapihttala. Álggus čájehan man láhkai lean dulkon mo modálavearbbat doibmet oktan nulla subjeavttain PRO davvisámegielas. De geahčan viidásat cealkkaráhkadusaid main lea (ja ii leat) PRO dan materiála vuođul main mun lean geavahan. Dás lean maiddái váldán vuhtii Magga iežas analysaid infinitiivvaid ektui2. Dássážii nulla subjeavttat leat gieđahallon sierranas áššin, muhto guđát kapihttalis <em type="italic">Cealkagat main lea unna pro ja stuorra PRO </em>čájehan man láhkai dán guovtti nulla subjeavtta sáhttá ovttastahttit nuppiineaset. Maŋimus kapihttalis <em type="italic">Bohtosiid dulkon </em>geahččalan dulkot daid bohtosiid mat barggus leat boahtán ovdan, man láhkai nulla subjeavttat doibmet ja dieđusge mo davvisámegiella heive dan teoriija ektui maid lean geavahan. <em type="bold">2 Teorehtalaš duogáš </em></p>
<p>Gaskamuttus ovddit čuohtelogu, birrasii 1960s rievdagođii oaidnu giela ektui.</p>
<p>Behaviorisma, mii gullá psykologiija suorgái, giela oaidnu hilgojuvvui ja earret eará</p>
<p>Noam Chomsky ovdanbuktigođii teoriijaidis giela birra (Cook ja Newston 2007: 40-41). Su vuosttaš girji lei <em type="italic">Syntactic Structures </em>1957 ja dasto teoriija namma rievddai girjjiid mielde dađistaga go dat ilbme: Transformational Grammar (TG), Standard </p>
<p>Theory, Government and Binding Theory (GB), Principles and Parameters (P&amp;P) ja ođđasamos suorgi Minimalist Program (MP) dahje sámegillii minimalisma, namahan dihtii muhtun teoriijaid. Generatiiva syntáksa geavahuvvo dávjá oktasaš namahussan dáidda (Carnie 2007: 5). <em type="bold">2.2 Universála grammatihkka </em>Dán čállosis áiggun čielggadit unna pro ja stuorra PRO generatiiva syntávssa vuođul. </p>
<p>Generatiivva syntávssa oaidnu lea ahte buot máilmmi gielat leat huksejuvvon seamma njuolggadusaid vuođul, dattetge lea dihto ášši ahte gielat leat iešguđetláganat.</p>
<p>Universála grammatihka (UG) vuođđojurddan lea ahte buot máilmmi olbmuid grammatihkka lea oktasaš dan mearkkašumis ahte vuođđun buot gielaid syntávssalaš njuolggadusaide leat oktasaččat.</p>
<p>Dehálaš čuolbma generatiiva syntávssas lea man láhkai ja mii dahká ahte olmmoš oahppá giela. Vaikko mánná gulláge iežas eatnigiela, de dát ii čilge, mo mánná sáhttá oahppat giela dušše dan bokte maid gullá. Dat oassi giela buot vejolaš cealkagiin man mánná gullá lea nu unni ahte dat ii čilge doarvái bures mo mánná sáhttá oahppat olles eatnigiela grammatihka (Adger 2004: 10). Ággan lea, ahte buot olbmuin lea siskkáldas gielalaš máhttu (eaŋ. tacit knowledge), mainna mii riegádat. Dán siskkáldas gielalaš máhttu gohčodat grammatihkkan ja dát máhttu, mii mis olbmuin lea giela birra, ii leat midjiide alcceseamet diđolaš. Dan bokte olmmoš sáhttá ráhkadit cealkagiid ja dulkot daid dohkálažžan dahje dohkkemeahttumin (Haegeman 1994: 8-9). Árbevirolaš grammatihkka muitala, mo giela galgá geavahit dihto málle mielde; mo lea riekta hállat ja čállit. Dákkár grammatihkka lea ovdamearkka dihtii Nickel (1990) <em type="italic">Samisk grammatikk </em>. Generatiiva lingvisttat earuhit guovtti grammatihka gaskkas. Vuosttaš lea eatnigielahálli siskkáldas gielalaš máhttu. Chomsky gohčoda eatnigielahálli siskkáldas grammatihka I-giellan (eaŋ. I-language), mas I mearkkaša siskkáldas/ovttaskasolbmo (eaŋ. Internal/Individual), nammalassii olbmo siskkáldas máhttu syntávssa birra (Adger 2004: 11)3. Nubbi lea lingvistta diđolaš máhttu ja teoriija eatnigielahálli siskkáldas gielalaš máhttu birra. Dat oasit I-gielas, mat leat oktasaččat buot máilmmi gielain, gohčoduvvojit universála grammatihkkan. </p>
<p>Universála grammatihka sáhttá juohkit prinsihpaide ja paramehtariidda. Roberts (1997: 6) čilge ášši ná: <em type="italic">The Principles are the invariant core of UG; however, distinct languages emerge from the parametric variation associated with these principles </em>. </p>
<p>Sáhttá dadjat ahte prinsihpat leat dat oktasašvuođat ja njuolggadusat, mat gusket buot máilmmi gielaide. Paramehtarat leat ges dat, man láhkai dihto giella earrána dáid ovttaláganvuođain. <em type="bold">2.3 Cealkagiid huksehus </em>Cealkagiid huksehusa sáhttá čájehit muorrastruktuvrrain. X-bár vuogádaga mielde cealkagiid huksehus lea čuovvovaš: (1) </p>
<p>XP 2 ZP X' 2</p>
<p>X YP</p>
<p>XP lea ollislaš gihppu ja gohčoduvvo máksimála projekšuvdnan (eaŋ. maximal projection) (Adger 2004: 109). Gihpui gullá spesifikáhtor (ZP), oaivi (X), konstitueanta (X') ja komplemeanta (YP). Minimalismmas deattuhuvvo lagaš oktavuohta spesifikáhtora ja oaivvi gaskkas ja erenomážit oaivvi ja komplemeantta gaskkas.</p>
<p>Muorrastruktuvrra hápmi lea binára ja danin geahči juohkása álo dušše guovtti sadjái (Chomsky 1995: 172, Adger 2004: 135). Muorrastruktuvrraid sárgun lea rievdan áiggi mielde. Ovdalaš teoriijain lei vejolaš sárgut muoraid, main ledje máŋga suorgása (ii 3 E-giella (eaŋ. external language, E-language) lea I-giela vuostepárra. Roberts (1997: 4-5) čilge ovdamearkka dihtii ahte namahusat <em type="italic">ránskkagiella </em>ja <em type="italic">eaŋgalasgiella </em>leat doahpagat, mat gullet Egillii. binára). Dákkár vugiin ovtta cealkagii lei vejolaš sárgut máŋggalágan muorrastruktuvrraid, go fas binára vuogádaga ovdamunni lei ahte dat gáržodii dáid vejolašvuođaid (veardit Haegeman 1994: 138-139). </p>
<p>Chomsky (1995: 173) árvala cealkagiid struktuvran leat CP&gt;AgrsP&gt;TP&gt;AgroP&gt;VP ja dát lea čállosa vuolggasadjin. Dás leat sierra gihput subjeavtta ja vearbba soabadeapmái (subjeavtta ja vearbba gaskasaš soabadeami dárkkistan gihpu AgrsP) ja maiddái objektii (objeavttadárkkistan gihpu AgroP). Son namaha dasa lassin ahte livččii vejolaš geavahit TP spesifikáhtorposišuvnna, vaikko ieš ii leat geavahan dan.</p>
<p>Adger (2004: 333) guhte ovddasta ođđasat dutkanáigodaga minimalismmas evttoha čuovvovaš ortnega gihpuide: C&gt;T&gt;(Neg)&gt;(Perf)&gt;(Prog)&gt;(Pass)&gt;v&gt;V, mas gihput ruođuid siste eai leat bákkolaččat. Adger ii leat váldán mielde soahpavašvuođa dárkkistan gihpu AgrP. Jus buohtastahttit dán guovtti cealkkastruktuvrra, de leat ihtán smávva erohusat ja gažaldahkan šaddáge makkár gihput gávdnojit CP ja VP gaskkas. <em type="bold">2.3.1 Unna vP </em>Boarrásat teoriijat nugo čatnan ja stivrenteoriija (eaŋ. Government &amp; Binding Theory) ja njuolggadus ja paramehtar teoriija (eaŋ. Principles and Parameters Theory) leat minimalismma vuođđun. Dákkár teoriijas cealkagis (2) livččii čuovvovaš struktuvra (3) </p>
<p>VP vuolde: (2) John likes Mary (3)</p>
<p>VP 2 John V' 2 likes Mary</p>
<p>Spesifikáhtor <em type="italic">John </em>doaibmá cealkaga subjeaktan ja komplemeanta <em type="italic">Mary </em>doaibmá objeaktan. </p>
<p>Váttisvuohta ihtá cealkagiid oktavuođas main sáhttet leat guokte objeavtta, nugohčoduvvon duppal objeakta ráhkadusat (eaŋ. double-object construction). Larson (1988) evttohii duppal objeavttaid vuođul struktuvrra, mas leat guokte VP. Dát ođđa gihppu, unna vP, man Adger geavaha doaibmá vearbba viiddiduvvon projekšuvdnan ja váldá álo VP komplemeantan (Adger 2004: 135). Unna v gohčoduvvo gehppes vearban (eaŋ. light verb) ja vearba loktana VP oaivvis dán posišuvdnii (Chomsky 1995: 315,</p>
<p>Adger 2004: 133-134). Danin duppalobjeaktacealkagis (4) livččii struktuvra (5): (4) John gave Mary an apple. (5) vP 2 John v' 2 gave VP 2</p>
<p>Mary V' 2</p>
<p>V an apple</p>
<p>Dán čállosis geavahan unna vP sárggodettiinan muorrastruktuvrraid. <em type="bold">2.3.2 Unna vP bajábealde </em>Haegeman (1994) mielde, guhte ovddasta stivren ja čatnanteoriija muorrastruktuvrraid sáhttá juohkit golmma oassái, dan mielde makkár dieđu dat addá cealkkastruktuvrra birra. Vuosttaš lea VP geardi, mii guoská temáhtalaš rollaide. Sániid temáhtalaš rollaid čielggadan lagabui maŋŋelaš. Dasto čuovvu IP geardi, mii sisttisdoallá sániid sojahangehčosiid. Bajimuččas lea CP geardi, mii mearrida cealkkašlája. </p>
<p>P&amp;P-teoriija ja Chomsky (1995) minimalisma geavaha IP gearddi sajis gihpuid AgrsP ja TP. Dát vuohki juohkit IP gearddi guovtti gihpun (eaŋ. split-Infl hypothesis) lea vuolgán Pollock (1989) dutkosiin ránskkagielat infinitiivvaid vejolaš sirddašeami birra cealkagis4. Soahpavašvuohta (AgrsP) ja áigi (TP), mat muđui leat časkon oktan gihpun, 4 Pollock (1989) čájehii ahte ránskkagielat infinitiivvat eai sáhte sirdásit biehttalanvearbba pas (biehttalanverbii gullá maiddái <em type="italic">ne </em>, muhto <em type="italic">pas </em>lea adno duohta biehttaleapmin) gurot beallái cealkagis. Dattetge čájehuvvo ahte infinitiivvat goit sáhttet sirdit muhtun advearbbaid gurot beallái. Dás vulggii nugohčoduvvon split-Infl hypothesis. sirrejuvvojit. Adger (2004) geavaha IP ja Agrs&gt;TP sajis dušše TP. Jus buohtastahttit </p>
<p>Carnie (2007) guhte ovddasta stivren ja čatnanteoriija, muhto seammás váldá vuhtii ođđasat dutkamiid mat leat minimalismma guvlui, de maiddái son geavaha dušše TP.</p>
<p>Dát lea mearkkašuhtti, go orru čujuheamen dan guvlui ahte AgrsP gihpu ii šat adno.</p>
<p>Minimalismmas projekšuvnnaid hierarkiija (eaŋ. Hierarky of projections) muitala gihpuid ortnega, makkár gihppu váldá man komplemeantan. Gihput juohkásit leksikála ja funkšunála gihpuide. Leksikála gihpuide gullet: VP, NP, AP ja PP ja dáin lea leksikála elemeanta gihpu oaivin. Fukšunála gihpuide gullet (unnimustá): CP, AgrP,</p>
<p>NegP, TP, PerfP, ProgP, ModP ja PassP. Dáin lea funkšunála elemeanta gihpu oaivin (Adger 2004: 165, 333). Nu leatge vP bajábealde máŋga vejolaš gihppu. Maiddái DP rehkenasto gullat funkšunála gihpuide5 .Buot, mii vP lea bajábealde gullá muorrastruktuvrra funkšunála dássái.</p>
<p>Funkšunála dássái gullevaš gihpuid čuolmma sáhttá álkit govvidit guvttiin cealkagiin: (6) Mun hála <em type="italic">n </em>sámegiela. (7) I speak Sami. </p>
<p>Jus buohtastahttit (6) ja (7), de oaidnit ahte sámegielas lea soabadeapmi persovnna ja logu gaskkas, muhto persovnna ja logu soabadeapmi ii boađe ovdan eaŋgalasgielas (kongrueansa váilo) earretgo 3. persovnnas (He/She/It speak <em type="italic">s </em>). Jurddašuvvo ahte vaikko eaŋgalasgielas ii leat morfologálaččat oinnolaš soabadeapmi, de gávdno abstrákta soabadeapmi subjeavtta ja vearbba gaskkas. IP vuollái gullá vearbba sojaheapmi INFL (eaŋ. inflection), mii sisttisdoallá áiggi ja vearbba sojahanmorfologiija. Subjeavtta ja vearbba gaskasaš soabadeapmi AGR (eaŋ. agree) lea gievrras muhtun gielain nugo ovdamearkka dihtii ránskkagielas, itáliagielas ja sámegielas, ja geanoheapmi eará gielain, ovdamearka dihtii eaŋgalasgielas (veardit </p>
<p>Haegeman 1994: 111-112). Soabadeami birra Chomsky čállá: <em type="italic">Agr [AGR] is a </em>5 Nomeniid gihpu lea NP (eaŋ. Noun Phrase). Projekšuvnnaid hierarkiijas lea verbála elemeanta guovddážis. Adger (2004) čuoččuha ahte gávdno bálddalas projekšuvnnaid hierarkiija, mas lea nominála guovddážin ja dán bálddalas projekšuvnnaid hierarkiijas D váldá N komplemeantan D &gt; N. DP gullá funkšunála projekšuvnnaid jovkui. Nu leage DP (eaŋ. Determiner Phrase) badjelabbos go NP ja danin buot NP:at leat duođas DP:at (Adger 2004: 244, 252, 255). Dát mearkkaša ahte nomen, ovdamearkka dihtii <em type="italic">ebel </em>merkejuvvo kategoriijain [D], iige [N], go lea sirdásan eret leksikála dási vuolde. <em type="italic">collection of ɸ-features (gender, number, person); these are common to the systems of subject and object agreement [...] </em>(Chomsky 1995: 174). Phi-sárgosiid (merkejuvvo maiddáiɸ) hárrái davvisámegielas ii earuhuvvo sohkabeliid gaskkas (veardit 3.p o.l/g.l/m.l: son/soai/sii), iige sohkabealli vuhtto vearbba sojahanmorfologiijas. Vaikko eaŋgalasgielas sohkabealli bohtá ovdan persovnnas muhtun muddui, de almmatge ii leat soabadeapmi persovnna sohkabeali ja vearbba gaskkas. Cealkagiin go (6) ja (7) mat leat finihtta cealkagat livččet iešvuođat [+ áigi] ja [+soabadeapmi]. Nuppe láhkai daddjon T-oaivvis lea iešvuohta [+finihtta]. Jus ain čuovvolat Chomsky (1995), de (7) struktuvra vP bajábealde livččii: (8) </p>
<p>CP 2 C' 2</p>
<p>C AgrsP +Finihtta 2</p>
<p>I Agrs' 2 speak TP +Áigi [+fin] 2 &lt;I&gt; T' 2 &lt;speak&gt; AgroP [+áigi] 2</p>
<p>Sami Agro' 2 &lt;speak&gt; vP 4 &lt;I&gt;&lt;speak&gt;&lt;Sami&gt;</p>
<p>Subjeakta <em type="italic">I </em>sirdása vP vuolde TP spesifikáhtorii ja vearbba <em type="italic">speak </em>áigi dárkkistuvvo T oaivvis. Vaikko eaŋgalasgiela vearbbas lea geanohis AGR, de subjeakta oktan vearbbain sirdásit AgrsP vuollái dárkkistit (abstrákta) soabadeami. Seamma láhkai go muhtun gielain lea subjeavtta ja vearbba gaskasaš soabadeapmi, de eará gielain gávdno objeavtta soabadeapmi6. Objeakta <em type="italic">Sami </em>sirdása Agro oaivái dárkkistit abstrákta soabadeami. Ođđabut minimalismas (veardit Adger 2004) AgroP ii geavahuvvo, muhto objeavtta dárkkisteapmi dáhpáhuvvá baicce unna vP vuolde. 6 Ruwund lea ovdamearkka dihtii giella mas lea objeavtta soabadeapmi. Ruwundgiela birra geahča </p>
<p>Woolford (2001) dahje Roberts (1997: 43) objeavtta soabadeami birra.</p>
<p>CP lea cealkaga máksimála projekšuvdna (Adger 2004: 289). Cealkagiid lea vejolaš goallostit oktii konjunkšuvnnaiguin, ovdamearkka dihtii čuovvovaččat: (9) I speak Sami and I live in Sápmi.</p>
<p>Ovdamearkkas (9) konjunkšuvdna <em type="italic">and </em>doaibmá guovtti cealkaga, nammalassii guovtti </p>
<p>CP goallosteaddjin. <em type="bold">2.3.4 GB ja P&amp;P-teoriija kásusjuohkin </em>Ovdalaš jurddašuvvui ahte cealkagis ledje guokte váldodási maid fertii čađahit ovdalgo sáhttá jietnaduvvot. Sátnevuorkká (eaŋ. the lexicon) ja x-bar vuogádaga boađus lei čiekŋalis struktuvra D-ráhkadus (eaŋ. deep structure). D-ráhkadusas cealkka ii jietnaduvvo, muhto doppe mearriduvvojit cealkaga leksikála iešvuođat, nammalassii konstitueanttaid iešvuođat. Nu leage D-ráhkadus cealkaga vuođđostruktuvra ovdal sániid sirdima. Dasto dáhpáhuvvá sániid sirdin ja cealkka olle bajit dássái s-ráhkadussii (eaŋ. surface/superficial structure). S-ráhkadus dulko sirdima bohtosiid ja cealkka jietnaduvvo (Haegeman 1994: 304-305, Carnie 2007: 244-245). </p>
<p>Okta sirdima bohtosiin lea ahte kásus láktasa DP:ii. Buot DP:ain ferte leat kásus, jus galget dohkkehuvvot cealkagis. Nominatiivva kásus juhkkojuvvo finihtta cealkagiid subjeavttaposišuvnnas. Objeavtta kásus lea akkusatiiva (Haegeman 1994: 159, 167).</p>
<p>Muhtun gielain nugo kiinnágielas ja thaigielas, eai leat morfologálaččat oinnolaš kásusat. P&amp;P-teoriija bokte morfologálaš kásus lea paramehtar, muhto syntávssalaš kásus lea prinsihppa. Dát mearkkaša ahte vaikko kásus ii vuhtto morfologálaččat, de</p>
<p>DP almmatge ferte oažžut kásusa muorrastruktuvrras (Roberts 1997: 56).</p>
<p>Eaŋgalasgielas kásus vuhtto easkka go DP:aid molsu pronomeniidda: (10) Frida loves Jonathan <em type="bold">nom. akk. </em>(11) She loves him </p>
<p>Jurddašuvvo ahte vaikko kásus ii álo leat oinnolaš buot gielain, de gávdno abstrákta kásus (eaŋ. abstract case) man ferte juohkit DP:ii (Carnie 2007: 297, Haegeman 1994: 167).</p>
<p>Kásusjuohkin dáhpáhuvvá dušše visses posišuvnnain muorrastruktuvrras, mat leat nammaduvvon A-posišuvdnan. A-posišuvdna lea ovdamearkka dihtii IP spesifikáhtor (AgrsP spesifikáhtor), gos nominatiivva kásus sáhttá juhkkojuvvot. Dušše muhtun elemeanttat, mat eai sáhte oažžut kásusa (ovdamearkka dihtii ekspletiivvat) ožžot deavdit IP-spesifikáhtora. A'-posišuvnnat leat dat, main ii dáhpáhuva kásusjuohkin, ovdamearkka dihtii C-oaivi (Haegeman 1994: 115, 159, 167). GB-teoriijas kásusjuohkin dáhpáhuvvá stivrema (eaŋ. government) bokte, mas konstitueantakommenderen (oaniduvvo c-kommenderen, eaŋ. constituent command) lea guovddáš. C-kommenderema definišuvdna, nugo lea addon Adger (2004: 117) [iežan jorgalus]: (12) A c-kommendere B dušše, jus A oabbá lea B, dahje A oabbá sisttisdoallá B.</p>
<p>Oappážat c-kommenderejit nuppiideaset ja dan mat daid vuollái gullet. C-kommenderema sáhttá maiddái čájehit ja čilget govvosa bokte: (13)</p>
<p>X 2</p>
<p>A B 2 2 C D E F X ii c-kommendere maidege, go das ii leat oabbá. A c-kommendere B ja maiddái dan mii B vuollái gullá E ja F. Seamma láhkai B c-kommendere A ja maiddái C ja D. C ja</p>
<p>D c-kommenderejit nuppiideaset, nugo E ja F. C ja D eai c-kommendere E ja F, go dat eai leat oappážat eaige gula C dahje D vuollái muorrastruktuvrras. Seamma guoská E:ii ja F:ii (Adger 2004: 117).</p>
<p>Stivrejeaddjit (eaŋ. governors) leat dat oaivvit muorrastruktuvrras, mat sáhttet juohkit kásusa DP:ii. Vejolaš stivrejeaddjit leat nomen (N), vearba (V), adjektiiva (A), preposišuvdna (P) dahje soabadeapmi (finihtta I/Agrs). Muorrastruktuvrras (14) AgrsP ja AgroP spesifikáhtorat leat A-posišuvnnat. Agrs ja Agro oaivvit leat A'-posišuvnnat.</p>
<p>Subjeakta <em type="italic">Frida </em>AgrsP spesifikáhtoris c-kommendere Agrs' ja dan vuollái gullevaš gihpuid, sániid ja kopiijaid7. Vearba <em type="italic">loves </em>Agrs oaivvis lea stivrejeaddji ja juohká nominatiivva kásusa subjektii: (14) </p>
<p>AgrsP 2</p>
<p>Frida Agrs' [nom] 2 loves TP 2 &lt;Frida&gt; T' 2 &lt;love-s&gt; AgroP [+fin] 2</p>
<p>Jonathan Agro' [akk] 2 &lt;love&gt; vP 4 &lt;Frida love Jonathan&gt;</p>
<p>Vearba <em type="italic">loves </em>Agro-oaivvis juohká vuos akkusatiivva kásusa objektii, ovdalgo sirdása T oaivái, gos preseanssa geažus láktasa verbii. Dasto joatká Agrs-oaivái juohkit nominatiivva kásusa subjektii ja vákšut soabadeami (AGR). Carnie (2007: 117) čállá ahte veahážii mielde stivren adnojuvvo boaresáigásažžan ja lea šaddagoahtán dábálabbot dadjat ahte kásus juhkkojuvvo oaivvi ja spesifikáhtora gaskavuođas. </p>
<p>Spesifikáhtora ja oaivvi gaskavuohta adnoge dehálažžan minimalismmas, earret eará kásuskákšuma oktavuođas. <em type="bold">2.4 Minimalismma vuogádat </em>GB-teoriijjas ja P&amp;P-teoriijas jurddašuvvo ahte gehčosat láktasit sániide dađistaga go sánit sirdásit muorrastruktuvrras. Minimalismmas ges jurddašuvvo ahte sánit vižžojuvvojit sátnevuorkkás ja bohtet gárvves hámis muorrastruktuvrii. Sániid 7 Dát lea álkiduvvon čilgenvuohki. Go sánit sirdásit badjelabbui muorrastruktuvrras, de guđđet kopiijaid daid posišuvnnaide, gos leat leamaš ja dát merkejuvvo &lt;...&gt;. GB- ja P&amp;P-teoriijas DP:at guđđet mearkka (eaŋ. trace) posišuvnnaide gos leat leamaš. Roahkkediagrámman (14) livččii ovdamearkka dihtii: [CP [AgrsP Frida ti [TP ti [AgroP Jonathan tk [vP ti tk]]]]]. Sirdojuvvon sáni ja dasa gullevaš mearkkaid gaskkas lea viđji (eaŋ. chain). Sirdojuvvon sátni (dahje elemeanta) galgá ckommenderet mearkkaid, nammalassii dasa gullevaš viđji. A-posišuvnna sáni viđji lea A-viđji seamma láhkai go A'-posišuvnna sáni viđji lea A'-viđji (Roberts 1997: 170). iešvuođaid ferte vákšut (dárkkistit) ja dát dáhpáhuvvá muorrastruktuvrra funkšunála dási bokte. Dát lea GB/P&amp;P teoriija ja minimalismma váldoerohus. Minimalisma hilgu </p>
<p>P&amp;P ja GB-teoriija D-ráhkadusa ja atná baicce guokte abstrákta oasi, nammalassii giela hápmebeali (eaŋ. phonetic form, PF) ja giela mearkkašumi beali (eaŋ. logical form, LF). Sánit vižžojit sátnevuorkkás gárvves hámis ja sirdin sáhttá dáhpáhuvvat vaikko goas, maiddái maŋŋá jietnadan čuoggá (eaŋ. point of spell-out). Sirdin maŋŋá jietnadeami ii váikkut ieš jietnadeapmái, dušše cealkaga struktuvrii (Roberts 1997: 99).</p>
<p>Sániid oktiibidjan cealkkan dáhpáhuvvá ovttastahttima (eaŋ. Merge) bokte.</p>
<p>Ovttastahttin dáhpáhuvvá go sániid sárgosiid (eaŋ. features) ferte dárkkistit.</p>
<p>Ovttastahttima bargu lea bidjat guokte syntávssalaš objeavtta oktii vai ođđa konstitueanta riegáda. Loahpalaččat ovttastahttima boađusin lea muorrastruktuvra, mii čájeha cealkaga struktuvrra. Ovttastahttin lea álo binára ja dáhpáhuvvá álo muorrastruktuvrra geažis (eaŋ. root nodes). Sániid sáhttá bálddalastit (eaŋ. Adjoin) ja dat sáhttet sirdásit (eaŋ. Move) badjelabbui muorrastruktuvrras, dahje bissut sirddekeahttá, muhto sárgosiid ferte dárkkistit (eaŋ. check). Sárggus sáhttá leat áddehahtti (eaŋ. interpretable) dahje áddemeahttun (eaŋ. uninterpretable) ja gievra dahje geanoheapmi. Minimalisma doaibmáge dán láhkai ahte sárgosiid ferte dárkkistit nuppiideaset vuostá. Go sániid sárgosat leat dárkkistuvvon heivvolaš láhkai, de ožžot árvvu (eaŋ. value) ja easkka dalle daid oažžu sihkkut. Sárgosiid dárkkisteapmi sihkkarastá ahte cealkka biddjo oktii rivttes láhkai ja daid dárkkisteapmi dáhpáhuvvá guovtti láhkai. Dát vuohki čilget muorrastruktuvrra lea Adger (2004) lahkonanvuohki minimalismii. <em type="bold">2.4.1 Dárkkisteapmi oabbávuođa bokte </em>Go sátni vižžo sátnevuorkkás, de šaddá gihpu oaivin ja das lea dihto lágan syntávssalaš gilkor. Vearbbas lea syntávssalaš gilkor [V] ja nomenis [N]. Gilkorat leat sániid sárgosat, mat sáhttet leat áddehahttit dahje áddemeahttumat, gievrrat dahje geanoheamit. Geanohis sárgosat nugo [V] ja [D] eai merkejuvvo erenomáš vugiin, muhto gievra sárgosat merkejuvvojit unna násttážiin*. Olledettiin mearkkašumi beali dássái, cealkagis eai oaččo leat áddemeahttun sárgosat, muđui cealkka dulkojuvvo dohkkemeahttumin (Adger 2003: 85, 145). Vearba nugo ovdamearkka dihtii <em type="italic">borrat </em>lea merkejuvvon áddemeahttun nomeniešvuođain [V, uN] ja gáibida ovttastahttot nomeniin, ovdamearkka dihtii <em type="italic">láibbi </em>[N]. Govvosis (15) <em type="italic">boran </em>ja <em type="italic">láibbi </em>leat oappážat: (15) </p>
<p>VP 2 boran láibbi [V, uN] [N]</p>
<p>Áddemeahttun iešvuohta, mii lea dárkkistuvvon nugo govvosis (15) merkejuvvo sázuin. Rievtti mielde vearbbas <em type="italic">borrat </em>lea vel nubbi áddemeahttun nomensárggus ja maiddái dán ferte dárkkistit. Vearba loktana dasto v oaivin, guođđá kopiija vuolggasadjái ja projisere dieđuidis v':ii. Nomen, ovdamearkka dihtii <em type="italic">mun </em>[N] ovttastahtto muorrastruktuvrii. Vearba dárkkista VP spesifikáhtora <em type="italic">mun </em>vuostá, gávdná áddemeahttun sárgosa, dárkkista kategoriija ja áddemeahttun sárggus merkejuvvo sázuin: (16)8 vP 2 mun v' [uN] [N] 2 boran VP [v, uN,uN] 2 láibbi V' [N] 2 &lt;boran&gt; </p>
<p>Kategoralaš sárgosiid válljen (eaŋ. categorial selectional features) goziha ahte vearba 8 Dán murrii lean sárgon VP:ii komplemeantta posišuvnna, mii lea guorus go cealkagis ii leat duppalobjeakta, iige postposišuvdna, mat sáhtášedje deavdit posišuvnna. Nubbi vejolašvuohta livččii sárgut muora gos VP-komplemeanta ii leat mielde: vP 2 mun v' 2 boran</p>
<p>VP 2 láibbi V' g &lt;boran&gt;</p>
<p>Gudnijahttin dihtii UTAH (geahča vuollekapihttala 2.5 Temáhtalaš rollat) sánit gullet dihto posišuvdnii ja fertejit boahtit dihto ortnegis muorrastruktuvrras. vállje rivttes kategoriija, dán oktavuođas guokte nomena. Seammás dat ii árvvoštála cealkaga grammáhtalašvuođa, iige earut (17) ja (18) gaskkas: (17) Mun boran láibbi (18) #Mun boran stobu</p>
<p>Cealkkaovdamearka ( lea dohkkemeahttun mearkkašumi dáfus, muhto livččii grammáhtalaččat vejolaš. Semánttalaš sárgosiid válljen (s-válljen, eaŋ. semantic selectional features) dárkkista ahte vearba vállje semantihkalaččat heivvolaš sáni (Adger 2004: 84, 88).</p>
<p>Muorrastruktuvrras (16) <em type="italic">láibbi </em>ja V' leat oappážat, seamma láhkai go <em type="italic">boran </em>ja VP, <em type="italic">mun </em>ja v' leat oappážat. Vearbba <em type="italic">boran </em>vuolggasadji lea V oaivi ja dán posišuvnnas das ii leat vel oabbá. Sániid kategoriijasárgosat leat dál dárkkistuvvon oabbávuođa bokte (eaŋ. checking under sisterhood). Dattetge gávdnojit ain máŋga sárgosa, maid ferte dárkkistit ja dát dárkkistuvvojit eará láhkai go oabbávuođa bokte. <em type="bold">2.4.2 Dárkkisteapmi heiveheami bokte </em>Nubbi vuohki dárkkistit sárgosiid lea heiveheapmi (eaŋ. Agree)9. Heiveheapmi muittuha GB-teoriija stivrema, go dat dárkkista sárgosiid c-kommenderema gaskavuođas ja lea ráddjejuvvon nu ahte dat doaibmá dušše c-kommenderejeaddji sáni sárgosa ja lagamuš heivvolaš sárgosa gaskkas. Jus gaskkas lea sátni, man sárggus heive c-kommenderejeaddji sárgosiin, de botke oktavuođa ja heiveheapmi doaibmá baicce dáid gaskkas (Adger 2004: 218, 222). Ođđa ášši GB ja P&amp;P-teoriija ektui leat goittotge sániid sárgosat. Go sáni áddemeahttun sárggus dárkkistuvvo c-kommenderen gaskavuođas, de áddemeahttun sárggus merkejuvvo ja sátni oažžu árvvu (Adger 2004: 168-169). Nomenis <em type="italic">láibbi </em>cealkagis (19) lea ovdamearkka dihtii kategorálaš sárgosa lassin áddemeahttun kásussárggus [N, ucase:], man ferte dárkkistit: (19) Mun boran láibbi (20) 9 Minimalismma heiveheami (eaŋ. Agree) ja P&amp;P/GB-teoriija soabadeami AGR (čállojuvvo muhtumin </p>
<p>Agr), eai leat seamma ja dáid ferte váruhit seaguheames. AGR vástida phi-sárgosiidda (soabadeapmi) ja heiveheapmi lea vuohki/reaidu, mii dárkkista (earret eará) dáid sárgosiid. vP 2 mun v' 2 v[akk] VP boran 2 láibbi V' [ucase: akk] 2 &lt;boran&gt;</p>
<p>Unna v-oaivvis lea akkusatiivva sárggus [akk]. Go vearba <em type="italic">boran </em>loktana VP spesifikáhtoris unna v oaivái, de <em type="italic">boran </em>c-kommendere VP ja dan bokte <em type="italic">láibbi </em>. </p>
<p>Heiveheapmi doaibmá unna v-oaivvi ja VP spesifikáhtora gaskkas ja árvvosmahttá <em type="italic">láibbi </em>akkusatiivva kásusiin, mii merkejuvvo sázuin. Dán sáhttá čájehit nuppi láhkai. </p>
<p>Čuoggát ovddastit c-kommenderema: (21) v boran[akk]...V láibbi[ucase:] (22) v boran [akk]... V láibbi[ucase: akk]</p>
<p>Ovdamearka (21) čájeha ahte v-oaivvis lea áddehahtti kásusiešvuohta, mii ii leat dárkkistuvvon. V-oaivvi nomenis lea áddemeahttun kásussárggus. Heiveheapmi doaibmá, dárkkista v-oaivvi kásussárgosiin ja árvvosmahttá V-oaivvi nomena akkusatiivva iešvuođain (Adger 2004: 218). Sárgosat, mat dárkkistuvvojit heiveheami gaskavuođas leat nomeniid kásussárgosat (nominatiiva, akkusatiiva), áiggi sárgosat (preseanssa, preterihtta) ja soabadeami sárgosat AGR; phi-sárgosat (persovdna, lohku, sohkabealli). <em type="bold">2.4.3 Muorrastruktuvra </em>Minimalismmas lea ekonomiija prinsihppa. Dušši sirdima galgá vealtit ja sánit galggašedje bissut sajisteaset nu guhká go vejolaš. Sirdin guoská gievra ja geanohis sárgosiidda. Gievra sárgosat, nugo EPP sárggus dahket ahte sátni sirdása badjelabbui muorrastruktuvrras. Eaŋgalasgielas lea ovdamearkka dihtii gievra EPP sárggus. </p>
<p>Seammás eaŋgalasgiela vearba bissu vP vuolde cealkagis vearbba geanohis áigesárgosa geažil. Vearba, mas lea geanohis áigesárggus ii loktan T oaivái (Adger 2004: 181).</p>
<p>Cealkagis (19) dás (23) lea oppalaš muorrastruktuvra (24) ovdal go sárgosat leat dárkkistuvvon funkšunála dásis: (23) Mun boran láibbi (24)</p>
<p>CP 2 C' 2 C[Decl] TP 2</p>
<p>T' 2 T[pres*, nom, uɸ, uD*, vP uclausetype] 2 mun[N, ucase:] v' 2 boran[V, upres:, uInfl:] VP 2 láibbi[akk] V' 2 &lt;boran&gt;</p>
<p>Maŋŋá go vearba <em type="italic">boran </em>lea dárkkistan vuosttaš nomensárgosa, juohkán akkusatiivva kásusa nomenii <em type="italic">láibbi </em>ja dárkkistan nuppi nomensárgosa vP vuolde, álgá sárgosiid dárkkisteapmi funkšunála dási bokte. Vearbbas <em type="italic">boran </em>leat guovtti áddemeahttun nomensárgosa lassin vel guokte sárgosa. Dat guoddá áddemeahttun áigesárgosa ja sojahansárgosa [V, uD, uD, upres:, uInfl:]. Seamma láhkai DP:ain <em type="italic">láibbi </em>ja <em type="italic">mun </em>lea nomeniešvuođa lassin kásusiešvuohta, mii ii leat árvvosmahtton [D, ucase:]. </p>
<p>Finihtta T guoddá máŋga sárgosa; [pres*, nom, uɸ:, uD*, uclausetype:]. Das lea gievra áigesárggus, nominatiivvasárggus ja golbma áddemeahttun sárgosa, mas okta lea ɸ-sárggus [uɸ:] ja nubbi lea gievra, áddemeahttun, formála D sárggus, mii gohčoduvvo</p>
<p>EPP-sárggusin [uD*]. EPP sárggus bidjá subjeavtta sirdásit funkšunála dássái vearbba gurot beallai cealkagis ja cealkaga sátneortnet gártá SVO. Gielain, main ii leat gievra</p>
<p>EPP-sárggus T oaivvis sátneortnet orru gártamin VSO (Adger 2004: 213, 215, 237).</p>
<p>Go ovttastahttit TP muorrastruktuvrii, de T-oaivvi áigesárggus ja v-oaivvi áigesárggus heivejit. Áddehahtti áigesárggus árvvosmahttá vearbba <em type="italic">boran </em>áigesárgosa preseansan [uáigi: pres]. T-oaivvi gievra EPP-sárggus ja nomena <em type="italic">mun </em>[N]-sárggus heivejit ja nomen sirdása TP spesifikáhtorii, gos sárggus dárkkistuvvo oabbávuođa bokte. Nomen <em type="italic">mun </em>lea ovttaidlohku ja árvvosmahttá T oaivvi ɸ-sárgosa ovttaidloguin. T oaivi projisere nominatiivva kásusa T'ii, gos dárkkistuvvo <em type="italic">mun </em>áddemeahttun kásussárgosa vuostá ja árvvosmahttá kásusa nominatiivan. </p>
<p>Loahpalaččat lea áigi vákšot cealkkašlája. T-oaivi lea vákšon máŋga sárgosa, muhto dasa lea báhcán okta vákšokeahtes sárggus. Muitaleaddjicealkaga C-oaivvis lea áddehahtti (geanohis) sárggus C[Decl], go fas gažaldatcealkaga C-oaivvis lea áddehahtti gievra sárggus C[Q*]. T-oaivái lea báhcán okta áddemeahttun sárggus</p>
<p>T[uclausetype:. Dákkár ovdamearkkas (17) T-oaivi dárkkista C-oaivvi vuostá ja go gávdná muitaleaddji cealkaga sárgosa ja árvvosmahttá dan T[uclausetype: Decl]. Jus livččii gažaldatcealkka, de C-oaivvi gievra cealkkasárggus bijašii T-oaivvi vearbba sirdásit C-oaivái. Dárkkisteapmi lea nugo (25): (25) a. boran v[uáigi: pres*] ... T[pres*] á. mun spes-vP[N] ... T[uD*] b. mun spes-TP[ol] ... T[uɸ: ol] c. mun spes-TP[ol] ... boran T[uInfl: ol] č. mun spes-TP [ucase: nom] ... T'[nom] d. C[decl] ... T[uclausetype: Decl]</p>
<p>Dál leat sániid sárgosat dárkkistuvvon ja áddemeahttun sárgosat sihkkojuvvon. Dál lean čuvvon Adger (2004) sárgosiid dárkkisteami. Su vuogádaga bokte T-oaivvis leat áddemeahttun phi-sárgosat, man cealkaga subjeakta árvvosmahttá. Eaŋgalasgielas dákkár lahkonanvuohki doaibmá bures, muhto davvisámegielas čilgehus gártá váilevažžan. Goalmmát kapihttalis (Davvisámegiela struktuvra) čielggadan lagabuidda davvisámegiela cealkaga ollislaš struktuvra unna vP ja CP gaskkas. <em type="bold">2.5 Temáhtalaš rollat </em>Vearbbat leat iešguđetláganat. Muhtumat gáibidit ovdamearkka dihtii dušše subjeavtta, earát subjeavtta lassin objeavtta. Vearbbaid sáhttá juohkit njealji jovkui dan mielde galle argumeantta dat gáibidit. Argumeantan gohčoduvvojit dat konstitueanttat, mat ožžot temáhtalaš rolla. Ovttasaját vearba váldá ovtta argumeantta ja gohčoduvvo intransitiiva vearban. Guovttesaját vearba gohčoduvvo transitiiva vearban ja váldá guokte argumeantta. Golmmasaját vearba lea ditransitiiva vearba ja váldá golbma argumeantta. Nullasaját vearba ii váldde ovttage argumeantta. </p>
<p>Vearba juohká temáhtalaš rollaid (eaŋ. thematic role, theta role, Ɵ-role) konstitueanttaide. Temáhtalaš rollat sáhttet ovdamearkka dihtii leat dahkki (eaŋ. agent), čuozáhat (eaŋ. theme) ja mearri (eaŋ. goal)10. Temáhtalaš rollaid juohkin ferte dáhpáhuvvat temáhtalaš generaliserema njuolggadusa (eaŋ. The Ɵ-Generalisation rule) bokte [iežan jorgalus]: (26) Vearba ferte juohkit buot temáhtalaš rollaid, mat das leat juohkemassii cealkaga konstitueanttaide, muhto juohke konstitueanta ii sáhte oažžut eanet go ovtta temáhtalaš rolla (Adger 2004: 78, 80-81).</p>
<p>Dát mearkkaša ovdamearkka dihtii ahte transitiiva vearbbas leat guokte temáhtalaš rolla, man lea bággu juohkit vai cealkka galgá šaddat dohkálažžan. Nullasaját vearba ii juoge ovttage temáhtalaš rolla. Guorahala ovdamearkkaid:</p>
<p><em type="bold">AƟ </em>(27) [Mánná] čierru. <em type="bold">AƟ TƟ </em>(28) [Nieida] doallá [bussáčivgga] <em type="bold">TƟ </em>(29) *doallá [bussáčivgga]. </p>
<p><em type="bold">AƟ </em>(30) [Beana] goarju šilljus. </p>
<p><em type="bold">AƟ TƟ GƟ </em>(31) [Áhčči] attii [bárdnásis] [skeaŋkka] </p>
<p><em type="bold">AƟ </em></p>
<p><em type="bold">TƟ </em>(32) [Mun] geahččalin [sihkkelastit] </p>
<p>Ovdamearkkas (27) lea intransitiiva vearba <em type="italic">čierru </em>, mii juohká ovtta temáhtalaš rolla, nammalassii dáhkki rolla. Vearba <em type="italic">doallá </em>cealkkaovdamearkkas (28) lea transitiiva ja juohká dan dihtii ovtta temáhtalaš rolla cealkaga subjektii ja nuppi cealkaga objektii. </p>
<p>Vearba <em type="italic">doallá </em>cealkagis (29) gáibida guokte argumeantta, iige cealkka rehkenasto 10 Sammallahti (2005) lea čállán semanttalaš rollaid birra , muhto son ii ovddas generatiivva syntávssa. </p>
<p>Sammallahti evttoha 25 semanttalaš rolla. dohkálažžan go cealkagis váilo argumeanta, mii dán oktavuođas galggašii oažžut dahkki rolla. Vuosttaš geahčastagain orru dego cealkagis (30) leat guokte argumeantta.</p>
<p>Dát almmatge ii doala deaivása, go <em type="italic">goarju </em>lea intransitiiva vearba ja juohká dušše ovtta temáhtalaš rolla. Adverbiála <em type="italic">šilljus </em>ii leat cealkaga bákkolaš oassi, iige rehkenasto argumeantan. Ovdamearkkas (31) lea ditransitiiva vearba <em type="italic">addit </em>, mii dahkki- ja temárolla lassin juohká temáhtalaš rolla mearri. Fuomáš ahte maiddái infinihttahápmi sáhttá leat konstitueanta ja oažžut temáhtalaš rolla, nugo (32). Platzack (1998: 121) čállá lassin ahte adjektiivvat maiddái juhket temáhtalaš rollaid, muhto dás in áiggu čiekŋudit adjektiivvaide dađi eanet. </p>
<p>Temáhtalaš rollaid juohkin dáhpáhuvvá leksikála dásis unna vP vuolde. Čuolbman leat leamaš cealkagiid argumeantamearit. Ovdalgo unna vP geavahuvvui ja D-struktuvra ain lei geavahusas Baker (1988) evttohii ahte syntávssalaš elemeanttat (argumeanttat) ihtet dáid posišuvnnaide D-struktuvrras, gos elemeamttat ožžot temáhtalaš rollaid. Son gohčodii dán temáhtalaš rollaid juohkima hypotesan (eaŋ. Uniformity of Theta</p>
<p>Assignment Hypothesis, UTAH). UTAH lea áiggi mielde rievdaduvvon heivet minimalismii. Dat lea evttohuvvon čoavddusin argumeanttaid posišuvnnaide muorrastruktuvrras:</p>
<p>Identical thematic relationships between predicates and their arguments are represented syntactically by identical structural relationships when items are Merged (Adger 2004: 138).</p>
<p>Jus sátni ii leat dan posišuvnnas, mii UTAH bokte lea argumeantta posišuvdna, de sátni ii dohkkehuvvo argumeantan. Unna v juohká dahkkirolla ja V juohká čuozáhat ja mearirollaid. Dahkki posišuvdna lea dasto vP spesifikáhtor, čuozáhaga posišuvdna lea</p>
<p>VP spesifikáhtor ja meari posišuvdna lea V' komplemeanta (buohtastahte Adger 2004: 139): (33) vP 2 dahkki v' 2 v VP 2 čuozáhat V' 2</p>
<p>V mearri</p>
<p>Muorrastruktuvrras (33) lea ditransitiivva vearbba struktuvra. Transitiiva vearbbain meari rolla báhcá guorusin. Cealkaga objeaktan dulkojuvvo dat mii gávdno čuozáhaga posišuvnnas. P&amp;P-teoriijas transitiiva vearbba objeakta sirdása AgroP spesifikáhtorii oažžut akkusatiivva kásusa, muhto minimalismmas bissu leksikála dásis unna vP vuolde. Objeavttas ii leat dárbu sirdásit, go kásus dárkkistuvvo ja árvvosmahtto unna v bokte (buohtastahte ovdamearkka dihtii kap. 2.3.4 ja 2.4.2.). Objeakta gohčoduvvoge siskkáldas argumeantan ja subjeakta olgguldas argumeantan. Adger (2004: 205) čállá ahte subjeavttas leat guokte posišuvnna muorrastruktuvrras, go vearba lea transitiiva (guoská gal maiddái ditransitiiva vearbbaide). Subjeavtta vuolggasadji lea unna vP spesifikáhtoris (eaŋ. the base subject position) ja sirdása dasto eret unna vP vuolde TP spesifikáhtorii (eaŋ. the surface subject position) duhtadit gievra EPP-sárgosa ja nammaduvvoge danin olgguldas argumeantan. Dat DP, mii gávdno TP spesifikáhtora posišuvnnas rehkenasto cealkaga subjeaktan.</p>
<p>Transitiiva ja ditransitiiva vearbbain dákkár málle doaibmá bures, muhto intransitiivavearbbat leat guovtteláganat. Ii-ergatiivavearbbat (eaŋ. unergatives) nugo <em type="italic">viehkat </em>juhket dušše dahkkirolla ja čuozáhaga posišuvdna báhcá guorusin (eai váldde objeavtta)(Adger 2004: 140). Ii-akkusatiivvain (eaŋ. unaccusatives) nugo <em type="italic">cuovkanit </em>dilli lea justa nuppe láhkai, go eai juoge dahkkirolla. Unna vP spesifikáhtora (dahkki) posišuvdna lea guorus, muhto čuozáhaga posišuvnnas gávdno DP. Ii-akkusatiivvaid erenomášvuohta lea ahte unna v ii juoge akkusatiivva kásusa čuozáhahkii, nammalassii objektii. Heiveheapmi doaibmá dalle T-oaivvi [uD*] ja lagamuš heivvolaš c-kommendejuvvon [N] sárgosa gaskkas. Ii-akkusatiivvain dát sárggus lea čuozáhaga posišuvnnas ja objeakta DP sirdása subjeavtta nuppi posišuvdnii TP spesifikáhtorii duhtadit EPP-sárgosa obbávuođa bokte (Adger 2004: 140, 223). Nu leage vejolaš dadjat ahte ii-akkusatiivaid objeakta doaibmá cealkaga subjeaktan. <em type="bold">2.6 Nulla elemeanttat </em>Dássážii lean geahččalan čielggadit, mo muorrastruktuvra lea huksejuvvon ja man láhkai dat doaibmá. Lea maiddái čielggas ahte generatiivva syntávssa boarrásat teoriijaid ja minimalismma gaskkas lea oalle stuorra erohus ovdamearkka dihtii kásusjuohkima ektui. Nugo ovdalaš jo lea namahuvvon, de boarrásat teoriijain sátni hábmejuvvo sirddašeami bokte, muhto minimalismmas dárkkisteapmi dáhpáhuvvá sárgosiid bokte. Dat, ahte sátni hábmejuvvo sirddašeami bokte lea vuolgán Bakeris (1988) (veardit <em type="italic">Mirror principle </em>), mas son dadjá ahte morfologalaš derivašuvnnat fertejit speadjalastot syntávssalaš derivašuvnnas ja seamma láhkai nuppi guvlui. Dál, go dehálamos bealit leat gokčon lea áigi guorahallat dán barggu teorehtalaš máddaga. </p>
<p>Sáhttetgo cealkagis leat guoros posišuvnnat maid nu gohčoduvvon nulla elemeanttat (eaŋ. null elements) sáhttet deavdit? Nulla elemeanttaid birra Haegeman (1994) čállá:</p>
<p>If we assume null elements as a component of the grammar of natural languages, we must assume that the language learner has the ability to postulate such null elements in the representations he assigns to sentences. He needs to have evidence for positing these categories and a way of identifying them. (Haegeman 1994: 440-441)</p>
<p>Jus dohkkehat jurdaga ahte grammatihkas sáhttet leat nulla elemeanttat, de giela hállis galggašii leat muhtin lágan duođaštus daid gávdnomii, muhto maiddái vuohki mo dovddiidit daid. Čatnan ja stivrenteoriija lea nulla elemeanttaid unna pro ja stuorra</p>
<p>PRO vuođđun (ja dieđusge kopiijaidge). Lean oanehaččat jo guoskkahan stivrema (geahča vuollekapihttala 2.3.4 GB ja P&amp;P-teoriija kásusjuohkin), muhto dat oassi mii lea erenomáš miellagiddevaš dán barggu oktavuođas lea čatnanteoriija (eaŋ. binding theory). Čatnanteoriija duođaštus dasa ahte nulla elemeanttat gávdnojit lea DP:aid typologiija, mii merkejuvvo [+] ja [-], ja muitala man láhkai DP láhtte cealkagis. <em type="bold">2.6.1 Čatnanteoriija </em>Anaforain (sámegielas: refleksiiva, oamastangehčosat ja resiprohkapronomenat) lea iešvuohta [+anafora, -pronominála], pronomeniin lea iešvuohta [- anafora, + pronominála] ja r-dadjosiin [- anafora, - pronominála] (Haegeman 1994: 453, Roberts 1997: 157). Dat oassi grammatihkas, mii mearrida DP:aid mearkkašumi cealkagis gohčoduvvo čatnanteoriijan (Haegeman 1994: 205). R-dadjosat (eaŋ. r-expressions) leat sánit, maid ekstenšuvdna bissu konstántan beroškeahttá konteavsttas, nugo namat ja substantiivvat (Haegeman 1994: 453, Carnie 2007: 133). Ovdamearkan livččet </p>
<p><em type="italic">Máhtte </em>ja <em type="italic">viessu </em>. Čatnanteoriijas leat golbma njuolggadusa dahje prinsihpa, maid anaforat, pronomenat ja r-dadjosat fertejit doahttalit (Haegeman 1994: 273, 229) [iežan jorgalus]: (34) A-prinsihppa: NP mas lea iešvuohta [+anafora] ferte čadnot iežas stivrejeaddji kategoriijas. </p>
<p>B-prinsihppa: NP mas lea iešvuohta [+pronominála] ferte leat friija iežas stivrejeaddji kategoriijas.</p>
<p>C-prinsihppa: R-dajus lea álo friija (ii čatnon) juohke sajis.</p>
<p>Čatnan dáhpáhuvvá c-kommenderema ja koindekserema bokte. Koindekseren geavahuvvo čájehit, mii čujuha masa. Stivrejeaddji kategoriijan rehkenasto cealkka (eaŋ. clause), mas DP lea oassin. Adger (2004) čállá refleksiivvaid čatnama birra ja hárjehusain bohtet ovdan čatnanteoriija prinsihpat, maid son gohčoda čatnama generaliseremin (eaŋ. The Binding Generalizations). Stivrejeaddji kategoriijan, mii minimalismmas gohčoduvvo čatnandomenan lea cealkaga máksimála projekšuvdna CP (Adger 2004: 373). Oktiibuot dát mearkkaša anaforaid dáfus ahte antesedeanta ferte c-kommenderet refleksiivva, oamastangehčosa dahje resiprohkkapronomena ja čatnat dan seamma CP vuolde, gos ieš lea. Pronomeniid antesedeanta ferte c-kommenderet pronomena, muhto antesedeanta ja pronomen eaba oaččo leat seamma CP vuolde. R-dajus ferte leat friija, iige antesedeanta sáhte čatnat dan. Ovdamearkkain (35)-(37)</p>
<p><em type="italic">Lemet </em>doaibmá antesedeantan: (35) Lemet <em type="bold">i </em>bovdii Lemeha <em type="bold">k/*i </em>(36) *Lemet <em type="bold">i </em>bovdii su <em type="bold">i </em>(37) Lemet <em type="bold">i </em>bovdii iežas <em type="bold">i </em></p>
<p>Cealkka (35) lea dušše dohkálaš, jus Lemet bovde gáimmi. Dat ii sáhte čujuhit sutnje alccesis, go dalle rihkošii čatnanteoriija C-prinsihpa. Boahtte ovdamearkkas (36) pronomen <em type="italic">su </em>čujuha <em type="italic">Lemehii </em>ja rihku B-prinsihpa, go eaba oačču leat koindekserejuvvon seamma cealkagis. Cealkka livččii dohkálaš, jus livččii koindekserejuvvon eará bustávain (čujuhivččii eará olbmui go Lemehii). Goalmmát cealkkaovdamearkkas (37) anafora <em type="italic">iežas </em>čujuha <em type="italic">Lemehii </em>ja doahttala A-prinsihpa. </p>
<p>Dássážii ovdanboahtán DP:at leat leamaš <em type="italic">oinnolaččat </em>, muhto čatnanteoriija bokte gávdnojit maiddái <em type="italic">oaidnemeahttun </em>DP:at. Nugo oinnolaš DP:ain, oaidnemeahttumiin leat iešvuođat ja fertejit doahttalit čatnanteoriija prinsihpaid. Čatnanteoriija bidjá maiddái njuolggadusaid kopiijaid stivrejupmái. Oaidnemeahttun DP, mas leat iešvuođat [+ anafora, - pronominála] lea NP-kopiija (eaŋ. NP-trace) ja doahttala anafora láhkai čatnanteoriija A-prinsihpa. Nuppi kopiijas, nammalassii WH-kopiijas (eaŋ. WH-trace) leat iešvuođat [- anafora, - pronominála]. WH-kopiija ferte, nugo r-dajus čuovvut čatnanteoriija C-prinsihpa (Haegeman 1994: 453). In áiggu dán barggus gieđahallat kopiijaid lagabui. </p>
<p>Čatnanteoriijas leat kopiijaid lassin velá guokte oaidnemeahttun DP. Nulla subjeavttas unna pro:as leat seamma iešvuođat [- anafora, + pronominála] go pronomenis ja meannuduvvo danin pronomenin gávdnodettiin cealkagis. Unna pro doahttala čatnanteoriija B-prinsihpa (Haegeman 1994: 453). Stuorra PRO erenomášvuhtii gullet iešvuođat [+ anafora, + pronominála]. Stuorra PRO:as ii leat oinnolaš DP, mii vástidivččii dáid iešvuođaide, nugo eará DP:ain leat. Iešvuođaid mearkkašupmi lea ahte PRO galgá doahttalit goappašiid čatnanteoriija prinsihpaid A ja B oktanaga. Go</p>
<p>PRO gávdno cealkagis, de galgá leat čatnon ja friija oktanaga (Haegeman 1994: 453).</p>
<p>Dákkár gáibádus orru leamen veadjemeahttunvuohta; mo PRO sáhttá leat čatnon seammás go gálgá leat friija? Čuolbma lea nammaduvvon PRO-teoreman (eaŋ. PRO-</p>
<p>Theorem) (Haegeman 1994: 273). Čatnanteoriija vástádus čulbmii lea ahte PRO:as ii leat stivrejeaddji kategoriija, nammalassii čatnandomena (Haegeman 1994: 272, geahča maiddái Roberts 1997: 136). Dán mearkkašumi guorahallat dasto lagabui. <em type="bold">2.6.2 Unna pro </em>Muhtin gielain orru leamen vejolaš guođđit cealkaga subjeavtta ja cealkka bissu almmatge dohkálažžan. Suomagillii lea ovdamearkka dihtii vejolaš dadjat čuovvovaččat ja cealkagiin lea seamma mearkkašupmi: (38) Minä puhun suomea. mun.1SG hállat.pres.1SG suomagiela (39) Puhun suomea. hállat.pres.1SG suomagiela </p>
<p>Eará gielain subjeakta orro leamen bákkolaš ja dan haga cealkka rievdá dohkkemeahttumin. Jus buohtastahttit suomagiela dárogielain, de dárogielas ovdamearkka dihtii ii oro sáhttimin guođđit cealkaga subjeavtta: (40) Jeg snakker finsk. mun.1SG hállat.pres suomagiela (41) *Snakker finsk. hállat.pres suomagiela</p>
<p>Dán guovtti giela gaskkas orro leamen muhtun erohus, mii dahká ahte lea vejolaš guođđit cealkaga subjeavtta ovtta gielas, muhto ii nuppis. Sivvan lea ahte suomagiella gullá nulla subjeakta gielaid jovkui (eaŋ. null subject language), muhto dárogiella ii gula. Nugo boahtá ovdan, de nulla subjeakta ii leat universála grammatihka prinsihppa baicce paramehtar. Dat, oažžugo subjeavtta DP guođđit cealkagis lea nulla subjeakta paramehtar (eaŋ. null subject parameter), mii gohčoduvvo maiddái pro-guođđin paramehtarin (eaŋ. pro-drop parameter). Suomagiella gullá nulla subjeakta gielaide, mas oaidnemeahttun subjeakta DP pro lea vejolaš, muhto dárogiella ii gula nulla subjeakta paramehtara bokte. Oahpadettiin eatnigiela mánná fuomáša leago vejolaš geavahit nulla subjeavtta vai ii (Haegeman 1994: 455, Carnie 2007: 416-417). </p>
<p>Sámegielat mánná fuomášivčče sámegiela gullat nulla subjeakta gielaide. Vaikko cealkagis (43) ii leat oinnolaš subjeakta, de sojahangeažus almmuha gumposiid borri ja čájehuvvo dás koindekseremiin. Cealkagis (43) pro oažžu seamma funkšuvnna go oinnolaš pronomen DP (mun) cealkagis (42): (42) Mun boran gumposiid. (43) pro <em type="bold">i </em>bora <em type="italic">n </em><em type="bold">i </em>gumposiid. </p>
<p>Unna vP vuolde pro lea seamma posišuvnnas go oinnolaš pronomen DP ja oažžu temáhtalaš rollan dahkki: (44) vP 2 <em type="bold">pro </em>v' 2 boran VP 2 gumposiid </p>
<p>V 2 &lt;boran&gt;</p>
<p>Rizzi (1986: 522) bijai guokte eavttu pro:ii. Pro stivrejeaddjin muorrastruktuvrras lea oaivi X0y, mas unna y čujuha nulla subjeakta paramehtarii, nammalassii sáhttágo X0 stivret pro dahje ii. Pro stivrejeaddjin lea I (finihtta vearba I-oaivvis), gos soabadeapmi dárkkistuvvo. Rizzi (1986: 519) čilge ovdamearkka dihtii ahte eaŋgalasgielas I-oaivi ii leat vejolaš stivrejeaddji pro:ii11. Seamma guoskkašii dalle dárogillii ovdamearkkas (41). Suomagielas ja sámegielas I lea vejolaš stivrejeaddji pro:ii ja danin I-oaivi lisensiere pro. Rizzi nubbi eaktu guoskkai pro dovdiideapmái, mii iešalddis lea jo namahuvvon. Go lea vejolaš koindekseret pro finihtta vearbbain, de pro árbe vearbba dieđuid (phi-sárgosiid), nugo (45): (45)</p>
<p>IP 2 <em type="bold">proi </em>I' [1.p.ol] 2 <em type="bold">bora ni </em></p>
<p>Pro dovddiida vearbba sojahangehčosa ja pro sisdoallu áddejuvvo ja oažžu mearkkašumi (eaŋ. recover) dan bokte (Rizzi 1986: 520). Haegeman (1994) čilge ášši ná:</p>
<p>We say that rich INFL can identify an emty categoryin the subject position while a poor inflection fails to do so. In other words the grammatical features of the subject can be recovered from those of INFL, specially from a AGR, in languages with rich verb infletion. (Haegeman 1994: 455):</p>
<p>Nugo Haegeman (1994) fuomášuhttá, de gielain main subjeavtta lea vejolaš guođđit lea dávjá gievra soabadeapmi subjeavtta ja vearbba gaskkas. Vearbba sojahangeažus muitala makkár persovnna birra lea sáhka ja nu leage vejolaš guođđit subjeavtta. Dán dihtii nulla subjeakta gielat dávjá gohčoduvvojit pro-guođđin giellan (Haegeman 1994: 24).</p>
<p>Roberts (1997: 151, 154) referere dán teoriijii ovttageardán teoriijan (eaŋ. <em type="italic">the Naïve theory </em>), go čájehuvvo ahte ášši ii almmatge leat ná álki. Gávdnojit gielat, main vearbbain leat persovdnagehčosat, muhto main pro dattege ii leat vejolaš, ovdamearkka dihtii duiskkagiella ja ránskkagiella (Roberts 1997: 152). Dáid gielain lea geanohis soabadeapmi subjeavtta ja finihtta vearbba gaskkas, vaikko gievra soabadeapmi livčče teorehtalaččat vejolaš. Lassin Haegeman (1994: 457, 588) váldá bajás ahte Huang (1984) ákkastallá kiinnágiela, oktan japánalašgielain ja korealašgielain gullat nulla subjeakta gielaide, vaikko gielain ollásit váilo soabadeapmi AGR. Roberts (1997: 153) evttohage ahte ovttageardán teoriija dušše muitala ovtta beali áššis. Gielaid sáhttá juohkit liegga ja galbma gielaide (eaŋ. hot and cool languages), mas Eurohpá gielat leat liegga gielat ja Asia gielat leat galbma gielat. Roberts (1997: 155) čállá ahte kiinnágielas pro lea vejolaš danin go lea galbma giella, mas sojahangehčosat eai adno obanassiige. Vaikko eaŋgalasgiella, ránskkagiella ja islánddagiella gullet Eurohpá liegga gielaide, de pro almmatge ii leat vejolaš. Čilgehussan lea, ahte vaikko dáid gielain gávdnojit sojahangehčosat, de dain almmatge ii leat doarvái nana soabadeapmi. </p>
<p>Roberts (1997) guoskkaha ekspletiivvaid vejolaš čilgehussan dasa, manin muhtun</p>
<p>Eurohpá gielain pro lea vejolaš ja earáin ii. <em type="bold">2.6.3 Ekspletiivvat </em>Ekspletiiva (eaŋ. expletive) lea sátni mii sáhttá deavdit subjeavtta posišuvnna cealkagis, muhto iešalddis das ii leat sisdoallu ja geavahuvvo dušše deavddan. </p>
<p>Ekspletiivvat eai danin leat argumeanttat, muhto dárbbašuvvojit struktuvrralaš sivaid geažil (Haegeman 1994: 62, 279). Struktuvrralaš sivvan lea EPP; gáibádus ahte cealkagis galgá leat subjeakta dahje juoga, mii deavdá subjeavtta saji cealkagis (Haegeman 1994: 341-342, Carnie 2007: 229). Eaŋgalasgielas pro ii leat vejolaš ja danin oinnolaš subjeakta gáibiduvvo, nugo boahtá ovdan ovdamearkkain (46) ja (47): (46) I speak english. (47) *pro speak english.</p>
<p>Eaŋgalasgielas leat guokte ekspletiivva <em type="italic">it </em>ja <em type="italic">there </em>, mat sáhttet deavdit subjeavtta posišuvnna cealkagis (Haegeman 1994: 64, Adger 2004: ). Dán sáhttá čájehit čuovvovaš láhkai. Eaŋgalasgielas <em type="italic">is likely </em>váldá ovtta argumeantta. Eará sániin dat juohká ovtta temáhtalaš rolla proposišuvdnii. Ovdamearkkas (48) lea cealkkakonstitueanta <em type="italic">That I speak english </em>, mii deavdá subjeavtta saji cealkagis. </p>
<p>Konstitueantta lea vejolaš molsut ekspletiivvain (49): (48) [That I speak english] is likely. (49) <em type="bold">It </em>is likely [that I speak english] (50) * is likely [that I speak english] </p>
<p>Roberts (1997: 153) fuomášuhttá ahte ovdamearkka dihtii ránskka- (51), duiskka- (52) ja islándda- (53) leat ekspletiivvat, nugo čuovvovaš nullasaját dálkesánit čájehit, muhto pro ii leat vejolaš. Itália (56) ja espánnjagielas (57) eai oaččo leat ekspletiivvat, muhto dáin gielain pro lea vejolaš. Eaŋgalasgiella (54), dárogiella (55), suomagiella (58) ja sámegiella (59) orrot heivemin dán minstarii (ovdamearkkat (51), (52), (53), (56) ja (57) Roberts 1997: 153 vuođul): (51) Il pleut. (52) Es regnet. (53) ϸađ rigndi. (54) It rained. (55) Det regnet. (56) Piove. (57) llueve. (58) Satoi. (59) Arvvii. (60) *Dat arvvii.</p>
<p>Ovdamearka (60) čájeha ahte ekspletiiva ii leat vejolaš davvisámegielas. Julien (1996: 188) duođašta dán. Dássážii sámegiella orru heivemin bures nulla subjeakta gielaid minstarii. Roberts (1997: 153) árvvoštallá dakkár vejolašvuođa, ahte jus gielas leat oinnolaš ekspletiivvat (veardit ovdamearkkaiguin mat leat boahtán ovdan), de subjeakta pro ii leat vejolaš, muhto deattuha ahte son oaivvilda Eurohpá gielaid (iige</p>
<p>Asia <em type="italic">galbma </em>gielaid). Son namaha maiddái ahte dát dieđusge ii dárbbaš leat áidna vejolaš čilgehus. <em type="bold">2.6.4 Máŋgga lágan unna pro </em>Dás lea čielgagoahtán ahte pro ii dattetge leat nu ovttageardán. Roberts (1997) evttoha liegga ja galbma gielaid juogu nulla subjektii pro, muhto dás áiggun ovdanbuktit nuppi oaidnosaji. Cole (2009) lea maiddái guorahallan nulla subjeavttaid ja son oaivvilda ahte gielaid konteasttalaš gievravuohta rátke gullágo dihto giella nulla subjeakta gielaid jovkui vai ii. Lea čielgan ahte davvisámegiella gullá jovkui, mas leat earret eará espánja- ja itáliagiella. Dáin gielain phi-sárgosiidda gullet persovdna ja lohku (muhto ii sohkabealli) (Cole 2009: 565, 567). Muhtun gielain phi-sárgosiidda sáhttet gullat persovdna, lohku ja sohkabealli, go fas eará gielas dušše ovdamearkka dihtii persovdna. Dalle goit rehkenasto ahte gielas leat phi-sárgosat. Kiinnágielas eai leat phi-sárgosat obanassiige, muhto lea almmatge nulla subjeakta giella (Cole 2009: 571). </p>
<p>Islánddagielas ges leat sojahangehčosat, muhto nulla subjeakta almmatge ii leat dohkálaš ja lassin gávdnojit gielat nugo dárogiella ja ruoŧagiella, main eai leat sojahangehčosat eaige nulla subjeavttat (Cole 2009: 572). Ollislaš govva nulla subjeavtta pro ektui leage dasto ahte sojahangehčosat okto eai mearridit nulla subjeakta gielaide gullevašvuođa.</p>
<p>Cole (2009) evttoha ahte gielaid konteavsttalaš gievravuohta rátke leago nulla subjeakta giella. Kiinnágielas, espánnjagielas ja itáliagielas lea ovdamearkka dihtii <em type="italic">gievra </em>konteavsttalašvuohta, go fas dárogielas, ruoŧagielas ja islánddagielas lea <em type="italic">geanohis </em>konteavsttalašvuohta. Konteavsttalašvuohta máksá, ahte go sojahangehčosa (phi-sárgosiid) bokte ii leat vejolaš dovddiidit pro (eaŋ. discrete agreement), de konteavstta bokte almmatge pro oažžu mearkkašumi (eaŋ. antecedent in context). Jus pro ii sáhte viežžat mearkkašumi antesedeanttas, iige antesedeanttas mii leat eará cealkagis, de geavahuvvo áddejuvvon subjeakta (eaŋ. <em type="italic">preferred interpetation </em>). Dalle pro:as lea generálaš mearkkašupmi. Loahpalaččat, jus dát ii meinnestuva, de cealkagis geavahuvvo oinnolaš subjeakta DP pro sajis (eaŋ. <em type="italic">overt pronoun </em>). Dárogielas ja eaŋgalasgielas, maid dávjá lean geavahan ovdamearkan dakkár gielaide main ii leat pro lea geanohis kontevsttalašvuohta, ja áidna vuohki lea geavahit oinnolaš pronomena DP pro sajis. Njealját kapihttalis ( <em type="italic">Davvisámegiela unna pro </em>), mas analyseren davvisámegiela dárkilabbot geavahan dán analysavuogi, man Cole (2009: 581) lea evttohan. </p>
<p>Loahpalaččat ovdal go guođán nulla subjeavtta unna pro guhkit áigái ja geahččagoađán stuorra PRO lea okta ášši, mii berre čielggasmahttojuvvot. Dát guoská objeakta pro:ii.</p>
<p>Muhtun gielain objeakta pro lea vejolaš, nugo itáliagielas (ovdamearka vižžon</p>
<p>Haegeman 1994: 460): (61) Un dottore serio visita ei nudii</p>
<p>Doavttir albma dárkkistit e álás(masc PL)</p>
<p><em type="italic">Albma doavttir dárkkista álás buohcci. </em></p>
<p>Ovdamearkkas e ovddasta guoros (eaŋ. empty) saji cealkagis. Sátni <em type="italic">nudi </em>lea koindekserejuvvon guoros sajiin cealkagis ja das leat sárgosat [+ maskuliidna, +máŋggaidlohku], maid bokte objeakta pro sáhttá dovddiiduvvot itáliagielas (Haegeman 1994: 460). Nu leage itáliagielas vejolaš guođđit objeavtta. </p>
<p>Davvisámegielas objeakta pro ii galggašii leat vejolaš, go jus objeavtta guođđá, de cealkka šaddá dohkketmeahttun: (62) Mun vižžen gusa. (63)*Mun vižžen.</p>
<p>Cealkka (63) ii sáhte mearkkašit seamma go (62), iige leat dohkálaš. Dákkár eaŋkalis ovdamearkka vuođul ii galggašii leat menddo jođán cealkit eret objeakta pro:aid. Dađi bahábui davvisámegielas ii sáhte leat objeakta pro seamma láhkai go subjeakta pro, iige seamma láhkai go itáliagiela objeakta pro, inge áiggo čiekŋudit áššái dađi eanet. <em type="bold">2.6.5 Infinihttaráhkadus </em>Ovdal go čielggadišgoahtit stuorra PRO lagabui, lea ášši mii ferte deattuhuvvot vai šaddá vejolažžan earuhit unna pro ja stuorra PRO. Dát guoská stuorra PRO domenii ja nu gártá dehálažžan čilget cealkkadoahpaga dárkilabbot. Cealkagat leat máŋggaláganat ja dáid lea vejolaš sirret máŋgga láhkai. Váldocealkka sáhttá leat muitaleaddjicealkka, gažaldatcealkka dahje gohččuncealkka. Váldocealkka lea ollislaš cealkka, mii birge okto. Oalgecealkka lea váldocealkaga oassin iige birge okto. Carnie (2007: 203) juohká oalgecealkagiid spesifikáhtorcealkagiidda, komplemeantacealkagiidda ja adjunktacealkagiidda. </p>
<p>Eaŋgalasgiela doahpaga <em type="italic">clause </em>sáhttá dulkot dábálaš váldocealkkan dahje oalgecealkkan, muhto maiddái konstitueantan, mii sisttisdoallá cealkaga. Buot cealkagat leat finihttacealkagat, muhto muhtun cealkagiin lea infinihtta cealkkaoassi. </p>
<p>Finihttacealkagiid vearba sodjá persovnna, logu, áiggi ja vuogi mielde. Infinihttaoasi vearba ii soja (Pope ja Sárá 2004: 42, 68). Ovdamearkkas (64) lea finihtta cealkka, mas lea infinihttaoassi (ovdamearka vižžon Adger 2004: 311): (64) We belived [him to be the headmaster]</p>
<p>Olles cealkka (64) <em type="italic">We belived him to be the headmaster </em>rehkenasto finihtta cealkkan, muhto dušše <em type="italic">him to be the headmaster </em>rehkenasto gullat cealkaga infinihttaoassái. </p>
<p>Vearba <em type="italic">belived </em>lea transitiiva ja juohká dahkkirolla cealkaga subjektii <em type="italic">We </em>ja čuozáhatrolla olles konstituentii (infinihttaoassái). Konstiteantta siskkobealde lea maiddái vearba ja temáhtalaš generaliserema njuolggadusa bokte das leat temáhtalaš rollat maid ferte juohkit. Vearba <em type="italic">to be </em>lea transitiiva vearba ja <em type="italic">him </em>oažžu danin dahkkirolla ja <em type="italic">the headmaster </em>čuozáhat rolla. Go cealkagis lea infinihttahápmi nugo (64), mii juohká temáhtalaš rollaid konstitueantta siskkobealde, de dán rájes gohčodan dan infinihttaráhkadussan (eaŋ. non-finite clause). </p>
<p>Ovdamearkkas (65) lea finihtta vearba <em type="italic">tried </em>, mii váldá infinihttaráhkadusa <em type="italic">to poison her children </em>komplemeantan (cealkkaovdamearka lea vižžon Adger 2004: 304): (65) Medea tried [to poison her children] </p>
<p>Adger (2004: 203) čilgehusaid bokte ovdamearkkas (65) finihttavearba <em type="italic">tried </em>lea transitiiva ja juohká dahkkirolla cealkaga subjektii <em type="italic">Medeai </em>ja čuozáhat rolla komplementii <em type="italic">to poison her children </em>. Infinihttaráhkadusas lea transitiiva vearba <em type="italic">to poison </em>ja maiddái dát ferte temáhtalaš rollaid generaliserema njuolggadusa bokte juohkit buot iežas temáhtalaš rollaid. Dat juohká čuozáhat rolla konstituentii <em type="italic">her childrenii </em>, muhto dasa lea ain báhcán dahkkirolla juogekeahttá. Dan ii sáhte juohkit váldocealkaga subjektii, go <em type="italic">Medea </em>lea jo ožžon temáhtalaš rolla finihttavearbbas. </p>
<p>Teoriija mielde cealkagis (65) lea oaidnemeahttun DP stuorra PRO, masa infinihtta vearba juohká dahkkirolla ja mii doaibmá infinihttaráhkadusa subjeaktan. Cealkka (65) lea dasto duođas (66): (66) Medea tried [PRO to poison her children]</p>
<p>Eaŋgalasgielas gávdnojit cealkagat, main lea loktanan subjeakta (eaŋ. raising).</p>
<p>Cealkagat leat infinihttaráhkadusat, main PRO ii leat vejolaš. Guorahala (ovdamearka vižžon Adger 2004: 315): (67) Hephaestus appears [CP ___ to own a dragon] (68) *Hephaestus appears [CP PRO to own a dragon]</p>
<p>Cealkagis (68) vearba <em type="italic">appears </em>váldá proposišuvnna CP komplemeantan. Das ii leat dahkki-temáhtalaš rolla juohkit. Infinihttaráhkadusa infinitiiva <em type="italic">to own </em>almmatge juohká dahkki-rolla. Dákkár cealkkaráhkadusas <em type="italic">Hephaaestus </em>oažžu temáhtalaš rolla infinihttaráhkadusas, muhto sirdása eret dan vuolde finihtta cealkkaoassái duhtadit EPP (Adger 2004: 316, 318-319). Go loktanan subjeaktaráhkadusaid rievdada finihttacealkkan, de ekspletiiva <em type="italic">it </em>gáibiduvvo subjeaktaposišuvnna deavddan: (69) It appears [CP that Hepaestus owns a dragon] </p>
<p>Nu leage infinihttaráhkadus stuorra PRO domena. Lea dehálaš iskat galle argumeantta vearbbat váldet, go eai buot infinihttaráhkadusain leat PRO. <em type="bold">2.6.6 Stuorra PRO </em>Čatnan ja stivrenteoriijas leat golbma dehálaš doahpaga ja dássážii leat guoskkahan guokte doahpaga; stivrema ja čatnama. Goalmmát doaba lea kontrolla (eaŋ. control), mii guoská dasa gos PRO viežžá refereanssa cealkagis. Čatnanteoriija oaidnosajis PRO galgá A ja B prinsihpa bokte leat čadnon ja friija oktanaga, mii ii oro leamen vejolaš. </p>
<p>Čoavddusin lei ahte PRO ii oaččo stivrejuvvot, iige danin oaččo kásusa. Dattetge buot</p>
<p>DP:at fertejit oažžut kásusa, jus galget dohkkehuvvot cealkagis. Eará sániin DP ii oaččo stivret PRO ja dušše dalle PRO dohkkehuvvo. Vaikko PRO:as ii oaččo leat stivrejeaddji nugo eará DP:ain leat, de dat almmatge sáhttá kontrollerejuvvot. Kontrolla čujuha dan DP:ii mainna PRO lea koindekserejuvvon (Haegeman 1994: 263). Dát mearkkaša ahte PRO viežžá refereanssa eará DPas gávdnodettiin cealkagis. Dán láhkai stivren ja čatnanteoriija lea čoavdán čuolmma PRO oktavuođas.</p>
<p>Cealkagis (70) PRO viežžá ovdamearkka dihtii refereanssa subjeavttas <em type="italic">Medeas </em>. </p>
<p>Guorahala čuovvovaš cealkkaovdamearkkaid: (70) Medea <em type="bold">i </em>tried [to PRO <em type="bold">i </em>poison her children] (Adger 2004: 305) (71) Agamemnoni forced Zeusk [to PROi/*k leave school] (Adger 2004: 323) (72) [PRO to steal hexes from witches] is dangerous. (Adger 2004: 305) (73) We belived [him to be the headmaster] (Adger 2004: 311) </p>
<p>Cealkagis (70) infinihttaráhkadusa oaidnemeahttun subjeakta PRO lea koindekserejuvvon finihttacealkaga subjeavttain <em type="italic">Medeain </em>čájehan dihtii masa PRO referere. <em type="italic">Medea </em>lea son guhte geahččalii mirkkohuhttit mánáidis. Haegeman (1994: 277-278) gohčoda cealkagiid, mas PRO viežžá refereanssa finihttacealkaga subjeavttas subjeaktakontrollan (eaŋ. subject control). Cealkagis (71) lea ditransitiiva finihttavearba, mii čuozáhaga <em type="italic">Zeus </em>lassin váldá infinihttaráhkadusa mearrin. Go PRO viežžá refereanssa finihttacealkaga objeavttas, de gohčoduvvo objeaktakontrollan (eaŋ. object control) (Haegeman 1994: 278-278). Adger (2004: 305) oktasaš nammadus dákkár cealkagiidda (46)-(47) lea kontrollaráhkadus (eaŋ. Control Clauses). </p>
<p>Cealkagis (72) PRO:as lea arbitrára mearkkašupmi. Dat áddejuvvo pronomenin ja čujuha <em type="italic">buohkaide </em>, iige dušše ovtta dihto olbmui. Danin arbitrára PRO ii leat koindekserejuvvon eará DP:ain cealkagis (Haegeman 1994: 263). Cealkka (73) lea nugohčoduvvon ECM-ráhkadus (eaŋ. Exceptional Case Marking), mas transitiiva vearba váldá infinihttaráhkadusa komplemeantan ja oinnolaš DP lea bákkolaš (iige </p>
<p>PRO leat vejolaš)12.</p>
<p>Dat, mii dasto lea oktasaš dáin cealkagiin lea infinihttaráhkadus. Go cealkagis leat guokte vearbba, mat juhket temáhtalaš rollaid, de fertejit leat guokte unna vP, maid vuolde daid sáhttá juohkit. Finihttavearba váldá infinihttaráhkadusa komplemeantan, mas lea iežas TP ja vP. Infinihttaráhkadusa iešvuhtii gullá, nugo namma čujuha, infinihtta TP [-fin], mas ii leat áddehahtti kásussárggus [nom] nugo finihtta T-oaivvis lea.</p>
<p>Minimalismmas, nugo boahtá ovdan Adger (2004) ECM-vearbbat váldet infinihtta TP komplemeantan. Ovdamearkkas (73) dás (74) lea struktuvra nugo (75) (ovdamearka</p>
<p>Adger 2004: čilgehusaid bokte): (76) Agamemnon forced Zeus [CP PRO to leave school] (77)</p>
<p>CP 2 C TP + Finihtta 2</p>
<p>Agamemnon vP 2 &lt;Agamemnon&gt; v' 2 forced VP [akk] 2</p>
<p>Zeus V' 2 &lt;forced&gt; <em type="bold">CP </em>2 </p>
<p>C TP - Finihtta <em type="bold">[null] </em>2 </p>
<p>PRO vP <em type="bold">[ucase:null] </em>4 &lt;PRO&gt; to leave school </p>
<p>Kontrollaráhkadusas finihttavearba unna vP vuolde ii beasa árvvosmahttit PRO akkusatiivva kásusiin, go gaskkas lea CP, mii bokte heivema. Sivvan lea sárgosiid dárkkisteapmi, mii lea lokála ja dáhpáhuvvá CP vuolde (Adger 2004: 386). PRO ii dasto oza heivvolaš kásussárgosa vuolit CP olggobealde. ECM-ráhkadusas ii leat iežas</p>
<p>CP infinihttaráhkadusas ja DP beassá ohcat heivvolaš kásusa infinihttaráhkadusa olggobealde. Dattetge oaidnemeahttun DP:as PRO lea áddemeahttun kásussárggus mii ferte vákšojuvvot, jus cealkka galgá šaddat dohkálažžan. (Adger 2004: 313). Go vearba vállje infinihttaráhkadusa mas PRO ilbmá, de minimalisma earrána sakka čatnanteoriijas. Minimalismmas PRO oažžu kásusa. PRO erenomáš kásus [nulla] lea jienakeahtesvuohta, mas vuolit C-oaivi lea kásusárvvosmahttin. C-oaivvi kásusarvvosmahtti iešvuođaid čilgen lagabui boahtte vuollekapihttalis (2.6.7 C-oaivvi nulla sárggus).</p>
<p>Vearbbaid ektui ášši lea miellagiddevaš, go dihto eaŋgalasgiela vearbbat orrot válljemin ECM-ráhkadusa ja earát kontrollaráhkadusa. Adger (2004:306) oaivvilda eaŋgalasgielatvearbbaid juohkásit golmma jovkui, man dás lean čájehan tabeallan: (78) belive, think, consider, assume</p>
<p>ECM want, expect, prefer</p>
<p>ECM/PRO try, attempt, endeavour, presuade, force PRO</p>
<p>Dás oaidnit ahte muhtun vearbbain dušše ECM-ráhkadus lea vejolaš. Eará vearbbat váldet sihke ECM ja kontrollaráhkadusa. Maŋimuš joavkku vearbbain dušše kontrollaráhkadus dohkkehuvvo. <em type="bold">2.6.7 C-oaivvi nulla sárggus </em>Eaŋgalasgielas <em type="italic">that </em>, <em type="italic">if j </em>a <em type="italic">wheather </em>leat finihttacealkagiid komplemeantta álggaheaddji sánit (eaŋ. complementizers) ja gávdnojit vuolit CP oaivvis ja váldet finihtta TP komplemeantan (Adger 2004: 290). Adger (2004: 291) čállá ahte eanaš lingvisttat meroštallet komplemeantta álggaheaddji sániid CP vuollái gullevažžan. </p>
<p>Finihttacealkagiid komplemeantta álggaheaddji sánit leat nulla dahje oinnolaččat (ovdamearka lea Adger 2004: 289 mielde): (79) I claimed [0 she was pregnant] (80) I claimed [that she was pregnant]</p>
<p>Maiddái infinihttaráhkadusain sáhttet leat nulla dahje oinnolaš komplemeantta álggaheaddji sánit. Finihttacealkaga vearba vállje daid. Kásus vákšojuvvo lagamus c-kommenderejeaddji oaivvi bokte. Eaŋgalasgielas <em type="italic">for </em>doaibmá infinihttaráhkadusa oinnolaš komplemeantta álggaheaddji sátnin. Oinnolaš komplemeantta álggaheaddji sátni <em type="italic">for </em>guoddá akkusatiivva kásussárgosa. Go finihtta vearba váldá <em type="italic">for </em>, de oinnolaš </p>
<p>DP lea bákkolaš infinihtta TP spesifikáhtoris (PRO ii leat vejolaš)14. Kásus vákšojuvvo lagamus c-kommenderejeaddji oaivvi bokte ja dát lea C-oaivi. C-oaivvi <em type="italic">for </em>árvvosmahttá DP, mii lea TP spesifikáhtoris akkusatiivva kásusiin (Adger 2004: 308, 309). Infinihttaráhkadusa komplemeantta álggaheaddji sátni sáhttá dattetge leat nulla, seamma láhkai go ovdamearkkas (81). Go vearba nugo <em type="italic">forced </em>vállje komplemeantta 14 ECM-ráhkadusas ii leat komplemeantta álggaheaddji sátni, go minimalismma bokte das ii leat vuolit </p>
<p>CP, dušše TP (Adger 2004: 313). álggaheaddji sáni, de dat vállje dakkára, mii guoddá nulla (kásus)sárgosa [null].</p>
<p>Komplemeantta álggaheaddji sátni lea ieš nulla iige danin jietnaduvvo (ovdamearka</p>
<p>Adger 2004: 310 vuođul): (81) Agamemnon forced Zeus [CP 0 PRO to leave school]</p>
<p>Álggus unna infinihttaráhkadussii gullevaš vP vuolde unna v-oaivi árvvosmahttá <em type="italic">school </em>akkusatiivva kásusiin. Unna vP spesifikáhtoris lea PRO. TP ovttastahtto muorrastruktuvrii ja PRO [N] sárggus ja EPP heivejit ja PRO sirdása subjeavtta bajit posišuvdnii TP spesifikáhtorii. Infinihtta TP:as ii leat kásusárggus [nom], mii sáhtášii árvvosmahttit PRO kásusiin. CP ovttastahtto muorrastruktuvrii ja nulla complementizer </p>
<p>C-oaivvis ja T-oaivi heivejit. Dát árvvosmahttá PRO kásusa nullan, nammalassii jietnameahttunvuođain (Adger 2004: 310).</p>
<p>Vaikko in áiggu dás seaguhišgoahtit boarrásat teoriijaid ja minimalismma dađi eanebut, de háliidan goit ovtta ášši čielggasmahttit. Jus máhcat fas oanehaččat čatnanteoriija prinsihpaide (34), de muitit ahte PRO galgá leat čatnon ja friija oktanaga; dan sáhttá kontrolleret, muhto ii fal čatnat (mii GB/P&amp;P teoriijas mearkkašii ahte das ii oaččo leat čatnandomena, iige sáhte oažžut kásusa). Dás lea čielgan stuorra erohus boarrásat teoriijaid ja minimalismma gaskkas PRO ektui, go minimalismmas PRO:as lea čatnandomena, mii lea infinihttaráhkadus ja dat oažžu nulla kásusa C-oaivvis gávdnodettiin cealkagis. Dás čuovvu ahte PRO-Theorema ii šat oru doaibmamin minimalismmas (geahča maiddái Rogers 1997: 136-137 eará ákkaid várás). <em type="bold">3 Davvisámegiela struktuvra </em>Davvisámegielas cealkagiin sáhttá leat okta vearba dahje máŋga vearbba maŋŋálagaid. </p>
<p>Go cealkagis lea dušše okta vearba, de vearba (lea finihtta) ja dahká okto cealkaga verbála (82). Jus cealkagis leat máŋga vearbba, de muhtun vearbbat gullet verbálii ja earát sáhttet leat verbála olggobealde. Jus leat guokte vearbba, de vuosttažis lea finihttahápmi ja nuppis lea infinihttahápmi (83). Dákkár cealkagiin vuosttaš vearba doaibmá <em type="italic">veahkkevearban </em>ja nubbi vearba <em type="italic">váldovearban </em>(Kemi 2007: 25, Magga 1980: 55). Cealkagis (84) <em type="italic">lean dolkan </em>dahká verbála ja <em type="italic">njávkamis </em>lea verbála olggobealde ( ja lea infinihttaráhkadus). (82) Mun njávkkan bussá. (83) Mun lean njávkan bussá. (84) Mun lean dolkan njávkamis bussá. </p>
<p>Mii diehtit ahte finihttavearbahámit sodjet áiggi, logu, persovnna ja vuogi mielde ja infinihttahámit eai soja. Nickel (1990: 463-479) čujuha guovttenuppelogi infinihtta vearbahápmái. Dán guovttenuppelogi infinihttahámis <em type="italic">infinitiiva </em>, <em type="italic">aktio essiiva </em>, <em type="italic">perfeavtta partisihppa </em>, <em type="italic">biehttalan preseansa </em>ja <em type="italic">biehttalan preterihtta </em>sáhttet leat verbála oassin. Infinihttahámit, mat eai sáhte leat verbála oassin ja gártet verbála olggobeallái leat <em type="italic">aktio lokatiiva </em>(veardit cealkkaovdamearkkain (), <em type="italic">vearbagenetiiva </em>, <em type="italic">biehttalan supiidna </em>, <em type="italic">vearbaabessiiva </em>, <em type="italic">gerunda </em>, <em type="italic">preseanssa partisihppa </em>ja <em type="italic">aktio (nominatiiva) </em>(Pope ja Sárá 2004: 68-71, 74-84). <em type="bold">3.1 Veahkkevearbbat </em>Váldovearbba lassin gávdnojit maiddái veahkkevearbbat. Davvisámegielas leat golmma lágan veahkkevearbba; veahkkevearba <em type="italic">leat </em>, modálavearbbat ja biehttalanvearba <em type="italic">i </em>-. Svonni (2009: 8) lea čállán davvisámegiela veahkkevearbbaid birra ja evttoha hierarkiija dego (85) veahkkevearbbaide, mas V diehttelasat ovddasta váldovearbba. (85) Neg&gt; Aux &gt; Mod &gt; V </p>
<p>Biehttalanvearba <em type="italic">i </em>- rehkenasto maiddái veahkkevearban. Biehttalanvearbbas váldovearba lea imperatiivva (infinihtta)hámis. Davvisámegielas biehttalanvearba soabada subjeavttain, muhto ii soja áiggi mielde. Áigi boahtá ovdan vearbbas, mii čuovvu biehttalanvearbba (Svonni 2009: 1-2). (86) Son ii oainne gumppe. (87) Mun in leat oaidnán gumppe. </p>
<p>Veahkkevearba <em type="italic">leat </em>sáhttá ovttas partisihpahámiin dahkat perfeavtta (88) dahje pluskvamperfeavtta (89), ja leage temporála veahkkevearba. Veahkkevearba <em type="italic">leat </em>oktan aktio essiivvain dahká progressiivva cealkaga (90). Subjeakta soabada veahkkevearbbain. Cealkka (91) čájeha ahte veahkkevearba <em type="italic">leat </em>ii sáhte váldit komplemeantan sihke perfeavtta partisihpa ja progressiivva oktanaga, go leat komplementára distribušuvnnas ja devdet seamma saji cealkagis (Svonni 2009: 10). </p>
<p>Svonni (2009: 10) namaha ahte aspeaktagihpu AspP livččii vejolaš geavahit gihppun, mii gokčá perfeavtta partisihpa ja progressiivva muorrastruktuvrras. (88) Mun lean oastán fatnasa. (89) Son lei viežžan mánáid. (90) Moai letne oaggumin guliid. (91) *Mun lean vuolgimin oastán fatnasa.</p>
<p>Modálavearbbat leat eará veahkkevearbajoavku. Magga (1982) ja (1986) leat dutkan modálavearbbaid ja boahtá ovdan ahte álo ii leat álki meroštallat, makkár vearbbat gullet modálavearbbaide, go muhtun vearbbain leat čielgasabbot veahkkevearbadovddaldagat go earáin. Nickel (1990: 463f) gohčoda <em type="italic">áigut </em>, <em type="italic">dáidit </em>, <em type="italic">fertet </em>, <em type="italic">galgat </em>, <em type="italic">máhttit </em>, <em type="italic">oažžut </em>, <em type="italic">sáhttit </em>, <em type="italic">soaitit </em>, <em type="italic">šaddat </em>ja <em type="italic">veadjit </em>duohta modálavearban, muhto namaha maiddái eará modálavearbbaid. Svonni (2012 :59) rehkenastá lassin <em type="italic">astat </em>, <em type="italic">beassat </em>ja <em type="italic">duostat </em>modálavearban. Son ii rehkenastte <em type="italic">oažžut </em>modálavearban nugo </p>
<p>Nickel ja Magga. Sivvan lea ahte modálavearbbaid ii sáhte bidjat passiivva hápmái (Svonni 2012: 59). Lea ain eahpečielga rádji daid vearbbaid gaskkas, mat sáhttet váldit infinitiivva komplemeantan, muhto eai leat modálavearbbat ja modálavearbbaid gaskkas, mii maiddái váldá infinitiivva komplemeantan. Svonni (2012) mielde goit orro sáhttimin sirret vearbbaid dan mielde leago daid vejolaš bidjat passiivva hápmái vai ii.</p>
<p>Veahkkevearba <em type="italic">leat </em>sáhttá, muhto ii dárbbaš váldit modálavearbba komplemeantan (92)-(93). Modálavearbbat váldet infinitiivva komplemeantan (Svonni 2012: 59). (92) Son <em type="italic">lea </em>dáidán vuolgit. (93) Son <em type="italic">ferte </em>vuolgit ruoktot. </p>
<p>Váldovearba ovttastahtto muorrastruktuvrii ovdal veahkkevearbbaid, mat ovttastahttojit vP olggobealde, eaige dan dihtii juoge temáhtalaš rollaid. Veahkevearbagihpuin ii leat spesifikáhtorposišuvdna (Svonni 2007a: 95). Veahkevearbagihput eai leat bákkolaččat muorrastruktuvrras, muhto go gávdnojit, de váikkuhit cealkaga struktuvrii. Jus cealkagis lea dušše modálavearba váldovearbba lassin, de modálavearba sirdása T-oaivái vákšut áiggi ja soahpavašvuođa subjeavttain, ja hehtte váldovearbba sirdáseames eret vP vuolde. Seamma láhkai eará veahkkevearbbat hehttejit váldovearbba sirdáseames T-oaivái. Sáhttá dadjat ahte davvisámegielas T-oaivi geassá lusa lagamus vearbba ja dárkkista sárgosiid dan vuostá (Svonni 2009: 7, Svonni olggosaddojuvvomin). <em type="bold">3.2 Passiivacealkka </em>Davvisámegielas leat guokte passiivvahámi <em type="italic">-juvvot/-uvvot/-ot </em>ja <em type="italic">-hallat </em>. Nickel (1990: 226-227) čállá ahte transitiiva vearbbat váldet - <em type="italic">juvvot </em>passiivagehčosa15. </p>
<p>Davvisámegiela <em type="italic">hállat </em>-passiivvas (nuortasuopmaniin - <em type="italic">taddat </em>) dahkki sáhttá leat oidnosis, vaikko dange sáhttá guođđit eret, nugo () ja cealkka bissu ain dohkálažžan (Nickel 1990: 228). Go aktiivacealkaga ráhkada passiivacealkkan, de aktiivacealkaga subjeakta jávká ja aktiivacealkaga objeakta doaibmá aktiivacealkaga subjeaktan: (94) Mun vižžen fatnasa. (95) Fanas vižžojuvvui. (96) Biehtár oinnii suollaga. (97) Suola oainnáhalai (Biehtárii) </p>
<p>Dahkki ii adno dehálažžan passiivacealkagis, iige almmuhuvvo. Passiivvahámis vearba juohká dušše ovtta temáhtalaš rolla. Dát máksá ahte unna vP spesifikáhtorposišuvdna ii adno, muhto VP (čuozáhat) spesifikáhtoris gávdno DP. Passiivavearba doaibmá dan dáfus seamma láhkai go ii-akkusatiiva; unna v-oaivi ii árvvosmahte DP akkusatiivva kásusiin, muhto nominatiivva kásus vákšojuvvo heiveheami bokte T-oivviin. EPP bidjá</p>
<p>DP sirdásit subjeavtta posišuvdnii TP spesifikáhtorii (Adger 2004: 223, 229). Vaikko</p>
<p>DP sirdásage subjeavtta posišuvdnii TP spesifikáhtorii, de lea almmatge ožžon temáhtalaš rolla unna vP vuolde. Nu leage ovdamearkka dihtii (97) DPas <em type="italic">suola </em>temáhtalaš rolla čuozáhat (Svonni 2012: 14). 15 Nickel (1990: 266f) namaha seammás moadde leksikaliserejuvvon passiivahámi; deaddit – deddot, doadjit – doddjot, gieldit – gildot, haksit – haksot. </p>
<p>Eaŋgalasgielas aktiivacealkaga vearba rievdá perfeavtta partisihppan passiivacealkagis ja gáibida veahkkevearbba <em type="italic">be </em>(leat). T-oaivi dárkkista vearbba sojaheami, muhto passiivvaid váldovearba ii leat finihtta (Adger 2004: 230): (98) John saw Mary. (aktiivacealkka) (99) Mary was seen (by John). (passiivacealkka) </p>
<p>Ovdamearkkas oaidnit ahte eaŋgalasgielas dahkki sáhttá boahtit ovdan <em type="italic">by </em>-sáni bokte (Roberts 1997: 70). Davvisámegielas - <em type="italic">hallat </em>passiiva vástidivčče muhtun muddui dákkár konstrukšuvdnii, muhto fuomáš ahte dát boahtá ovdan illatiivvakásusiin: (100) Jovnna oinnii Máreha. (101) Máret oainnahalai Jovnnii. (102) Máret oainnahalai. </p>
<p>Nubbi erohus eaŋgalasgiela ja davvisámegiela gaskkas lea ahte davvisámegielas passiivvat eai dárbbaš veahkkevearbba <em type="italic">leat </em>, vaikko veahkkevearba lea vejolaš: (103) Máret lei oainnahallan Jovnnii. </p>
<p>Davvisámegiela passiivvaid lea Julien (1996) guorahallan lagabui. Su dutkosiid vuođul son oaivvilda ahte - <em type="italic">hallat </em>passiiva ii sáhte gohčodit duođalaš passiivan seamma láhkai go - <em type="italic">juvvot </em>passiivva. Dutkosiid vuođđun lea mo passiivamorfema láktasa vearbamáddagii. </p>
<p>Muhtun vearbbaid ii sáhte bidjat passiivahápmái seamma láhkai go dábálaš transitiiva vearbbaid, main leat temáhtalaš rollat dahkki ja čuozáhat. Julien (1996: 12) geavaha ovdamearkan ballat vearbba ja sus lea ovdamearka (104) ja (105). Vuođđun ovdamerkii lea ahte aktiivacealkaga subjeakta ii sáhte leat oidnosis - <em type="italic">juvvot </em>passiivvain, eaige cealkagat nugo (105) ja (106) sáhte leat dohkálaččat: (104) Mii ballat beatnagis. (105) *Beana ballojuvvo. (106) *Beatnagis ballojuvvo. </p>
<p>Ovdamearka (105) lea čielgasit dohkketmeahttun. Almmatge (106) orošii leamen dohkálaš cealkka dakkár cealkagis, mas DP <em type="italic">beatnagis </em>lea ožžon čuozáhatrolla unna vP vuolde (seamma láhkai go ii-akkusatiiva vearbbat, geahča kap. 2.5 Temáhtalaš rollat). </p>
<p>Cealkka (106) lea dohkketmeahttun dan mearkkašumis ahte <em type="italic">beatnagis </em>lea cealkaga ageanta, nammalassii ahte lea ožžon temáhtalaš rollan dahkki (veardit Svonni olggosaddojuvvomin). </p>
<p>Vearbbat, mat ovdamearkka dihtii gusket dovdduide nugo <em type="italic">ballat </em>ja <em type="italic">suhttat </em>lea temáhtalaš rolla vásiheaddji (eaŋ. experiencer) ja láhttejit danin eará láhkai. Mun in dán barggus gieđahala dáid vearbbaid sierra. Vearba, mii juohká temáhtalaš rolla dahkki sáhttá bidjat passiivahápmái ja intransitiivavearbba ageanta jávká: (107) Mun viegan. (108) Vihkkojuvvui. </p>
<p>Adger (2004: 333) árvala passiivagihppu PassP lea vuosttaš projekšuvdna unna vP bajábealde projekšuvnnaid hierarkiijas. Dát doallá deaivása maiddái davvisámegiela ektui. Svonni (2012: 13) čujuha ahte veahkkevearba ii sáhte oažžut passiivva hámi ja seamma guoská modálaverbii, ja dát mearkkaša ahte passiivagihppu ferte leat daid vuolábealde muorrastruktuvrras. (109) Vielppis lea ostojuvvon. (110) *Vielppis leddjojuvvo ostojuvvon. (111) *Vielppis galgojuvvo ostojuvvot.</p>
<p>Seamma láhkai go T-oaivi geassá lusa lagamus vearbba davvisámegielas, geassá maiddái passiivagihppu lusa lagamus vearbba evttoha Svonni (olggosaddojuvvomin). <em type="bold">3.3 Davvisámegiela gihput </em>Davvisámegielas vearbba áigi ja vuohki leat časkon oktan gihpun, go leat komplementára distribušuvnnas (Julien 1996: 84). Dát guoská maiddái suomagillii, mii lea sámegiela lagaš fuolkegiella. Julien (1996: 88) lea árvalan davvisámegiela struktuvran (112), mas FinP lea finihttavuođadárkkistangihppu, mas maiddái dárkkistuvvo subjeavtta ja finihtta vearbba gaskasaš soabadeapmi: (112) CP &gt; FocP &gt; FinP &gt; TP &gt; VP </p>
<p>Vaikko suomagiella gulláge nulla subjeakta gielaide (geahča ovdamearkka dihtii</p>
<p>Holmberg 2005), de ii almmatge álo leat soabadeapmi subjeavtta ja finihtta vearbba gaskkas. Holmberg ja Nikanne (1993) oaivvildit dan dihtii AgrsP ii oro leamen heivvolaš projekšuvdna suomagielas ja geavahit dan sajis finihttavuođagihppu FP.</p>
<p>Thráinsson (1996) gažadii IP oktavuođas leatgo buot gielain seamma funkšunála gihput. Gažaldat lea áigeguovdil dan dáfus ahte makkár gihpu(id) galggašii geavahit davvisámegielas.</p>
<p>Davvisámegiela struktuvrra lea dutkan maiddái Svonni (2007b), (2007a), (2009) ja (olggosaddojuvvomin), mas guorahallá cealkkastruktuvrraid ja dasa gullevaš gihpuid generatiivva syntávssa vuođul. Svonni(2009) evttoha (113) davvisámegiela ollis struktuvran: (113) CP &gt; AgrP &gt; NegP &gt; TMP &gt; AuxP &gt; AspP &gt; ModP &gt; VP</p>
<p>Struktuvrras lea sierra gihppu soabadeami dárkkisteapmái AgrP, mas biehttaleapmi</p>
<p>NegP ja áiggi ja vuogi-gihppu TMP čuvvot. Svonni (olggosaddojuvvomin) ges atná davvisámegiela struktuvran (114). Buohtastahte: (114) CP &gt; TP &gt; PerfP &gt; ProgP &gt; ModP &gt; PassP &gt; vP &gt; VP</p>
<p>Dán struktuvrras lea váldán vuhtii unna vP ja passiivagihpu. Lassin veahkkevearbagihpu AuxP ja aspeaktagihpu AspP sajis lea perfeavtta partisihpa gihpu</p>
<p>PerfP ja progressiivagihpu ProgP. Áiggi ja modusa gihpu lea oaniduvvon áiggi dárkkistangihpun TP minimalismma mielde, masa maiddái lea rehkenastán subjeavtta ja vearbba gaskasaš soabadeami. Gažaldahkan lea dieđusge, dárbbašuvvogo sierra gihppu man vuolde soabadeampi dárkkistuvvo. Adger (2004) lea čállán ahte phi-sárgosat dárkkistuvvojit TP vuolde, mas NP unna vP spesifikáhtoris árvvosmahttá iežas phi-sárgosiin; davvisámegielas persovdna ja lohku. Mun anán dasto davvisámegiela struktuvran (115), mas biehttaleapmi lea váldon vuhtii. (115) CP &gt; TP &gt; NegP &gt; PerfP &gt; ProgP &gt; ModP &gt; PassP &gt; vP &gt; VP</p>
<p>Cealkagis (116) lea struktuvra nugo (117). (116) In leat sáhttán viežžat mánáid. (117)</p>
<p>CP 2</p>
<p>C' 2</p>
<p>TP 2 <em type="bold">pro </em></p>
<p>T' [uɸ: ol, 1S] 2 <em type="bold">in </em>NegP [pres, ol, 1S] 2 &lt; <em type="bold">in </em>&gt; PerfP 2 <em type="bold">leat </em>ModP [perfP ,uInfl:pres] 2 <em type="bold">sáhttán </em>vP [uInfl:perfP] 4 &lt; <em type="bold">pro </em>&gt; <em type="bold">viežžat mánáid </em></p>
<p>Modálagihpus ja perfeavtta partisihpagihpus lea áddemeahttun sojahansárggus [uInfl:.</p>
<p>Perfeavtta partisihpa gihpus lea áddehahtti [perfP]-sárggus. Perfeaktagihpu [perfP]-sárggus árvvosmahttá modálagihpu [uInfl: perfP]. Veahkkevearba <em type="italic">leat </em>PerfP:as [uInfl:] oažžu árvvu T-oaivvi áigegihpus [pres]. Biehttalanvearbbas lea davvisámegielas phi-sárggus (sojahangeažus) ja dat árvvosmahttá T-oaivvi áddemeahttun phi-sárgosa persovnnain ja loguin [uɸ: ol, 1S]. Nu lea soabadeapmi vákšojuvvon. </p>
<p>Daddjo ahte sámegielas lea oalle friija sátneortnet. Dát mearkkaša ahte dávjá lea vejolaš sirddašit sániid cealkagis, iige cealkaga mearkkašupmi almmatge rievdda: (118) Mun lean oastán biepmu gávppis. (119) Biepmu mun lean oastán gávppis. (120) Gávppis mun lean oastán biepmu.</p>
<p>Oainnán davvisámegiela neutrála sátneortnegin (118). Cealkagiin nugo (119) ja (120) vuosttaš sátni lea deattuhuvvon ja deattuheami gihpun geavahuvvo TopP (veardit Rizzi 1997).</p>
<p>Cealkagis nugo (119) lea struktuvra nugo (121): (121)</p>
<p>TopP 2</p>
<p>ToP 2</p>
<p>Biepmu TP 2 mun </p>
<p>T' 2 lean PerfP 2 &lt;lean&gt; vP 2 vP gávppis 4 &lt;mun&gt;oastán <em type="bold">3.4 Cealkkašlájat </em>Árbevirolaš giellaoahpas cealkaga lea dábálaš juohkit nomináhttaoassái ja predikáhttaoassái, mas nomináhttaoassái gullet subjeakta, habitiiva ja adverbiála, ja predikáhttaoassái verbála, predikatiiva, objeakta ja adverbiála, nugo Nickel (1990) lea evttohan. Cealkaga subjeaktan sáhttá leat nomen, infinitiiva dahje cealkka. Dattetge dakkár doahpagat go nomináhttaoassi ja predikáhttaoassi orrot veahá eahpečielgas, inge áiggu geavahit daid. </p>
<p>Muhtun cealkagiin ii oba leatge subjeakta. Pope ja Sárá (2004: 242) leat logahallan cealkagiid, main subjeaktasátni ii leat oidnosis: cealkagat, main lea vuosttaš dahje nuppi persovnna vearbahápmi, cealkagat main lea jurddašuvvon subjeakta (nugo <em type="italic">olmmoš </em>dahje <em type="italic">juohkehaš </em>) ja cealkagat main subjeakta lea namahuvvon ovdal. Soai logahallaba maiddái cealkagiid, main ii obanassiige sáhte leat subjeakta; dálkki ja luondduriikacealkagat, cealkagat olbmo rumašlaš dili birra ja eksistensiálacealkka/habitiivacealkka. </p>
<p>Adverbiálat eai leat cealkaga bákkolaš oassin, eaige oaččo temáhtalaš rolla, muhto leat lassidiehtun cealkagis. Muhtun adverbiálat leat almmatge bákkolaččat, jus cealkka galgá leat ollislaš (eksistentiálacealkagiin ja cealkagiin mas lea <em type="italic">leat </em>dahje <em type="italic">šaddat </em>vearba)(veardit Svonni 2012: 118). Cealkagis (112) ii leat bákkolaš adverbiála: (122) Erke stoahká olgun. </p>
<p>Dás beroštan dušše cealkagiin, main ii leat bákkolaš adverbiála. Go adverbiála gávdno cealkagis, de gohčoduvvo minimalismmas adjunktan. Adjunkttat lasihuvvojit murrii bálddalastima (ii fal ovttastahttima) bokte vP bajábeallai nugo (124) (Adger 2004: 110-112):</p>
<p><em type="bold">AƟ </em>(123) [Erke] stoahká olgun. (124) </p>
<p>TP 2</p>
<p>Erke T' 2 stoahká vP 2 vP olgun 2 &lt;Erke&gt; v' 2 &lt;stoahká&gt; VP 4 &lt;stoahká&gt; <em type="bold">3.5 Infinihttahámiid meroštallan </em>Kemi (2007: 26-27) čállá ahte vuosttaš davvisámegiela grammatihkagirjjit ledje hábmejuvvon greikka ja latiinna grammatihkaid mielde. Seamma guoská doahpagiidda mat adnojedje infinihttahámiid birra. Dasto gieđahallojuvvojedje vearbahámit vuogi (modus) mielde, ovdalgo Nielsen (1926) válddii vuhtii maiddái syntávssalaš aspeavttaid. Logadettiin ođđaáigásat grammatihkkagirjjiid nugo Nickel (1990) dahje </p>
<p>Pope ja Sárá (2004), de infinihttahámiid doaba orro leamen oalle muddui čielggas.</p>
<p>Nomeniid sojaheapmi ja vearbbaid sojaheapmi gieđahallojit sierranassii (deklinašuvdna ja konjugašuvdna). Almmatge sámegielas ii leat nu čielga rádji nomeniid ja vearbbaid gaskkas, ja leage áddemis ahte lea leamaš váttis meroštallat infinihttahámiid.</p>
<p>Čuolbman lea infinihttahámiid meroštallan: leatgo dat vearbbat, nomenat main lea vearbahápmi vai leatgo suorgásat16? Kemi (1993: 57) čállá ahte: <em type="italic">infinihttahámit gártet dego <span type="quote">“oarbbes mánnán”</span> finihtta vearbbaid ja nomeniid gaskkas </em>[...]. Syntávssalaččat infinihttahámit sáhttet doaibmat nomeniid láhkai cealkagis: subjeaktan, objeaktan ja adverbiálan, ja gohčoduvvojit danin maiddái vearbba nominálahápmin (Kemi 1993: 56). Korhonen (1974) lea iskan infinihttahámiid lagabui. Sus leat vihtta syntávssalaš gáibádusa (morfologálaš kriteria, funkšunála kriteria, syntávssalaš kriteria, semánttalaš kriteria ja produktivitehta kriteria), man vuođul lea iskan infinihttahámiid verbála- ja nominálavuođa. Kemi (2007) lea guorahallan Korhonen dutkosa ja čállá: </p>
<p>Korhonens undersøkelse viser at infinitte former ikke utgjør en enhetlig gruppe, men at de kan inndeles i fire kategorier. Aller nærmest finitte former kommer nektelsesverb, perfektum partisipp og infinitiv. En mellomgruppe danner aktio essiv, verbabessiv og nektende supidnum. Deretter følger presens partisipp, gerundium, verbgenitiv og nektende supidnum. Aktio står verbalet fjernest og nominalet nærmest. (Kemi 2007: 33)</p>
<p>Infinihttahámit, mat leat lagamus finihtta hámiid sáhttet leat verbála oassin cealkagis ja dát guoská maiddái aktio essiivii, vaikko lea biddjon nuppi jovkui. Infinihttahámiid gaskkas aktio lea nomeniid lagaš fuolki ja lea unnimusat vearbbaid láhkai. Magga (2007: 284) čujuha maiddái aktio eahpesihkkaris stáhtusii infinihttahápmin, iige ane aktio duohta infinihtta vearbahápmin, go sodjá kásusiid mielde. Jus ii dohkket aktio infinihttahápmin, de lea dieđusge gažaldat manin dan galgá dulkot cealkagis. Jus lea 16 Kemi (1993: 58) fuomášuhttá ovdamearkka dihtii ahte Nielsen (1926) mielas vearbagenetiiva gullá suorgásiidda. eanet nomen go vearba, de ii sáhte juohkit temáhtalaš rolla (iige vejolaččat oažžut PRO subjeaktan). Mu materiálas cealkagiid infinihttahápmi lea (eanaš) infinitiiva, mii dán vuođul lea lagabus vearbba go nomena, iige dan stáhtusis danin galggašii leat eahpečielggassvuohta17. <em type="bold">4 Davvisámegiela unna pro </em>Lean guorahallan sihke váldo- ja oalgecealkagiid Johan Turi čállosis, main lea finihtta vearba ja mas oinnolaš subjeakta váilo. Ovdamearka () lea ovdamearkka dihtii rehkenaston golbman cealkkan: (125) [CP Sii atne dakkár goanstta], [CP ahte vuide álddu čiččiid bohcco baikkain], [CP vai ii miessi njamat álddu] </p>
<p>Svonni (olggosaddojuvvomin) dutkkus veahkkevearbbaid posišuvnnaid birra čájeha ahte sánit sáhttet boahtit iešguđetge posišuvnnain cealkagis ja lea čilgen:</p>
<p>Sátneortnet davvisámegiela cealkagiin lea oba friddja, nu ahte sáni dahje sátnegihpu hámis boahtá ovdan makkár doaibma visses sánis dahje sátnegihpus lea cealkagis.</p>
<p>Dattetge ii sáhte lohkat ahte sátneortnegis ii leat mearkkašupmi; vaikko sátneortnet dábálaččat ii rievdat semánttalaš sisdoalu, de sátneortnet sáhttá rievdadit cealkaga pragmáhtalaš beliid. (Svonni olggosaddojuvvomin)</p>
<p>Geavahan dás analysavuogi, mii boahtá ovdan Cole (2009), mas nulla subjektii leat evttohuvvon golbma lávkki ja maŋimuččas geavahuvvo oinnolaš pronomen DP. Dás geardduhuvvon: (126) 1. Soabadeapmi sojahangehčosiid bokte (Discrete agreement) 2. Jus ii meinnestuva, de dovddiideapmi konteavsttalaš antesedeantta bokte (antecedent in context) 3. Áddejuvvon subjeakta (Preferred interpetation) 4. Oinnolaš DP (Overt pronoun) <em type="bold">4.1 Vuosttaš ja nuppi persovnna pro </em>Dan oasis Johan Turi čállosis Muitalus sámiid birra maid lean guorahallan, eai gávdno cealkkaovdamearkkat vuosttaš ja nuppi persovnna vearbahámiin, main oinnolaš subjeakta váilo ja lean danin ohcan dákkár ovdamearkkaid Magga (1986) doavttirčállosis. Buot cealkkaovdamearkkain lean čájehan antesedeantta buoiddes bustávain ja lean lasihan ovdamearkkaide <em type="bold">pro </em>buoiddes bustávain. </p>
<p>Guorahala čuovvovaš ovdamearkkaid: (127) <em type="bold">pro </em>in dieđe biđán go leŋget dien hearggi (128) <em type="bold">pro </em>árašan dál lágget vuos álgit (129) <em type="bold">pro </em>basášan nu árrat sotnabeaivvi vuolgit oaggut (130) <em type="bold">pro </em>áibbašin viellja oaidnit (131) dus <em type="bold">pro </em>lean oahppan čállit (132) <em type="bold">pro </em>nisttihin bohkosit (133) de šat <em type="bold">pro </em>in gillen mielde vázzit ja geahččat (134) <em type="bold">pro </em>gáržojin vuovdit gusa, go vealgegáibádus bođii (135) <em type="bold">pro </em>nistásin guhkká oađđit (136) Go sii luoitaledje, de <em type="bold">mon </em>ripmen molsut herggiid, vai <em type="bold">pro </em>gearggan vuolgit, dasgo sevnnjodeame juo lei (137) <em type="bold">pro </em>váiben čohkkát (138) <em type="bold">pro </em>Balan gusa jápmit (139) <em type="bold">pro </em>in lohpidan guhkká jávkat (iežan) (140) <em type="bold">pro </em>álggahin su bargat (141) <em type="bold">pro </em>in dal su gal gopmárdala dan bargat (142) <em type="bold">pro </em>in astadivčče du vuolgit vuos (143) <em type="bold">pro </em>lihkkohin viellja dan gávdnat (144) <em type="bold">pro </em>nisttihin reaŋgga dan váldit fárrui (145) <em type="bold">pro </em>ribahin dan nieidda náitalit (146) de <em type="bold">pro </em>faskkastin riššasákki buollit (147) dál <em type="bold">pro </em>lean gokčan mánáid nohkkat (148) dál <em type="bold">pro </em>ferten nuolahit mánáid nohkkat </p>
<p>Ovdamearkkat (127)-(148) čájehit ahte pro doaibmá finihttacealkagiid oaidnemeahttun subjeaktan. Pro sadjái livčče vejolaš molsut oinnolaš DP pronomena <em type="italic">mun </em>ja cealkaga sisdoallu livčče ain seamma. Sojahangeažus, mii dovddiida pro boahtá ovdan finihtta váldovearbbas, nugo ovdamearkka dihtii (138), biehttalanvearbbas (142), temporála veahkkevearbbas <em type="italic">leat </em>(147) dahje modálavearbbas (148). </p>
<p>Dákkár ovdamearkkat čuvvot Cole (2009) vuosttaš evttohusa; soabadeapmi sojahangehčosiid bokte, iige danin leat dárbu geavahit boahtte goanstta, mii livččii dovdiideapmi antesedeantta bokte. Ovdamearka (136) čájeha, ahte <em type="italic">mon </em>livččii vejolaš antesedeanta pro:ii, muhto antesedeanta ii adnošii, go pro almmatge birge dan haga. </p>
<p>Čuovvovaš ovdamearkkain pro doaibmá oinnolaš DP pronomena <em type="italic">don </em>sajis: (149) Go don leat nu bahá ahte <em type="bold">pro </em>álo máhtát soaibmat mu nuoskin ja <em type="bold">pro </em>vuorjjat mu dainna (150) <em type="bold">pro </em>It galgga suorganit, go <em type="bold">pro </em>oainnašat maidege (151) Jos <em type="bold">pro </em>moraštit riemažat, de dohko <em type="bold">pro </em>manat vel iešge, gos duot ruoššat. (152) <em type="bold">pro </em>mieđatgo njuovvat dan gálbbi? (153) Don galggat giehkat obba eallináigái goađi ráhkadit; muhto <em type="bold">pro </em>it galgga goassege sealgat (154) muhto árabut fastain gerge mátkái iđđedis, go <em type="bold">pro </em>it áddján viežžat meahccis herggiid (155) arvvatgo <em type="bold">pro </em>stivret geavgŋá meliin? (156) it <em type="bold">pro </em>galgga ádjit gussiid vuolgit (157) <em type="bold">pro </em>galggat adnut su boahtit (158) <em type="bold">pro </em>galggat bidjat reaŋgat dan bargat (159) it <em type="bold">pro </em>galgga mánáid oldet doarrut (160) <em type="bold">pro </em>atte su bargat dál dan barggu </p>
<p>Materiálas eai leat gávdnon ovdamearkkat 1. ja 2. persovnna guvttiid- ja máŋggaidlogus <em type="italic">moai </em>/ <em type="italic">doai </em>, <em type="italic">mii </em>/ <em type="italic">dii </em>, mat livččet pro. Vaikko materiálas eai gávdno ovdamearkkat, main lea 1. ja 2. persovnna nuppiid- ja máŋggaidlogu pro, de dat leat almmatge vejolaččat [iežan ráhkaduvvon ovdamearkkat]: (161) Moai vulggiime gávpái ja de <em type="bold">pro </em>manaime girkui. (162) Doai borrabeahtti láibbi, muhto <em type="bold">pro </em>eahppi guossot earáide borramuša. (163) Mii vuolgit vuos áhku galledit. Dasto <em type="bold">pro </em>sáhttit fitnat čeazi galledeamen. (164) Dii bargabehtet nu viššalit, <em type="bold">pro </em>ehpetge váidal obanassiige. <em type="bold">4.2 Goalmmát persovnna pro </em>Haegeman (1994: 452) čájeha ahte itáliagielas pro soabada finihttavearbba vuosttaš-, nuppi- ja goalmmát persovnnain. Itáliagillii lea ovdamearkka dihtii vejolaš dadjat čuovvovaččat (ovdamearka vižžon Haegeman 1994: 461): (165) pro sono andati a Roma. pro leat-3PL mannat Romai </p>
<p><em type="italic">Sii leat mannan Romai. </em></p>
<p>Goalmmát persovnna vearbahápmi <em type="italic">sono </em>dovddiida pro ja dahká nulla subjeavtta vejolažžan. Davvisámegielas vástideaddji cealkka (166) ii leat dohkálaš oinnolaš DP haga. Buohtastahte: (166) Sii leat mannan Romai. (167) *pro leat mannan Romai. </p>
<p>Lea čielggas ahte davvisámegiela goalmmát persovnna pro, ii sáhte leat seamma go itáliagielas. Haegeman (1994: 456) namaha hebreagiela ovdamearkan, mas pro lea ráddjejuvvon gullat dušše vuosttaš ja nuppi persovdnii futuvrras ja vássán áiggis.</p>
<p>Davvisámegiela finihttavearbba sojahanmálle (168): (168) pro <em type="bold">i </em>viegan <em type="bold">i </em>pro <em type="bold">i </em>viegat <em type="bold">i </em>son/*pro <em type="bold">i </em>viehká <em type="bold">i </em>pro <em type="bold">i </em>vihke <em type="bold">i </em>pro <em type="bold">i </em>viehkabeahtti <em type="bold">i </em>soai/*pro <em type="bold">i </em>viehkaba <em type="bold">i </em>pro <em type="bold">i </em>viehkat <em type="bold">i </em>pro <em type="bold">i </em>viehkabehtet <em type="bold">i </em>sii/*pro <em type="bold">i </em>vihket <em type="bold">i </em></p>
<p>Vaikko davvisámegielas ii leat pro seamma láhkai go itáliagielas, de ii mearkkaš ahte goalmmát persovnna pro ii obanassiige leat vejolaš. Davvisámegiela goalmmát persovnna pro lea namahan Svonni (olggosaddojuvvomin). Čuovvovaš ovdamearkkas lea pro. Guorahala: (169) Ja <em type="bold">sámit </em>dainna ballet dain rokkiin, <em type="bold">pro </em>eai duostta roggat eai ge nohkkat dain rokkiin. </p>
<p>Davvisámegiela vuosttaš ja nuppi persovnnas boahtá ovdan, mii pro lea, muhto ná ii leat goalmmát persovnnas. Goalmmát persovnna pro ii sáhte dovddiiduvvot seamma láhkai go vuosttaš- ja nuppi persovnna pro. Dán dihtii Cole (2009) vuosttaš lávki dovddiideapmi sojahangehčosa bokte ii doaimma ja boahtte lávki ferte geahččaluvvot.</p>
<p>Ovdamearkkas (169) pro oažžu mearkkašumi antesedeanttas, mii lea konteavsttas ja áddejuvvo dan bokte. Antesedeanta <em type="italic">sámit </em>lea máŋggaidlogu vuosttaš persovdna ja pro mearkkašupmin šaddáge <em type="italic">sii </em>. Čuovvovaš ovdamearkkat čuvvot seamma minstara, mas pro oažžu mearkkašumi antesedeanttas, mii lea konteavsttas: (170) De <em type="bold">sii </em>álge doarridit ja <em type="bold">pro </em>čuoiggahedje dassá go gottit váibe [...] (171) Geasset Norggas <em type="bold">sápmelaččat </em>orro mearragáttiin ja <em type="bold">pro </em>atne ealu vuvddiin ja váriin, gos <em type="bold">sii </em>hálide. (172) Ja dalle leat juo vuohččan <em type="bold">sápmelaččat </em>álgán uvhret siiddiide, vai <em type="bold">pro </em>ožžot eanet gottiid alcceset dahje vai lassána eallu. (173) Ja dalle <em type="bold">sámit </em>bohče olu mielkki áldduin ja <em type="bold">pro </em>dahke vuosttáid. (174) Ja go eai <em type="bold">dárrolaččat </em>šahten ožžon [sin] ballát guhkibui, de <em type="bold">pro </em>álge rievvut visot maid gávdne, vuosttáid, milkkiid ja duljiid ja gusaid ja soames sámi godde maiddá. (175) Ja <em type="bold">son </em>ii dahkan maidege dan jagi, muhto <em type="bold">pro </em>bođii fas nuppi jagi, [...] (176) Ja <em type="bold">sii </em>dahke darfegoađi vuohččan, ja <em type="bold">pro </em>vuojehedje sámiid eret das nai. (177) Ja <em type="bold">son </em>viegai dohko ja <em type="bold">pro </em>časkkii dan sámi jámas. (178) Ja go boahtá <em type="bold">ealli </em>ala, de <em type="bold">pro </em>gahččá oktanaga luoddaneami sisa. (179) De fas <em type="bold">sámit </em>šadde vuolgit eret, de eai šahten <em type="bold">sámit </em>sáhttán báhtarit, muhto ii lean šat muorrarádji badjelis, de <em type="bold">pro </em>ferteje náđđut. (180) Ja go iđit šaddá, de fas <em type="bold">reainnárat </em>bohtet ealuin. Ja de <em type="bold">pro </em>álget fas rátkit seammáládje go vuosttaš b[eaivvi]:[...] (181) Ja go dat buorre dálki bistá dan moadde dahje máŋga beaivvi, de <em type="bold">sámit </em>besset johttát. Ja go dál <em type="bold">pro </em>leat viimmat beassan johttát, [...] (182) Ja <em type="bold">dat </em>galgá vázzit álohe olles ija ja ii <em type="bold">pro </em>[galgga] luoitit beatnaga ogohallat. (183) Ja go <em type="bold">sii </em>beaivvi ohce ja <em type="bold">pro </em>eai gávdnan, de ii lean sis dilli ohcat nuppi beaivvi. (184) Muhto go lea buorre dálki, de gal birgejit <em type="bold">sámit </em>, vaikko <em type="bold">pro </em>leat duoddariid alde. (185) Muhto go <em type="bold">nisu </em>lea siiddas, de <em type="bold">son </em>beassá seŋgii go máná <em type="bold">pro </em>lea riegádahttán. (186) <em type="bold">Muhtun </em>lea nu heaigu, jos <em type="bold">pro </em>gullá mánás man ge lágaš siva, de seahkana jierbmi. (187) Go <em type="bold">mánát </em>leat šaddan dan muddui ahte <em type="bold">pro </em>vihket olgun, [...] (188) Ja de <em type="bold">sii </em>ohppet dušše látti eallimii ja <em type="bold">pro </em>eai sámi eallimii oahpa eai ollenge. (189) Go lea <em type="bold">mánná </em>4-jahkásaš, de <em type="bold">pro </em>ferte riidet hearggi čielggi alde, juogo lea fiertu dahje arvi dahje čoaskkis. (190) Ja <em type="bold">dat boares olbmot </em>, mat leat 80 jagi boarrásat, <em type="bold">sii </em>leat vuoimmehuvvan, ja sis leat heajut čalmmit, ja <em type="bold">sii </em>eai nagat vázzit nu ahte <em type="bold">pro </em>jođáše johtti siiddas. (191) Ja <em type="bold">sii </em>váibet nai nu ahte <em type="bold">pro </em>eai veaje guhkes beaivásiid vázzit ovttatmanus. (192) Ja de <em type="bold">sii </em>fertejit orrut ija meahcis ja eai <em type="bold">sii </em>oaččo dolage muhtumin, ja vaikko <em type="bold">pro </em>oččoše ge ovtta dola, eai <em type="bold">sii </em>veaje goit skirriid gaikut nu olu, [...] (193) Muhto johtet <em type="bold">sii </em>fal nu hoahpus, go <em type="bold">pro </em>ollejit daid bahámus duoddariid badjel, vai ii jovssa garra dálki. (194) Ja <em type="bold">dat siiddati </em>, main ii lean vihki, <em type="bold">dati </em>balle dan siiddas, geas leai vihki ja <em type="bold">proi </em>garve guhkkin doaresbeali. (195) <em type="bold">Sii </em>atne dakkár goanstta, ahte <em type="bold">pro </em>vuide álddu čiččiid bohcco baikkain, vai ii miessi njamat álddu. </p>
<p>Dáid ovdamearkkain (170)-(195) pro čujuha álo bajit cealkaga antesedentii. Materiálas gávdnojit maiddái ovdamearkkat, mas leat guokte (dahje eanet) pro maŋŋálágaid.</p>
<p>Ovdamearkkain guktot pro:at čujuhit seamma antesedentii: (196) Ja <em type="bold">sii </em>ožžo nu ollu ahte <em type="bold">pro </em>álge doallat siidda, ja <em type="bold">pro </em>geahččaledje gos lea buoremus orrut ealuin juohke áigi jagis. (197) Ja de <em type="bold">sámit </em>báhtare vuovdegierragiidda, ja doppe <em type="bold">pro </em>orro ráfis ollu jagiid ja <em type="bold">pro </em>guođohedje ealuideaset dain vuvddiin ja váriin, mat ledje ávdimin dahje orruidhaga. (198) <em type="bold">Son </em>vuohččan – go bođii dan báikki geahččat – de <em type="bold">pro </em>rokkastalai eatnama ja <em type="bold">pro </em>bijai njálbmái ja máisttašii. (199) Muhto go bohccot guhto boares vieru mielde birra dan báikki, gosa leai <em type="bold">dáža </em>dahkan goađi, de suhtai <em type="bold">son </em>. Ja go <em type="bold">pro </em>gulai sámiid reainnideame bohccuid, [...] (200) <em type="bold">Dat </em>guđet suhttet ja <em type="bold">pro </em>álget viegahallat ja <em type="bold">pro </em>velá gilljot beatnagiiguin ja de bohccot ruhttet ja seahkanit ja de šaddá ođđa bargu, ja dan sivas dávjá <em type="bold">pro </em>suhtadit. (201) Go <em type="bold">sii </em>dál fas johtet, de <em type="bold">sii </em>válljejedje lojimus herggiid, go <em type="bold">pro </em>dihte, ahte dál lea váralaš johtingeaidnu, dakkár, ahte jos ballá <em type="bold">heargi </em>ja <em type="bold">pro </em>álgá ruohtadit, de <em type="bold">pro </em>gal fierrala vulos. (202) Ja dál gal <em type="bold">mánát </em>gollot ja váibet nu ahte <em type="bold">pro </em>eai maŋážassii biso hearggi alde, dainna go <em type="bold">pro </em>leat galbmon. (203) Ja <em type="bold">sii </em>guođohit dassá go šaddá nubbi beaivi ja de <em type="bold">pro </em>vuojehit goađi lusa ja de <em type="bold">pro </em>johttájit fas dakkaviđe. (204) Ja r <em type="bold">iidejeaddji mánát </em>bahámusat galbmoje, ja <em type="bold">pro </em>váibe nu ahte <em type="bold">pro </em>eai šat bisson hearggi alde. (205) Ja <em type="bold">iežát </em>ráhkadit biepmuid, ja go <em type="bold">pro </em>leat biepmuid ráhkadan de <em type="bold">pro </em>borret. (206) <em type="bold">Muhtun nissonat </em>leat nu roahkkadat, ahte <em type="bold">pro </em>álget bargat guovtti jándora geažes, go <em type="bold">pro </em>dovdet ahte sii leat dearvašat – ja de <em type="bold">pro </em>leat šaddan nu skihpasat, ahte <em type="bold">pro </em>leat šaddan veallahit máŋggaid mánuid ja leat <em type="bold">muhtumat </em>jápmán nai dakkár roahkkatvuođain. </p>
<p>Dattetge gávdnojit maiddái cealkagat, main ii leat seamma čielga antesedeanta go dain cealkagiin, mat dássážii leat boahtán ovdan. Gaskkas sáhttet leat eará cealkagat ja eará vejolaš antesedeanttat: (207) Muhto go lassánedje olbmot, de bohte <em type="bold">čáhppesbivttasolbmoti </em>fas dohko, gosa ledje sámit vuohččan ballán. Ja <em type="bold">proi </em>dahke orohagaid jur dasa gos sámit ledje orrume, dan dihte go <em type="bold">siii </em>oidne, ahte das leai čáppa gieddi, maid ledje bohccot dušken – gožžan ja baikán – gos ledje <em type="bold">sámitk </em>orron máŋga olmmošbuolvva. Ja de <em type="bold">proi/*k </em>vuojehedje fas sámiid eret orohagaineaset. </p>
<p>Ovdamearkkas (207) oaidnit ahte maŋimuš <em type="italic">proi/*k </em>ii referere antesedentii <em type="italic">sámitk </em>muhto antesedentii <em type="italic">čáhppesbivttasolbmoti </em>mii lea ovdalabbos ovdamearkkas. Guktuin <em type="italic">sámit </em>ja <em type="italic">čáhppesbivttasolbmot </em>leat máŋggaidlogu goalmmátpersovnna phi-sárgosat ( <em type="italic">sii </em>). Jus dušše veardidivččii sojahangehčosiid bokte, iige válddášii vuhtii stuorit konteavstta, de bártidivččii jáhkkit lagamus antesedeantta sojahangehčosiid dovddiideaddjin, go duođas lea <em type="italic">čáhppesbivttasolbmot </em>sojahangeažus mii dán oktavuođas dovddiida maŋimuš pro, nugo koindekseren čájeha. Ovdamearkkain (208)-(211) ferte maiddái fáktet antesedeanttaid, go leat eará vejolaš antesedeanttat: (208) Dat lea dáhpáhuvvan máŋgga háve, ahte <em type="bold">sápmelaši </em>lea nohkkan dan rokki siste. Ja de lea boahtán <em type="bold">dakkár olbmohámatk </em>ja <em type="bold">datk </em>lea hupman, ja <em type="bold">prok </em>gohčui su eret vuolgit. Ja <em type="bold">prok </em>lea dadjan: “Ale <em type="bold">(proi?) </em>nohka mu alde!” Ja jos <em type="bold">proi </em>ii velá vuosttaš geardde jeagat, de son gohčču nuppádis velá garraseappot. (209) Ja go <em type="bold">sámiti </em>oidne ahte <em type="bold">dážak </em>vulggii eret, de vihke <em type="bold">siii </em>dan jápma olbmo lusa ja proi guoddile hoahpus eret rásiid sisa. (210) Ja gal <em type="bold">muhtumati </em>leat jápmán johtolagaid ala nai, eaige <em type="bold">datk </em>leat astan daid ohcat – <em type="bold">prok </em>leat máŋggaid jagiid maŋŋil oaidnán dávttiid, muhto eai <em type="bold">datk </em>dain atnán [vára] eambbo go bohccodávttiin. (211) <em type="bold">Dati </em>leat boares áiggis <em type="bold">sámiti </em>ožžon diehtit, ahte <em type="bold">ulddatk </em>leat lonuhan máná hui hoahpus, go <em type="bold">mánnám </em>šaddá báhcilit okto goahtái. Ja go <em type="bold">proGen </em>dan dakkaviđe fuomáša ja <em type="bold">proGen </em>álgá risset máná buolli gaskasiiguin, dalle váldet <em type="bold">ulddatk </em>mánáset ruoktot ja <em type="bold">prok </em>addet nuppi </p>
<p>Gávdnojit maiddái ovdamearkkat, main orro leamen čielga antesedeanta nugo (212) <em type="italic">mon </em>, muhto main antesedeanta ii heive oktii pro:ain: (212) <em type="bold">Moni </em>lean jurddašan, ahte dat livččii buoremus, jos livččii dakkár girji, masa lea visot čállojuvvon bajás sámi eallin ja dilli, vai <em type="bold">pro/*i </em>eai dárbbaš jearrat got lea sámi dilli [...] </p>
<p>Biehttalanvearba <em type="italic">eai </em>ii sáhte dovddiidit pro soabadeami bokte go lea goalmmát persovdna. Dat pro mii dás gávdno, ii sáhte refereret antesedentii <em type="italic">mon </em>bajit cealkagis. </p>
<p>Subjeakta <em type="italic">mon </em>lea vuosttaš persovnna ovttaidlogus, muhto pro referere dán oktavuođas goalmmát persovnna máŋggaidlohkui <em type="italic">sii </em>. Dovddiideapmi antesedeantta bokte ii doaimma dán oktavuođas ja boahtte vejolašvuohta Cole (2009) bokte lea dalle ahte pro referere áddejuvvon subjektii. Dát orro doaibmamin dán oktavuođas, go <em type="italic">sii </em>masa pro čujuha dás lea namahuvvon ovdalaš teavsttas ja lea Ruoŧa hállehus. Veardit (Turi 2010: 11): (213) Ja mon lean ipmirdan, ahte <em type="bold">Ruoŧa hállehusi </em>háliida min veahkehit nu olu go sáhttá, muhto <em type="bold">siii </em>eai oaččo riekta čielgasa, jur got dat lea min eallin ja dilli [...] <em type="bold">Monk </em>lean jurddašan, ahte dat livččii buoremus, jos livččii dakkár girji, masa lea visot čállojuvvon bajás sámi eallin ja dilli, vai <em type="bold">proi/*k </em>eai dárbbaš jearrat got lea sámi dilli [...] </p>
<p>Go davvisámegiela goalmmát persovnna pro ii sáhte dovddiiduvvot sojahangehčosa bokte, de ferte dorvvastit áddejuvvon mearkkašupmái. Ovdamearkkain (214)-(220) pro:as ii obanassiige leat antesedeanta konteavsttas, muhto pro áddejuvvo ollislaš konteavstta bokte ja oažžu generálaš mearkkašumi: (214) Dás <em type="bold">proGen </em>gullá eanemus Juhkásjávrri suohkana sámiid birra. (215) Ja dalle eai sámit diehtán ahte Ipmil lea, muhto sis lei goit dakkár jáhkku, ahte <em type="bold">proGen </em>galgá juoidá bálvalit. (216) Ja dan gal <em type="bold">proGen </em>ipmirda, ahte dalle lea čoaskkis, go muohttá váriide ja ordarájiide nai. (217) Ja dat rátkkagoansta lea dakkár, ahte dat ii ábut ahte <em type="bold">proGen </em>lea gievra dahje falli viehkat, [...] (218) Ja seavdnjadin ii <em type="bold">proGen </em>oainne gosa hearggit mannet [...] (219) Ja go dál lea seavdnjat ja arvi, de lea nu seavdnjat, ahte <em type="bold">proGen </em>ii oainne ii julggiid ovdii ge! Muhtumin <em type="bold">proGen </em>vázzá geađggi vuostá ja muhtumin jávrái ja jeaggái ja muoraid vuostá, ja bohccuid <em type="bold">proGen </em>maiddá ii oainne muhto <em type="bold">proGen </em>beare gullá. (220) Dát rássi šaddá velá alit eatnamiidda go skierri. Ja go lea velá seavdnjat, de <em type="bold">proGen </em>ii oainne, de <em type="bold">proGen </em>galgá njávkat, geas leat heajos čalmmit. </p>
<p>Ovdamearkkaide (221)-(944) lean merken subjeavttaid buoiddes bustávain, go vuosttaš geahčastagas orušii ahte dat sáhtášedje doaibmat pro antesedeantan. Almmatge daid ii sáhte koindekseret pro:ain, go pro:as lea dáin cealkagiin generálaš mearkkašupmi, nugo ovdamearka (349) čájeha. Ovdamearkkat (221), (222) ja (223) čájehit ahte generálaš pro sáhttá ihttit eará pro:aid gaskii, main lea antesedeanta konteavsttas. (221) Báhkkan <em type="bold">boazui </em>ruohttá bajás gáissáide, dakkár báktegáissáide, gos <em type="bold">proGen/*i </em>ii beasa bajás ii ge vulos, jos <em type="bold">pro </em>ii muitte jur dakko boahtit gokko <em type="bold">pro </em>lea mannan. (222) De <em type="bold">sámiti </em>álget rátkkašit dakkár biriin, gos <em type="bold">proGen </em>ii soaba johtit ovttas, dakkár biiriin, gos lea viđa dahje gávcci duháha árvosaš eallu. Ja boares áiggis <em type="bold">proi </em>eai leat atnán gárddiid, muhto dušše jalges dievás leat <em type="bold">siii </em>rátkán, [...] (223) Ja de dál nohká beaivi, ja de čoahkkanit <em type="bold">isidati </em>čoahkkái árvalit gosa <em type="bold">proGen </em>soahpá bidjat guđege lahki ealus. Ja go <em type="bold">proi </em>leat soahpan gosa <em type="bold">proi </em>galget lahki bidjat, de vulget reainnárat juohke lahkkái. (224) Ja jos <em type="bold">eadni </em>jápmá, dahje jos <em type="bold">nissonat </em>bistet čiččiid galbmot nu ahte bohtanit ja sidjot ja nohká mielki, [de] máná <em type="bold">proGen </em>šaddá bahá biebmat. (225) Sámiin lea <em type="bold">okta dáiga </em>; jos vuohččan go <em type="bold">proGen </em>johttá orrunsajis, de lea mearka got manná vuosttaš sirddagaskka, de manná olles mátki nu. (226) Ja dat muorra lea nu heittot, ahte <em type="bold">proGen </em>ii oaččo go ráhput dakŋasiid siste – ja vánis velá dat ge. Dás lean dál mannan čađa ovdamearkkaid, mas oidno, mo pro doaibmá davvisámegiela aktiiva cealkagiin. Pro doaibmá Cole (2009) evttohuvvon lávkkiid mielde. Cealkka <em type="italic">ahte pro vihket olgun </em>oassin ovdamearkkas (187) dás geardduhuvvon (227) lea muorrastruktuvra (228): (227) Go <em type="bold">mánát </em>leat šaddan dan muddui ahte <em type="bold">pro </em>vihket olgun, [...] (228) </p>
<p>CP 2 C' 2 ahte TP 2 <em type="bold">pro </em>T' 2 vihket vP 2 vP olgun 2 &lt; <em type="bold">pro </em>&gt; v' 2 &lt;vihket&gt; VP 2 V' g &lt;vihket&gt; <em type="bold">4.3 Dálkki- ja luondduriikacealkagat </em>Muhtun cealkagiin pro ii oba leatge vejolaš. Dákkár cealkagat leat dálkki- ja luondduriikacealkagat: (229) go lea liegga ilbmi (230) [...] ahte dalle lea čoaskkis, go muohttá váriide ja oarjerájiide nai. (231) Ja de álggii muohttit ja šattai nu čoaskkis [...] (232) Ja de lea ihkku hui seavdnjat, nu seavdnjat [...] (233) Dakkár garra dálkin, go arvá ja šlahttá [...] (234) Ja go firtesta, de <em type="bold">pro </em>álget goikadallat loavdagiid ja muhtumat vulget ohcat daid láhppon bohccuid. (235) Ja go lea firten, de lea boazu olu lojit go garra dálkin. (236) Dál lea hoahppu dahkat gođiid ovdal go sevnnjoda, [...] (237) Ja de šattai nu čoaskkis ja guoldu ja nu garas biegga, ahte bálkkui herggiid veallut ja nođiid eret herggiid alde. </p>
<p>Dálkki ja luondduriikacealkagiin, ležžet dal váldocealkagat, nugo (236) <em type="italic">Dál lea hoahppu dahkat gođiid </em>, dahje oalgecealkagat nugo (233) <em type="italic">,go arvá ja šlahttá </em>ii leat pro. </p>
<p>Pro, mii gávdno ovdamearkkas (234) ii guoskka dálkecealkagii, muhto lea goalmmát persovnna pro, mii čujuha eará antesendentii. <em type="bold">4.4 Passiivacealkagiid pro </em>Davvisámegiela aktiivacealkagis DP unna vP spesifikáhtoris oažžu temáhtalaš rollan dahkki ja sirdása loahpas TP spesifikáhtorii subjeavtta posišuvdnii. Passiivacealkagis (- <em type="italic">juvvot </em>) vP spesifikáhtorposišuvdna váilo ja DP čuozáhaga posišuvnnas sirdása dasto </p>
<p>TP spesifikáhtorii subjeavtta posišuvdnii (geahča kapihttala 3.2 Passiivacealkka). Dás guorahalan man láhkai pro láhtte passiivacealkagiid oktavuođas.</p>
<p>Ovdamearkkas (238) leat passiivahámit <em type="italic">giessaluvvo </em>ja <em type="italic">bassojuvvo </em>: (238) Go <em type="bold">mánnái </em>lea dearvan riegádan, de <em type="bold">proi </em><em type="italic">giessaluvvo </em>ruksesmiesi náhki sisa dassážii go <em type="bold">pro*i </em>ožžot čázi liegganit. Ja go čáhci lea liegganan, de <em type="bold">proi </em><em type="italic">bassojuvvo </em>golmma gearddi beaivvis golbma beaivvi, ja golmma beaivvi geažes <em type="bold">pro*i </em>álget bassat guktii beaivvis. </p>
<p>Ovdamearkka (238) oktavuođas, mas Turi muitala máná riegádeami birra, son geavaha passiivva ja vealtá almmuheames ageantta, nammalassii geat leat veahkeheamen riegádahtti nissona ja geat gisset máná ruksesmiesi náhki sisa (geahča Turi 2010: 27).</p>
<p><em type="italic">Mánná </em>lea subjeakta ja šaddá vuosttaš pro antesedeantan, muhto lea ožžon temáhtalaš rollan čuozáhat18. Nubbi pro*i ii referere subjektii <em type="italic">mánnái </em>, muhto čihkkon agentii, mii lea jávkan passiivahámi dihtii (ferte leat muhtun eará guhte bidjá čázi liegganit). </p>
<p>Sullasaš minsttar geardduhuvvo cealkagis (293), mas leat passiivahámit <em type="italic">geahččaluvvot biddjojuvvot </em>ja <em type="italic">njammojuvvo </em>: (239) Muhtumin lea <em type="bold">mánnái </em>hávkan eatni goaŧu gisa, ja de lea goansta ahte <em type="bold">pro*i </em>ii 18 Veardit: </p>
<p>T <em type="bold">Ɵ </em>(i) Mánná riegáda. čuohppat nábi galgga, galgá geahččaluvvot biddjojuvvot heagga – ja njammojuvvo njunneráiggiid ja njálbmeráiggiid, ja dainna goansttain <em type="bold">pro*i </em>lávejit oažžut heakka mánnái. </p>
<p>Cealkagis (239) pro ii sáhte čujuhit <em type="italic">mánnái </em>. Ageanta, mas aktiivacealkagis livččii temáhtalaš rollan dahkki lea čihkkon passiivvacealkagis, muhto vuhtto dattetge duogážis. Passiivacealkagiin ovdamearkkas (239) leat dás ovdanbukton (240) ja (241). </p>
<p>Dain ii leat pro, go cealkagiin lea DP čuozáhat, mii lea sirdásan TP spesifikáhtorii duhtadit gievra EPP-sárgosa: (240) [CP[TP[DP Heagga] galgá geahččaluvvot biddjojuvvot]] (241) [CP ja [TP[DP njunneráiggiid ja njálbmeráiggiid] njammojuvvo]</p>
<p>Jus buohtastahttit dáid passiivacealkagiid boahtte ovdamearkkain (242), de boahtá vel čielgasabbot ovdan, goas pro sáhttá gávdnot passiivacealkaga oktavuođas: (242) Ja jos lea botnjasan <em type="bold">juolgii </em>dahje <em type="bold">giehtai </em>dahje <em type="bold">soames iežá báikii </em>, de <em type="bold">proi </em>njulgejuvvo dakkaviđe. </p>
<p>Dán cealkagis pro čujuha bajit cealkaga subjektii. Jus ovdamerkii ráhkada aktiiva vuostepárra, de livččii nugo (243). Passiivacealkka (244) čájeha ahte temáhtalaš rollat eai leat rievdan vaikko cealkka lea ožžon passiivahámi:</p>
<p>A <em type="bold">Ɵ TƟ </em>(243) Son <em type="bold">k </em>njulge [juolggi <em type="bold">i </em>/gieđa <em type="bold">i </em>/soames iežá báikki <em type="bold">i </em>] dakkaviđe. (aktiivacealkka) </p>
<p><em type="bold">TƟ </em>(244) [Juolgi <em type="bold">i </em>/giehta <em type="bold">i </em>/soames iežá báiki <em type="bold">i] </em>njulgejuvvo dakkaviđe. (passiivacealkka) </p>
<p>Ovdamearkkas (242) pro ii referere čihkkon ageantasubjektii (dahkki), muhto bajit cealkaga oinnolaš DP:ii, mii gávdno subjeavtta posišuvnnas TP spesifikáhtoris ja lea ožžon temáhtalaš rollan čuozáhat unna vP vuolde. Fuomáš maiddái ahte ovdamearkka (242) oinnolaš DP lea goalmmát persovnna ovttaidlohku ( <em type="italic">dat </em>). Go antesedeanta konteavsttas DP <em type="italic">juolgi </em>/ <em type="italic">giehta </em>/ <em type="italic">soames iežá báiki </em>dovddiida pro, de pro árbe phi-sárgosiid Cole (2009) nuppi lávkki bokte. Jus cealkagii (245) <em type="italic">de pro njulgejuvvo dakkaviđe </em>, mii lea ovdamearkka (242) oassin, sárgu muorrastruktuvrra, de livččii (246): (245) de <em type="bold">pro </em>njulgejuvvo dakkaviđe. (246) </p>
<p>CP 2 C' 2 de TP 2 <em type="bold">pro </em>T' 2 njulgejuvvo PassP [pres*] h Pass' 2 &lt;njulgejuvvo&gt; vP [Pass, uInfl: pres]2 &lt;njulgejuvvo&gt; VP [uInfl: Pass] 2 &lt;pro&gt; V' g V &lt;njulgejuvvo&gt; </p>
<p>Eaŋgalasgielas passiivacealkka gáibida veahkkevearbba leat (was), muhto davvisámegielas veahkkevearba ii leat bákkolaš (veardit Adger 2004: 231). Unna vP vuolde v-oaivi ii juoge akkusatiivva kásusa ja unna vP spesifikáhtorposišuvdna váilo.</p>
<p>Passiivagihpu árvvosmahttá vearbba passiivagehčosiin ja dasto vákšojuvvo áigi.</p>
<p>Ovdamearkkain (247) ja (248) lea seamma minsttar: (247) Muhto <em type="bold">mánnái </em>dál bassojuvvo, dego ovdalis juo lea muitaluvvon. Ja de <em type="bold">proi </em>gissojuvvo liinniid ja bohcconáhkiid sisa ja <em type="bold">proi </em>biddjojuvvo gietkama sisa. (248) <em type="bold">Dati </em>lea sojahuvvon iežá muoras, vai <em type="bold">proi </em>doallá loktasis sujiid vai ii mánná hávkka. </p>
<p>Lea maiddái čielggas ahte ii buot passiivacealkagiid oktavuođas leat pro, nugo (249) čájeha: (249) Máná oaivvi bajil manná golmmasuorat báddi maiddá, ja dasa lea biddjojuvvon <em type="bold">máŋggafearggat helmmoti </em>ja <em type="bold">silbaboaluti </em>, vai <em type="bold">mánnák </em>dasa geahččá ja <em type="bold">prok </em>ádjána. </p>
<p>Vejolaš antesedeanttas <em type="italic">máŋggafearggat helmmot ja silbaboalut </em>lea temáhtalaš rolla čuozáhat, muhto cealkagis gávdno nubbi vejolaš antesedeanta <em type="italic">mánná </em>(dahkki) ja pro viežžá refereanssa das. Buot dássáš ovdamearkkain pro lea čujuhan ealli antesedentii. </p>
<p>Sáhttágo pro obanassiige čujuhit jápma diŋgii (nugo <em type="italic">máŋggafearggat helmmot ja boalut </em>) vai leago pro:as muhtun erenomáš iešvuohta, mii hehtte dákkár refereanssa. </p>
<p>Dát guoská maiddái ovdamearkkaide, nugo (242). Dán guorahalan boahtte vuollekapihttalis. <em type="bold">4.5 Pro iešvuohta </em>Analyseredettiin Turi (2010) cealkagiid dáinna vugiin, de čielgá ahte pro vejolaččat sáhtášii ilbmat maiddái jápma diŋggaid sajis [-ealli]. Olbmos lea ovdamearkka dihtii iešvuohta [+ealli] ja geađggis [-ealli]. Lean merken [-ealli]-antesedeanttaid buoiddes bustávain: (250) Go mánát leat šaddan dan muddui ahte vihket olgun, de suvččagit muhtumin suorpmat, ja bárdnemánáin suvččaga <em type="bold">gurbmái </em>dahje <em type="bold">čibei </em>, ja jos eai ipmir dákkaviđe čárvut muohttagiin, de <em type="bold">proi </em>gahččá eret dan ráje go lea <em type="bold">proi </em>suvččagan dahje galbmon. </p>
<p>Guorahala (251) ja (252) [iežan ráhkaduvvon ovdamearkkat]: (251) #Geađgi viegai ruoktot. (252) Dat viegai ruoktot.</p>
<p>Ovdamearka (251) lea s-válljema bokte dohkketmeahttun (s-válljema birra kapihttalis 2.4.1). Subjeakta <em type="italic">dat </em>ovdamearkkas (252) ferte mearkkašit [+ealli], jus galgá leat dohkálaš. Danin (252) ii sáhte mearkkašit ahte geađgi viegai ruoktot. Go <em type="italic">dat </em>čujuha olbmui, de olmmoš lea [+ealli] ja pro lea vejolaš čuovvovaš cealkagiin. Sáhttágo <em type="italic">dat </em>[-ealli] leat pro? Dat orru goit leamen nu dáin ovdamearkkain: (253) Ja <em type="bold">gieđati </em>leat galbmon nu ahte <em type="bold">proi </em>eai nagat doallat spahkaoivviin gitta (254) Ja jos mastadedje dakkár siiddain gos ii lean <em type="bold">dávdai </em>, de <em type="bold">proi </em>darvánii dakkaviđe (255) Ja go leai alimus vuoimmis <em type="bold">dávdai </em>, de <em type="bold">proi </em>darvánii luottain nai </p>
<p>Dán golmma ovdamearkkas pro sáhttá molsut DP pronomenii <em type="italic">dan </em>. Pro lea dalle viežžan refereanssa antesedeanttas konteavsttas, nugo buot davvisámegiela goalmmát persovnna pro:at láhttejit. Ovdamearkkas (253) sáhttá jurddašit <em type="italic">gieđaid </em>olbmo oassin ja vaikko lea vejolaš geavahit <em type="italic">dan </em>pro sajis, de dat lea almmatge [+ealli]. Ovdamearkkain (254) ja (255) <em type="italic">dávddas </em>lea ožžon olbmolágan iešvuođat ja geavahuvvo dego livččii [+ealli]. <em type="bold">5 Davvisámegiela stuorra PRO </em>Magga (1986) lea doavttirgrádačállosis <em type="italic">Studier i samisk infinitivsyntaks. Del I </em>sirren vearbbaid sisdoalu dáfus ja syntávssalaččat. Syntávssalaččat son lea juohkán cealkagiid dan maid gohčoda <em type="italic">infinitiivacealkkan </em>ja <em type="italic">akkusatiiva-infinitiiva cealkkan </em>(oaniduvvon </p>
<p>AI-cealkka). Infinitiivacealkagis lea finihtta vearba, mii váldá infinitiiva komplemeantan ja mas finihttavearbba subjeakta doaibmá infinitiivva subjeaktan. AI-cealkagis finihtta vearba váldá nominála objeavtta ja objeakta doaibmá infinitiivva ageantan. Cealkkaovdamearkkat dás eai čuovu Magga (1986) ráhkaduvvon joavkkuid. <em type="bold">5.1 Modálavearbbat ja PRO </em>Veahkkevearbbat eai juoge temáhtalaš rollaid. Dát lea dehálaš dán barggu oktavuođas ja nu šaddáge dárbu geahččalit sirret veahkkevearbbaid dábálaš vearbbain. </p>
<p>Modálavearbbaid ja dakkár vearbbaid, mat muittuhit modálavearbbaid (veardit kap. 3.1</p>
<p>Veahkkevearbbat) oktavuođas dát ii leatge nu ovttageardán ášši, go muhtun vearbbain lea ain eahpečielga stáhtus. Lean iežan barggus geahččan Magga (1986) Appendix I.</p>
<p>Son lea dás sirren vearbbaid iešguđet joavkkuide ja merken vearbbaid positiiva ja negatiiva veahkkevearbadovddaldagaid. Lassin lean váldán vuhtii Svonni (2012), gii evttoha sirret vearbbaid dan vuođul sáhttágo daid bidjat passiivii dahje ii.</p>
<p>Nickel (1990) namahuvvon duohta modálavearbbat vástidit Magga (1986) vearbajoavkkuide epistemeálaš vearbbat (dárog. epistemiske verb), vearbbaid, mat muitalit juoga miellaguottu birra (dárog. holdningsverb ja futuvrravearbbaid (dárog. futurumverb <em type="italic">) </em>. Dat, mii dahká árvvoštallama váttisin lea ahte muhtun vearbbat sáhttet </p>
<p>Magga (1986) mielde gullat máŋgga vearbajovkui. Almmatge muhtun čielga modálavearbbat gal leat, muhto dasto gávdnojit maiddái vearbbat, mat sulastahttet modálavearbbaid ja váldet infinitiivva komplemeantan. Oassi denohtalaš vearbajoavkkus (dárog. <em type="italic">denotiske verb </em>) ja eanaš oassi deskriptiivva vearbbain (dárog. <em type="italic">deskriptive verb </em>) livččet dakkár. Dáidda Magga lea merken buori muddui veahkkevearbadovddaldagaid, muhto dat eai leat seamma čielga (modála)veahkkevearbbat go duot eará namahuvvon joavkkut. Vearbba <em type="italic">beaggit </em>maid ferte namahit, go orru maiddái gullamin daidda vearbbaide. </p>
<p>Váttisvuohtan lea dalle mo dáid eará vearbbaid, mat eai leat čielga modálvearbbat galgá gieđahallat; nammalassii juhketgo temáhtalaš rolla vai eai? Dás lean Magga (1986) vuođul válljen gieđahallat dáid vearbbaid veahkkevearban, eaige dalle juoge temáhtalaš rolla. Das čuovvu dehálaš ášši dán barggu oktavuođas. Buohtastahte ovdamearkkaid (ovdamearkkain subjeakta lea merkejuvvon buoiddes bustávain ja veahkkevearba kursiivvain): (256) <em type="bold">Máhtte </em><em type="italic">dáidá </em>boahtit ihttin. (257) * <em type="bold">Máhtte </em><em type="italic">dáidá </em>PRO boahtit ihttin. </p>
<p>Ovdamearkkas (256) lea modálavearba <em type="italic">dáidit </em>. Temáhtalaš rollaid juohkki ferte danin leat infinitiiva <em type="italic">boahtit </em>. <em type="italic">Boahtit </em>lea intransitiivavearba ja juohká ovtta temáhtalaš rolla (dahkki) <em type="italic">Máhtii </em>. PRO ii leat vejolaš, go vearbbas eai leat eanet temáhtalaš rollat, maid sáhtášii juohkit (257). Cealkagis (256) lea dušše okta leksikála dássi (unna vP) ja dan struktuvra lea (258)19. 19 Dán rájes muorrastruktuvrrat leat álkiduvvon go lean válljen guođđit eret adjunktaid nugo <em type="italic">ihttin </em>struktuvrras. Dákkár struktuvrras infinitiiva <em type="italic">boahtit </em>juohká <em type="italic">Máhttii </em>temáhtalaš rolla ja <em type="italic">Máhtte </em>sirdása TP spesifikáhtorii sárgosiid geažil. Modálavearba <em type="italic">dáidit </em>ovttastahtto murrii easka funkšunála dásis, iige juoge temáhtalaš rolla. (258) </p>
<p>TP 2 Máhtte T' 2 dáidá ModP h</p>
<p>Mod' 2 &lt;dáidá&gt; vP 2 &lt;Máhtte&gt; v' 2 boahtit VP 2 &lt;boahtit&gt;</p>
<p>Ovdamearkkain (259)-() lea veahkkevearba, muhto ii fal PRO. Dáid struktuvra vástida () dainna lágiin, ahte ovdamearkkain lea dušše okta leksikála dássi. (259) ja dan dihtii ballagođii kapteaidna hui sakka, ahte <em type="italic">dáidá </em><em type="bold">biro </em>su váldit (260) ja gonagas balai, go son lei nu boaris, ahte <em type="bold">son </em><em type="italic">dáiddii </em>vuoittáhallat. (261) <em type="bold">Don </em>gal <em type="italic">fertet </em>buohccát go nie álás váccát olgun (262) <em type="bold">Dat </em><em type="italic">galgá </em>ábuhit (263) Ja jos dat jáhkká ja álgá sihtat, de <em type="bold">dat </em><em type="italic">sáhttá </em>ábuhit (264) <em type="bold">Dat </em><em type="italic">sáhtte </em>jávkat máŋggaid jándoriid. (265) <em type="bold">Don </em>gal <em type="italic">soaittát </em>diehtit. (266) dasgo mu eatni ii dáhttun mielastis, ahte <em type="bold">son </em><em type="italic">galggai </em>guoddit geafivuođa nama (267) Itgo <em type="bold">don </em><em type="italic">sáhte </em>munnje čalmmiid luoikat oanehaš áigái? (268) <em type="bold">báhppa </em><em type="italic">beaggá </em>boahtit </p>
<p>Dattetge, vaikko cealkagis lea veahkkevearba, de das sáhttá maiddái leat PRO. Cealkka (269) lea duođas nugo (270): (269) <em type="bold">don </em><em type="italic">galggat </em>giehkat obba eallinagi goađi ráhkadit; [...] (276) <em type="bold">duot </em><em type="italic">fertii </em>vuolgit PRO báhtarit (277) Go mii boahtit sisa de <em type="bold">mii </em><em type="italic">galgat </em>álgit PRO muitalit feara maid (278) <em type="bold">Don </em><em type="italic">galggat </em>dal vuolgit PRO vuodjit gaskabeaivvi vuostái (279) <em type="bold">Gánda </em><em type="italic">áigu </em>vuolgit dan skiipa lusa PRO borjjastit </p>
<p>Lea čielggas manin ferte earuhit veahkkevearbbaid dábálaš vearbbain. Modálavearba váldá infinitiivva komplemeantan, muhto ii juoge temáhtalaš rolla. Jus cealkagis lea dušše okta infinitiiva modálavearbba lassin, de lea dušše dábálaš finihtta cealkka. PRO lea dušše vejolaš infinihttaráhkadusas.</p>
<p>Vaikko ii leat vel namahuvvon, de dáid ovdamearkkain lea subjeaktakontrolla. Dál guorahalan lagabui subjeaktakontrollaráhkadusa. <em type="bold">5.2 Subjeaktakontrolla </em>Čuovvovaš ovdamearkkain eai leat modálavearbbat. Subjeakta lea álo merkejuvvon buoiddes bustávain ja finihttavearba kursiivvain. Jus cealkagis lea biehttalanvearba dahje temporála veahkkevearba, de lean merken dáid kursiivvain oktan perfeavttain dahje progressiivvain (go dát eai gula infinihttaráhkadussii). <em type="bold">5.2.1 Main finihttavearba lea transitiiva </em>Go cealkagis lea subjeaktakontrolla, de PRO referere finihttavearbba subjektii. </p>
<p>Infinitiiva ageanta, mas lea temáhtalaš rollan dahkki (PRO) lea dalle koindekserema bokte seamma go finihttavearbba dahkki, muhto guokte sierra vearbba leat juohkán temáhtalaš rollaid. Ovdamearkkat vástidit Adger (2004) ovdamearkkaide, mas transitiiva finihttavearba juohká temáhtalaš rolla oinnolaš subjektii ja čuožáhatrolla olles infinihttaráhkadussii (). Infinihttaráhkadusa siskkobealde infinitiiva juohká dahkkirolla PRO:ii. Jus infinitiiva lea transitiiva nugo dás, de juohká vel čuozáhatrolla objektii, dás <em type="italic">Aslagii </em>: </p>
<p><em type="bold">AƟ TƟ </em>(280) [CP De <em type="italic">fallehii </em><em type="bold">mu áhčči </em>[CP PRO cábmit Aslaga]] </p>
<p><em type="bold">AƟ TƟ </em></p>
<p>Čuovvovaš ovdamearkkain lea transitiivavearba nugo () ja infinitiivaráhkadusa infinitiiva lea jogo transitiiva dahje intransitiiva: (281) <em type="italic">árašan </em>dál PRO lágget vuos álgit (282)(126) <em type="italic">basašan </em>nu árrat sotnabeaivvi PRO vuolgit oaggut (283) <em type="italic">áibbašin </em>viellja PRO oaidnit (284) vare <em type="bold">don </em><em type="italic">dohkkehivččet </em>PRO geahčastit dan ala (285) <em type="bold">Abu-gázzi </em><em type="italic">rabbe </em>fiervái rikkiid PRO čoaggit (286) <em type="bold">Vielljaguovttos </em><em type="italic">áitiba </em>su PRO cábmit, jos <em type="bold">son </em><em type="italic">váldá </em>dan heabušgálbbi PRO bilidit (287) <em type="bold">Dat </em><em type="italic">barget </em>dan dihtii viššalvuođain PRO oahppat dárogiela ja PRO ovdánit bajásčuvgehussii (288) <em type="bold">mánnáriehpu </em><em type="italic">bieđai </em>PRO vuolgit jávrri mielde vaikko lei soavli (289) <em type="italic">mieđihatgo </em>PRO njuovvat dan gálbbi (290) <em type="bold">mii </em><em type="italic">vuostálastit </em>PRO máksit ain eambbo (291) go <em type="bold">áhkku-riehpu </em><em type="italic">háhpárahtii </em>PRO rohkadallat su boadnjis (292) <em type="bold">Bártnáš </em><em type="italic">deaivvai </em>PRO boahtit badjel vári min lusa (293) <em type="bold">sálteguolli </em><em type="italic">ii gierdda </em>PRO orrut go čázostuvvá (294) Go dan giđa okta sallitdámpa bođii Tufjordii, de <em type="italic">bahkkejedje </em><em type="bold">fiskárat </em>nu ollu oktanaga dámpii seaktesallidiid PRO oastit, ahte golbma olbmá njuvddáhalle fastit (295) <em type="bold">Máŋggas </em>g <em type="italic">eahččaledje </em>dohko PRO vuolgit ihkku (296) ahte <em type="bold">dát 30 riikka </em><em type="italic">dáhkidit </em>PRO addit oktiibuot 750 miljon kr. dán veahkkebargui (297) De <em type="bold">mon </em><em type="italic">lohpidin </em>PRO vuolgit báhppii oahpisin (298) Ja <em type="bold">gáhttu uhkidii </em>daid PRO goddit, jos sii eai daja nu, dego son lei daidda dadjan (299) <em type="italic">ii </em>šat <em type="italic">dárbbašan </em>PRO orrut sierra lanjas, dassážii go sutnje bukte borramušaid (300) <em type="italic">ii </em><em type="bold">okta ge </em><em type="italic">ipmirdan </em>PRO vuordit dassá ovtta ain besset gerget (301) <em type="bold">dat </em>gal <em type="italic">diehtá </em>PRO muitalit buot, mii movt lea (302) <em type="bold">Albmá-guovttos </em><em type="italic">oastališgođiiga </em>dan gahpira PRO oastit (303) <em type="bold">biro </em><em type="italic">oččoda </em>PRO fillet olbmuid suddui (304) go <em type="bold">gonagas </em><em type="italic">biehttalii </em>PRO čállit konsul lága vuollái (305) <em type="italic">nisttihin </em>PRO bohkosit (306) de <em type="bold">bárdni </em><em type="italic">bijai </em>PRO vuoiŋŋastit idjii (307) <em type="bold">Gánda </em>bijai PRO viehkat </p>
<p>Dát cealkagat leat subjeaktakontrollaráhkadusat, main PRO referere finihttavearbba subjektii TP spesifikáhtora posišuvnnas. Gávdnui okta vearba, mas</p>
<p>Ovdamearkkas (308) infinihttaráhkadusas lea akkusatiivahápmásaš DP.</p>
<p>Subjeaktakontrollaráhkadusain akkusatiivahápmásaš DP:as ii goassege sáhte leat infinihttavearbba ageanta, muđui ii leat šat sáhka subjeaktakontrollas. Dás akkusatiiva hápmásaš DP ii leat infinihtavearbba ageanta, dat lea baicce ožžon temáhtalaš rollan čuozáhat unna vP vuolde. Cealkagis lea subjeaktakontrolla: (308) [...], de <em type="bold">dat </em><em type="italic">njágaldahtte </em>PRO merket dan miesi </p>
<p>Finihtta vearba <em type="italic">lohpidit </em>lea miellagiddevaš. Dás (309) lohpidit váldá CP komplemeantan ja lea subjeaktakontrollaráhkadus: (309) De <em type="bold">mon </em><em type="italic">lohpidin </em>[CP PRO vuolgit báhppii oahpisin] </p>
<p>PRO viežžá refereanssa subjeavttas <em type="italic">mon </em>. Dákkár ovdamearkkas <em type="italic">lohpidit </em>láhtte subjeaktakontrollavearban, muhto jus geahččalat molsut PRO oinnolaš DP:ii, de maiddái dakkár ráhkadus doaibmá: (310) De <em type="bold">mon </em>lohpidin [TP Piera vuolgit báhppii oahpisin] </p>
<p>Dán ráhkadusas ii sáhte leat PRO, go DP Piera lea infinihtta TP spesifikáhtoris. Lea sáhka eará infinihttaráhkadusa birra, man válddán ovdan kapihttalis 5.4 (Akkusatiiva ja infinitiiva).</p>
<p>Ovdamearkkas (311) lea vearba <em type="italic">oažžut </em>, man Nickel (1990) ja Magga (1986) leaba rehkenastán modálavearban. Svonni (2012: 58-59) ii leat lasihan <em type="italic">oažžut </em>modálavearbbaid jovkui, muhto dattetge dan ii oro sáhttimin bidjat passiivvahápmái [veardit iežan ráhkaduvvon ovdamearka]: (311) No jo, gal <em type="bold">sii </em><em type="italic">ožžot </em>dan dahkat ja váldit (312) Biehtár fertii oažžut ođđa lohkanlanja. ?(313) Ođđa lohkanlatnja fertii ožžojuvvot. </p>
<p>Ovdamearka (311) orru dán vuođul leamen vearba, main aktiivacealkaga subjeavttas lea eará temáhtalaš rolla go dahkki. Ovdamearkkain (312) ja (313) lea vearba <em type="italic">duostat </em>, mii guoská olbmo dovdduide, inge guorahala dáid cealkagiid lagabui (veardit kapihttala 3.2 Passiivacealkka): (314) <em type="italic">Eaba </em><em type="bold">soai </em><em type="italic">lean duostan </em>orrut goađis go sevnnjodii (315) Báhppa logai ahte <em type="bold">son </em><em type="italic">duostá </em>mannat sárdnidit girkui ihkku <em type="bold">5.2.2 Main finihttavearba lea intransitiiva </em>Cealkkaovdamearkkaid analyseredettiin leat gávdnon ovdamearkkat, main finihttavearba lea intransitiiva. Dákkár ovdamearkkat eai vástit daidda, mat gávdnojit ovdamearkka dihtii Adger (2004) dahje Haegeman (1994). Ovdamearkkas (421) lea intransitiivavearba <em type="italic">čohkánit </em>: (316) de <em type="bold">son </em><em type="italic">čohkánii </em>vuoiŋŋastit </p>
<p>Go vearba lea intransitiiva dán teoriija oktavuođas, de lea juohkán buot temáhtalaš rollaid, eaige das leat eanet temáhtalaš rollat juohkemassii. Konstitueanta <em type="italic">vuoiŋŋastit </em>ii dasto sáhte oažžut temáhtalaš rolla, iige danin dohkkehuvvo argumeantan. Mu dulkojumi mielde infinihttaráhkadus doaibmá danin adjunktan. Adjunkta ii leat cealkaga bákkolaš oassi, muhto buktá lassi dieđu. </p>
<p>Julien (1996: 164) lea čájehan ahte čuovvovaš cealkagiin lea PRO21. Ovdamearkkas (317) lea transitiivavearba báhčit ja ovdamearkkas (318) lea <em type="italic">oaidnit </em>-vearbba passiivahápmi <em type="italic">oidnot </em>, mii dušše váldá ovtta argumeantta: 21 Vaikko Julien (1996) ovdamearkkas lea transitiiva finihttavearba, de ovdamearka goittotge doaibmá seammaláhkai go dán kapihttala infinihttaráhkadusain. Finihttavearba lea juohkán buot temáhtalaš rollaid ja infinihttaráhkadus doaibmá adjunktan. (317) Mun báhčen lotti PRO girddidettiin. (318) Bohccot oidnojedje PRO vuojadettiin. </p>
<p>Fuomáš ahte vaikko (317) lea infinihttaráhkadus, de čuovvovaš livččii maiddái dohkálaš cealkka: (319) Mun báhčen lotti. (320) Bohccot oidnojedje.</p>
<p>Dát mearkkaša ahte gerudna <em type="italic">girddidettiin </em>ja <em type="italic">vuojadettiin </em>eai leat cealkaga bákkolaš oasit ja sáhttá dulkojuvvot adjunktaráhkadussan. Adjunktas lea iežas struktuvra ja dan vuolde infinitiiva juohká temáhtalaš rolla. Ovdamerkii (318) áiggun máhcat kap.6 (Loahpaheapmi – nulla subjeavttaid oktiičatnan). Jus dasto máhcat ovdamerkii (316) dás (321), de das lea muorrastruktuvra nugo (322): <em type="bold">adjunkta </em>(321) De <em type="bold">son </em><em type="italic">čohkánii </em>[PRO vuoiŋŋastit] (322) </p>
<p>CP 2 C' 2 de TP 2 son T' 2 čohkánii vP 2 vP CP 5 5 &lt;son&gt;&lt;čohkánii&gt; PRO vuoiŋŋastit</p>
<p>Čuovvovaččat leat eanet ovdamearkkat main lea intransitiiva finihttavearba.</p>
<p>Infinihttaráhkadusa vearba sáhttá leat transitiiva dahje intransitiiva: (323) <em type="bold">Soai </em><em type="italic">bođiiga </em>goalmmát jage seamma sadjái PRO bivdit riebaniid čakčat bissuin ja ruvddiiguin (324) De gahčai monni mirrii; de <em type="bold">davit </em><em type="italic">buovččai </em>PRO viežžat (325) de <em type="italic">čuoččaheimmet </em><em type="bold">mii </em>, <em type="bold">muhtun mánát </em>, ovtta čoahkkái PRO humadit (326) de <em type="italic">manai </em><em type="bold">son </em>olggos ja <em type="italic">čuoiggai </em>PRO geahččat, ahte velágo lei dat goahti das (328) <em type="bold">Gumpet </em><em type="italic">jorggihit </em>PRO duostot go Arra boahtá (329) <em type="bold">Guokte vieljaža </em><em type="italic">manaiga </em>oktii mánoheahpin mearragáddái fiervvás riebaniid </p>
<p>PRO čohkkát (330) <em type="bold">reaŋggat </em><em type="italic">vilde </em>PRO njuovvat daid vierrobohccuid (331) <em type="bold">mii </em><em type="italic">eat vuollán </em>PRO mieđihit diesa gal (332) ja <em type="italic">ledje ássan </em>obba viššalit PRO lohkat girjjiid (333) <em type="bold">nuoramus mánná </em>maid <em type="italic">čiđistii </em>PRO vuolgit mielde (334) <em type="bold">Áhčči </em><em type="italic">doamai </em>guliid PRO čollet (335) <em type="bold">Mu eadnebealli </em>ain <em type="italic">garai </em>beatnagiiguin oaguhallat bohccuid (336) <em type="bold">mánát </em><em type="italic">váibe </em>ja <em type="italic">njohco </em>PRO vázzit (337) <em type="bold">mánát </em><em type="italic">leat ovdánan </em>lohkat (338) <em type="italic">gáržojin </em>vuovdet gusa, go vealgegáibádus bođii (339) <em type="italic">nistásin </em>guhkká oađđet (340) muttu árabut fastain gerge mátkái iđđedis, go <em type="italic">it ádján </em>viežžat meahcis herggiid (341) <em type="bold">mánát </em><em type="italic">čalmmastuvvet </em>bargat seamma barggu guhká (342) ja <em type="bold">min vuoddjin-hearggit </em><em type="italic">váibe </em>gállit obbasa (343) <em type="bold">don </em><em type="italic">leat hárjánan </em>bargat? (344) <em type="bold">Mii </em><em type="italic">leat lihtodan </em>dalle vuolget (345) Dál <em type="bold">moai </em><em type="italic">ean seađe </em>ollo borrat <em type="italic">eange </em>guhká oađđit (346) <em type="bold">Mon </em><em type="italic">vuolggán </em>beavvibealibálgá vázzit (347) <em type="bold">Mii </em><em type="italic">vulggiimet </em>Mázii čuoigat (348) <em type="bold">Su njeallje skihpára </em>reaškkihedje boagustit (349) <em type="italic">arvvatgo </em>PRO stivret geaŋga meliin? (350) <em type="bold">beatnagat </em><em type="italic">eai biva </em>PRO viššat garra buollašiid (351) <em type="bold">Mii </em><em type="italic">eat čága </em>ovtta seaŋggas PRO oađđit (352) <em type="italic">in </em><em type="bold">mon </em><em type="italic">čuovggat </em>dán heajos čuovggas PRO lohkat (353) Gal <em type="bold">mon </em><em type="italic">duoddon </em>PRO oaidnet, vaikko makkár don vel leaččat (354) muhto <em type="italic">ii ennáhan </em>PRO oažžot goappašiid julggiidis gokčasa vuollái (355) su oarpmealle leai gáhtan, go <em type="bold">son </em><em type="italic">ii lean geargan </em>goassege PRO vástidit ovtta bárdnái (356) <em type="bold">don </em>gal gusto <em type="italic">beroštat </em>PRO čuovvot (357) ovdal go <em type="bold">eatni </em><em type="italic">háhppehii </em>su PRO gieldit (358) dál <em type="italic">lea čurggodan </em>dainna Lassiin PRO nákkáhallat (359) <em type="italic">váiben </em>PRO čohkkát (360) De <em type="bold">mon </em><em type="italic">in gillán </em>dan PRO oaidnit, go dat eará mánát geahčastallagohte guhtet guoibmásat </p>
<p>Ovdamearkkain (361)-(367) lea vearba riepmat, man lean rehkenastán veahkkevearban, eaige cealkagiin danin leat PRO: (361) De <em type="italic">riemai </em><em type="bold">nieida </em>ráhkadit vuolgit (362) Dan dihtii <em type="italic">riepmat </em><em type="bold">mii </em>dál áviisa čállit ja prentedahttit sámegillii (363) Čáhcesullos <em type="italic">leat </em><em type="bold">olbmot </em>dál <em type="italic">riepman </em>adnit bohcconjuokčamiid liidnaseaktin (364) Ja <em type="italic">lean </em><em type="bold">mon </em>gal didjiide <em type="italic">riepmamin </em>jurdagiiddán almmuhit. (365) <em type="italic">Iigo </em><em type="bold">dat </em><em type="italic">riemašii </em>min gusa buoredit (366) Jos moraštit <em type="italic">riemašit </em>, de dohko manat vel iešge, gos dot ruoššat (367) Go sii luoitaledje, de <em type="bold">mon </em><em type="italic">ripmen </em>molsot herggiid, vai gearggan vuolgit, dasgo sevnnjodeame juo leai <em type="bold">5.3 Loktanan subjeakta </em>Dán materiála vuođul davvisámegielas eai oro leamen infinihttaráhkadusat, main lea loktanan subjeakta (ja dat ahte ekspletiivvat eai leat vejolaččat sámegielas orru nannemin dán hypotesa). Davvisámegielas cealkka mas lea infinihttaráhkadus dego (368) lea dábálaš ja dohkálaš. Veardit: (368) de son čohkkánii [PRO vuoiŋŋastit] (369) *de __ čohkkánii [son vuoiŋŋastit] </p>
<p>Dán (369) ráhkadusas <em type="italic">son </em>lea ožžon temáhtalaš rolla infinihttaráhkadusa vuolde unna vP spesifikáhtoris. Dasto lea sirdásan infinihtta T-oaivái duhtadit EPP-sárgosa, ovdalgo fas lea sirdásan duhtadit EPP-sárgosa, mii maiddái gávdno finihtta T-oaivvis. Dattetge dát ráhkadus ii leat dohkálaš davvisámegielas, go gáibidivččii finihttavearbba, mii váldá proposišuvnna komplemeantan. Dán ovdamearkkas infinihttaráhkadus doaibmá adjunktan. <em type="bold">5.4 Akkusatiiva ja infinitiiva </em>Dábálaš finihttacealkagiin, main ii leat infinihttaráhkadus lea álo dušše okta objeakta akkusatiivva hámis22. Maiddái subjeaktakontrollacealkagiin sáhttá leat akkusatiivahápmásaš objeakta, nugo leat oaidnán kapihttalis 5.2.1, muhto dalle akkusatiivahápmásaš objeakta ii goassege leat infinihttaráhkadusa ageantan. Dasto gávdnojit cealkagat, main akkusatiivahápmásaš DP lea infinihttaráhkadusa ageanta (veardit Magga 1986). Dás lean merken finihttavearbba kursiivvain ja infinitiivva ageantta buoiddes bustávaiguin: akk. (370) dat <em type="italic">celkkii </em><em type="bold">mu </em>dohko boahtit akk. akk. (371)Muhto dat noaidi <em type="italic">sáddii </em><em type="bold">golbma reaŋgga </em>viežžat daid gottiid </p>
<p>Jus infinihttaráhkadusa infinitiiva lea transitiiva, de cealkagis leat guokte akkusatiivahápmásaš DP (371). Dalle <em type="italic">daid gottiid </em>oažžu temáhtalaš rollan čuozáhat infinihttaráhkadusa siste. <em type="bold">5.4.1 Vearbbat, mat eai váldde NP komplemeantta </em>Magga (1986) AI-vearbbat juohkásit guovtti čielga váldojovkui; finihttavearbbat mat váldet oinnolaš NP komplemeantan ja vearbbat mat eai váldde oinnolaš NP komplemeantan, muhto váldet baicce infinihttaráhkadusa komplemeantan (geahča </p>
<p>Magga 1986 Appendix II)23. Vearbbas, mii váldá oinnolaš NP komplemeantan sáhtášii ráhkadit cealkaga nugo (). Go ii váldde oinnolaš NP komplemeantan, de lea ovdamearkka dihtii dakkár cealkka go (). 22 Sáhttet gal leat objeavttat eará kásusis (eaŋ. oblique object), nugo: (i) Mun adden girjji[akk] sutnje[ill]. 23 Jus vearba váldá oinnolaš NP komplemeantan, de lea Magga (1986) Appendix II merkejuvvon <em type="italic">tar nominalt objekt. </em>Jus lea eahpesihkarvuohta, de lea merkejuvvon gažaldatmearkkain. Dáid vearbbaid lean dasto árvvoštallan iežan giellaáddejumi mielde. (372) Son bovdii [NP gussiid] (373) Son árvidii [TP du boahtit] </p>
<p>Guktuin cealkkaovdamearkkain finihttavearba lea transitiiva ja váldá guokte argumeantta. Erohus lea ahte vearbbat dego <em type="italic">bovdet </em>maiddái sáhttet NP komplemeantta sajis váldit infinihttaráhkadusa (374), muhto vearbbat nugo <em type="italic">árvidit </em>eai sáhte váldit dušše NP komplemeantta24: (374)Son bovdii [báhpa boahtit guossái eamidiinnis] (375) *Son árvidii [gussiid] </p>
<p>Dás geahčan cealkagiid, mat fertejit váldit infinihttaráhkadusa komplemeantan.</p>
<p>Muhtun finihttavearbbat leat dakkárat, mat gáibidit oinnolaš DP infinihttaráhkadusas (376). Eará finihttavearbbat gáibidit ges oaidnemeahttun DP infinihttaráhkadusas (377).</p>
<p>Ovdamearkkain finihtta vearba lea merkejuvvon kursiivvain ja infinihttaráhkadusa ageanta buoiddes bustávaiguin: (376) <em type="italic">mearridedje </em>[TP <em type="bold">min </em>njuovvat daid visot] (377) de <em type="italic">gohčuiga </em>isit ja eamit <em type="bold">gussiid </em>[CP borrat] </p>
<p>Fuomáš ahte (376) mas DP lea infinihttaráhkadusa siskkobealde lea TP. Ovdamearkkas (377) infinihttaráhkadus lea CP ja DP lea infinihttaráhkadusa olggobealde. Jus ovdamearkkas (376) jurddašat <em type="italic">mearridit </em>ovddabeallai <em type="italic">sii </em>, de vearba lea juohkán guokte temáhtalaš rolla, ovtta cealkaga subjektii ja nuppi konstituentii <em type="italic">min njuovvat daid visot. </em></p>
<p>Konstitueantta siskkobealde infinitiiva <em type="italic">njuovvat </em>juohká guokte temáhtalaš rolla, mas infinihttaráhkadusa ageanta <em type="italic">min </em>oažžu temáhtalaš rollan dahkki ja <em type="italic">daid </em>oažžu temáhtalaš rollan čuozáhat: </p>
<p><em type="bold">AƟ TƟ </em>24 Jus NP lea pronominála objeakta, mii čujuha infinihttaráhkadussii, de vearba nugo <em type="italic">árvidii </em>sáhttá váldit dan komplemeantan. (378) (Sii) <em type="italic">mearridedje </em>[TP <em type="bold">min </em>njuovvat daid visot] </p>
<p><em type="bold">AƟ TƟ </em></p>
<p>Dákkár cealkagis lea ECM-ráhkadus ja das lea struktuvra nugo (379): (379)</p>
<p>CP 2 C' 2 TP +Finihtta 2 Sii T' [nom] 2 <em type="italic">mearridedje </em>vP 2 &lt;sii&gt; v' 2 &lt;mearridedje&gt; VP [akk] 2 V' 2 TP -Finihtta 2 <em type="bold">min </em>T' [ucase:akk] 2 njuovvat vP 5 &lt;min&gt;&lt;njuovvat&gt;daid </p>
<p>Dasto guorahallat lagabuidda <em type="italic">gohččut- </em>vearbba ovdamearkkas (377). Vearbbat nugo <em type="italic">gohččut </em>leat earáláganat go <em type="italic">mearridit </em>, vaikko guktot gullaba vearbajovkui mat dušše váldet infinihttaráhkadusa komplemeantan. <em type="italic">Gohččut </em>lea ditransitiiva vearba ja váldá golbma argumeantta. Ovdamearkkas (380) oaidnit ahte <em type="italic">gussiid </em>, mii lea infinitiivva ageanta lea infinihttaráhkadusa olggobealde ja lea ožžon temáhtalaš rollan čuozáhat. </p>
<p>Infinihttaráhkadus lea sierra konstitueanta, mii lea ožžon temáhtalaš rollan mearri.</p>
<p>Konstitueantta siskkobealde infinitiiva juohká dahkkirolla oaidnemeahttun DP:ii <em type="italic">PRO </em>. </p>
<p><em type="bold">AƟ TƟ MƟ </em>(380) de isit ja eamit <em type="italic">gohčuiga </em>[ <em type="bold">gussiid] </em>[CP PRO borrat] </p>
<p><em type="bold">AƟ </em></p>
<p>Cealkagis (380) lea objeaktakontrolla ja das lea struktuvra nugo (381): (381)</p>
<p>CP 2 C' 2 de TP +Finihtta 2 4 T' isit ja eamit [nom]2 <em type="italic">gohčuiga </em>vP 2 &lt;isit ja eamit&gt; v' 2 &lt;gohčuiga&gt; VP [akk] 2 <em type="bold">gussiid </em>V' [ucase:akk] 2 &lt;gohčuiga&gt; CP 2 C' 2 TP -Finihtta 2 PRO T' [null] 2 borrat vP 5 &lt;PRO&gt;&lt;borrat&gt; </p>
<p>Mo dasto sáhttá earuhit transitiiva finihttavearbbaid gaskkas (mat leat ECM-vearbbat) ja ditransitiiva finihttavearbbaid gaskkas (mat leat objeaktakontrolla cealkagat)?</p>
<p>Veardit ovdamearkkaid: (382) *(Sii) <em type="italic">mearridedje </em>[ <em type="bold">min </em>] [CP PRO njuovvat daid visot] (383) *de <em type="italic">gohčuiga </em>[TP <em type="bold">isit </em>ja <em type="bold">eamit </em>gussiid borrat] </p>
<p>Guorahaladettiin Magga (1986 Appendix II Gruppe 3) čielgá ahte nu gohčoduvvon</p>
<p>ECM-vearbbat sáhttet váldit nominála objeavtta (dárog. <em type="italic">nominalt objekt </em>); nammalassii ahte finihttavearba sáhttá váldit NP komplemeantan, vaikko dát dattetge ii guoskka buot ECM-vearbbaide25. Nu leatge ECM-vearbbat guovtteláganat dan ektui. Goansta lea dasto earuhit kontrollavearbbaid daid ECM-vearbbain mat eai váldde NP komplemeantan. Guktot orrot dušše váldimin infinihttaráhkadusa komplemeantan. </p>
<p>Ovdamearkkas (384) lea ECM-vearba ja ovdamearkkas (385) lea kontrollavearba: (384) Sii <em type="italic">mearridedje </em>*beatnaga /*máná /dan ?(385) Soai <em type="italic">gohčuiga </em>*gánddaid /*gussiid /*dan </p>
<p>Fuomáš ahte ECM-vearbbat nugo <em type="italic">mearridit </em>(384) sáhttet váldit pronominála objeavtta <em type="italic">dan </em>komplemeantan. Eaktun lea ahte pronominála objeakta čujuha infinihttaráhkadussii, iige NP komplementii. Jus pronominála objeakta čujuha NP komplementii, de cealkka ii leat dohkálaš. Ditransitiiva vearbbat nugo <em type="italic">gohččut </em>(385) eai sáhte váldit pronominála objeavtta <em type="italic">dan </em>mii čujuhivččii infinihttaráhkadussii (veardit </p>
<p>Magga 1986 Appendix II Gruppe 3). Go proniminála objeakta <em type="italic">dan </em>čujuha infinihttaráhkadussii, de oažžu temáhtalaš rollan čuozáhat. Dát lea maiddái sivvan dasa ahte objeaktakontrollaráhkadusas ii sáhte čujuhit infinihttaráhkadussii: <em type="italic">gohččut </em>vearbbas leat golbma temáhtalaš rolla juohkemassii. Jus <em type="italic">dan </em>čujuha infinihttaráhkadussii, de báhcá okta temáhtalaš rolla juogekeahttá ja cealkka vealaha temáhtalaš generaliserema njuolggadusa: <em type="bold">dan </em>(386) Sii <em type="italic">mearridedje </em>[CP min njuovvat daid visot] <em type="bold">dan </em>(387) *de <em type="italic">gohčuiga </em>isit ja eamit [TP gussiid borrat] </p>
<p>Nu leage vejolaš earuhit daid vearbbaid gaskkas mat váldet objeaktakontrollaráhkadusa ja daid mat váldet ECM-ráhkadusa. Objeaktakontrollacealkagis finihtta vearba lea 25 Magga (1986) lea merken dákkár vearbbaid gažaldatmearkkain. ditransitiiva ja infinitiivva ageanta (oinnolaš DP akkusatiivva hámis) lea infinihttaráhkadusa olggobealde. Konstitueantta siskkobealde infinitiiva juohká temáhtalaš rolla PRO:ii.</p>
<p>Čuovvovaš cealkkaovdamearkkain lea objeaktakontrolla:</p>
<p>Dasto leat muhtun vearbbat, maid Magga (1986: Appendix II, Gruppe 4) lea merken váldit NP komplemeantta, muhto mat dattetge eai oro doaibmamin nu vuohkkasit.</p>
<p>Veardit [iežan ráhkaduvvon ovdamearkkat]: (388) *Mun <em type="italic">dikten </em>su. (389) *Don <em type="italic">suvvet </em>gussiid. (390) *Son <em type="italic">bijai </em>máná. </p>
<p>Dát finihttavearbbat orrot dárbbašeamen golbma argumeantta, jus cealkagat galget leat dohkálaččat. Dattetge dat eai oro sáhttimin váldit illatiivahápmásaš komplemeantta nugo vearbbat <em type="italic">šlivget </em>, <em type="italic">doalvut </em>ja <em type="italic">addit </em>(veardit ()-()). <em type="italic">Diktit </em>, <em type="italic">suovvat </em>ja <em type="italic">bidjat26 </em>leat duohta ditransitiiva vearbbat, mat juhket golbma temáhtalaš rolla ja dárbbašit infinihttaráhkadusa. Infinihttaráhkadus lea konstitueanta ja oažžu temáhtalaš rollan mearri. Cealkagiin lea objeaktakontrolla: (391) Son lei <em type="italic">diktán </em>[ <em type="bold">fáŋggaid] </em>[CP PRO nealgut jámas giddagasas] (392) [...] ahte sii <em type="italic">diktet </em>dal [ <em type="bold">mu] </em>[CP PRO veallát], dassái go mun ieš čielggan (393) muhto bálvaleaddjit eai suovvan munno báhpa lusa mannat (394) [...], de mii eat obanassii <em type="italic">suovašiige </em>[ <em type="bold">dievdduid </em>] [CP PRO málestit] (395) De bijai gonagas ovtta beaivvi [ <em type="bold">vivaidis </em>] [CP PRO rievssahiid báhčit] (396) galggat <em type="italic">bidjat </em>[ <em type="bold">reaŋgat </em>] [CP PRO dan bargat] <em type="bold">5.4.2 Vearbbat, mat váldet NP komplemeantta </em>Dál áiggun guorahallat daid vearbbaid lagabui, mat sáhttet infinihttaráhkadusa sajis 26 <em type="italic">Bidjat1 </em>, man mearkkašupmin Magga (1986: 182) lea merken <em type="italic">få nogen til å gjøre noget </em>. váldit oinnolaš NP komplemeantan27. </p>
<p>Vearbbat nugo <em type="italic">cegget </em>, <em type="italic">čuollat </em>ja <em type="italic">gokčat </em>leat dábálaš transitiiva vearbbat. Dat váldet NP objeavtta komplemeantan, mii oažžu temáhtalaš rollan čuozáhat [iežan ráhkaduvvon ovdamearkkat]: </p>
<p><em type="bold">AƟ TƟ </em>(397) Son <em type="italic">govččai </em>uvssa. (398) Doai <em type="italic">čuolaide </em>muoraid. (399) Mii <em type="italic">ceggiimet </em>lávu. </p>
<p>Gávdnojit maiddái vearbbat, mat váldet NP objeavtta, muhto orrot dattege gáibideamen meari:</p>
<p><em type="bold">AƟ TƟ GƟ </em>(400) Son <em type="italic">šlivgii </em>sáimmaid munnje. (401) Doai <em type="italic">doalvvuide </em>muoraid meahccái. (402) Mii <em type="italic">attiimet </em>biepmu sidjiide. </p>
<p>Dákkár vearbbat leat ditransitiivvat dan dáfus ahte sáhttet s-válljet illatiivahápmásaš komplemeantta mearrin (geahča kap 2.5 ovdamearkka (33) muorrastruktuvrra várás).</p>
<p>Cealkagat orrot váilevaččat meari haga: (403) ?Son <em type="italic">šlivgii </em>sáimmaid. (404) ?Doai <em type="italic">doalvvuide </em>muoraid. (405) ?Mii <em type="italic">attiimet </em>biepmu. </p>
<p>Dát vearbbat <em type="italic">šlivget </em>, <em type="italic">doalvut </em>ja <em type="italic">addit </em>sáhttet maiddái váldit infinihttaráhkadusa NP komplemeantta sajis. Gažaldat lea dalle galgágo analyseret daid transitiivavearban dahje ditransitiivavearban. Dulkonvuohki čuohcá infinihttaráhkadusa analysii; cealkagis nugo (406) leat guokte vejolaš dulkonvuogi (407) ja (408): (406) Fjellner <em type="italic">attii </em><em type="bold">olbmuid </em>orrut dan oskkus, [...] 27 Magga (1986: Appendix II) lea merken ahte dákkár vearbbat váldet nominála objeavtta. (407) ?Fjellner <em type="italic">attii </em>[TP <em type="bold">olbmuid </em>orrut dan oskkus] (408) ?Fjellner <em type="italic">attii </em>[ <em type="bold">olbmuid </em>] [CP PRO orrut dan oskkus] </p>
<p>Ovdamearkkas (407) <em type="italic">addit </em>doaibmá ECM-vearban ja váldá TP komplemeantan. Jus <em type="italic">addit </em>-vearba dulkojuvvo ditransitiivan nugo ovdamearkkas (408) mas lea CP, de lea objeaktakontrollaráhkadus. Mun lean dás válljen dulkot vearbbaid nugo <em type="italic">addit </em>transitiiva vearban mat maiddái sáhttet leat ditransitiiva vearbbat ja guorrasan danin ovdamerkii (408), mas lea objeaktakontrollaráhkadus, inge danin dohkket <em type="italic">addit </em>ECM-vearban. </p>
<p>Čuovvovaččat leat eanet ovdamearkkat, mas lea ditransitiivavearba nugo <em type="italic">addit </em>. </p>
<p>Ovdamearkii (251) ferte jurddašit finihttaverbii ageantta, mii vástidivččii <em type="italic">don </em>ja ovdamearkii (271) <em type="italic">son </em>: (409) ale <em type="italic">doalvvo </em>[máná] [PRO meahccái álás galbmot] (410)(267) Muhto <em type="bold">dat noaidi </em><em type="italic">sáddii </em>[golbma reaŋgga] [PRO viežžat daid gottit] (411)(271) ja viežžai ollu gussit gæčʼčat deit ibmahit, meit son dakka (412) ja <em type="italic">vieččai </em>[olu gussiid] [PRO geahččat daid ipmašiid], maid son dahká <em type="bold">5.5 Ii-akkussatiiva </em>Cealkkaovdamearkkas (413) ii sáhte leat PRO: (413) *cahkkehedje čuovggaid PRO buollit </p>
<p>Cealkagis lea ii-akkusatiiva vearba <em type="italic">buollit </em>. Jus geahččat dušše infinihttaráhkadusa ja ráhkadat finihtta cealkaga, de livččii nugo (414) ja fuomáš ahte dat ii váldde passiivva hámi () [iežan ráhkaduvvon ovdamearkkat]: (414) Čuovga buollá. (415) *Bullojuvvui. </p>
<p>Ii-akkusatiiva vearba lea intransitiiva vearba, man objeakta ii váldde akkusatiiva kásusa (kap.2.5 Temáhtalaš rollat). Temáhtalaš rollaid dáfus ii-ergatiiva ja ii-akkusatiiva vearbbaid sáhtášii govvidit ná:</p>
<p><em type="bold">AƟ </em>(416) Máret viehká. <em type="bold">TƟ </em>(417) Čuovga buollá. </p>
<p>Ii-ergatiiva vearba juohká dahkki-temáhtalaš rolla (416). Ii-akkusatiiva vearba juohká dušše čuozáhat-temáhtalaš rolla (417) ja dan muorrastruktuvra livččii dalle: (418)</p>
<p>TP 2 [nom] T' 2 vP 2 buollá VP 2 čuovga V' [ucase:] g &lt;buollá&gt;</p>
<p>Unna vP:as váilo spesifikáhtorposišuvdna. Go vearba ii juoge akkusatiivva kásusa</p>
<p>DP:ii, de dat ferte oažžut kásusa eará sajis. Gievra EPP dihtii DP sirdása TP spesifikáhtorposišuvdnii ja árvvosmahtto nominatiivva kásusiin (Adger 2004: 223-224).</p>
<p>Cealkka (413) lea infinihttaráhkadus ja das leat guokte leksikála dási (guokte unna vP); okta mii gullá <em type="italic">cahkkehit </em>-verbii ja nubbi gullá <em type="italic">buollit </em>-verbii. Lea čielggas manin (413) ii sáhte leat PRO: <em type="italic">buollit- </em>vearbba leksikála dásis váilo unna vP spesifikáhtorposišuvdna. </p>
<p>Vearba ii juoge akkusatiivva kásusa, iige dahkki rolla, dušše čuozáhat rolla. Stuorra</p>
<p>PRO vuolggasadji lea unna vP spesifikáhtoris ja dat oažžu temáhtalaš rollan <em type="italic">dahkki </em>. </p>
<p>Dás lean čájehan ahte infinihttaráhkadus, mas lea ii-akkusatiiva vearba vuolit unna vP:as, ii sáhte leat PRO. Jus PRO galgá dohkkehuvvot cealkagis, de dat ferte oažžut temáhtalaš rollan dahkki.</p>
<p>Dákkár cealkagiid jovkui gullet maiddái čuovvovaččat: (419) *de faskkastin <em type="bold">riššasákki </em>PRO buollit (420)(254) * <em type="bold">fatnasiid </em>galgá <em type="italic">gomihit </em>PRO goikat go lea bihkkadan (421) *ja <em type="bold">biergguid </em><em type="italic">heŋgejedje </em>PRO goikat <em type="bold">6 Loahpaheapmi – nulla subjeavttaid oktiičatnan </em></p>
<p>Dán rádjai lean gieđahallan unna pro ja stuorra PRO sierranassii, muhto dál háliidan čájehit man láhkai nulla subjeavttat gullet oktii. Guorahaladettiin infinihttaráhkadusaid gávdnojedje cealkagat, main lea PRO, muhto mas finihttavearbba ageanta orru váilumin. Dás čájehan moadde ovdamearkka: (422) <em type="italic">árašan </em>dál PRO lágget vuos álgit (423) <em type="italic">basašan </em>nu árrat sotnabeaivvi PRO vuolgit oaggut (424) <em type="italic">áibbašin </em>viellja PRO oaidnit (425) <em type="italic">ii </em>šat <em type="italic">dárbbašan </em>PRO orrut sierra lanjas, dassážii go sutnje bukte borramušaid (426) <em type="italic">nisttihin </em>PRO bohkosit </p>
<p>Cealkagiin lea oaidnemeahttun subjeakta DP unna pro, masa infinihttaráhkadusa oaidnemeahttun subjeakta PRO referere ja dat leat koindekserejuvvon28. Ovdamerkii (425) ferte jurddašit Cole (2009) konteavsttalaš goalmmát persovnna antesedeantan <em type="italic">son </em>, jus cealkka galgá leat dohkálaš.: (427) pro <em type="bold">i </em><em type="italic">árašan </em>dál PRO <em type="bold">i </em>lágget vuos álgit (428) pro <em type="bold">i </em><em type="italic">basašan </em>nu árrat sotnabeaivvi PRO <em type="bold">i </em>vuolgit oaggut (429) pro <em type="bold">i </em><em type="italic">áibbašin </em>viellja PRO <em type="bold">i </em>oaidnit (430) pro <em type="bold">i </em><em type="italic">ii </em>šat <em type="italic">dárbbašan </em>PRO <em type="bold">i </em>orrut sierra lanjas, dassážii go sutnje bukte borramušaid 28 Haegeman (1994: 461) čájeha ahte itáliagielas stuorra PRO sáhttá čujuhit (objeakta)pro:ii. (431) pro <em type="bold">i </em><em type="italic">nisttihin </em>PRO <em type="bold">i </em>bohkosit </p>
<p>Finihtta cealkka nugo (432) ii sáhte leat PRO, seamma láhkai go unna pro ii sáhte gávdnot infinihttaráhkadusa TP spesifikáhtoris() [iežan ráhkaduvvon ovdamearkkat]: (432) Mun viegan. (433) *PRO viegan. (434) *Mun mieđihan [CP pro vuolgit ruoktot ihttin]</p>
<p>Ollislaččat dát mearkkaša ahte finihtta vearbba sojahangeažus dovddiida pro ja pro gávdno finihtta TP spesifikáhtor posišuvnnas. Infinihttavearba juohká temáhtalaš rolla infinihttaráhkadusa oaidnemeahttun subjektii PRO, mii dasto sirdása infinihtta TP spesifikáhtorii vákšut nulla kásusa ja viežžá refereanssa unna pro:as.</p>
<p>Mo dasto passiivacealkagiin? Dás máhcan ovdamerkii, man guđđen čilgekeahttá lagat kapihttalis 5.2.2 (ovdamearka vižžon Julien 1996: 164): (435) Bohccot oidnojedje PRO vuojadettiin</p>
<p>Passiivaovdamearka lea miellagiddevaš ja gažaldahkan lea, gávdnogo doppe unna pro, masa stuorra PRO čujuha. Julien (1996: 164) čállá ahte gerunddain guktot subjeaktakontrolla ja objeaktakontrolla leat vejolaččat ja čujuha, ahte cealkagii (435) leat guokte dulkonvejolašvuođa. Vuosttaš lea ahte muhtun oinnii bohccuid dan botta go bohccot vuojadedje (436). Nubbi lea ahte muhtun lei vuojadeamen ja dan botta oinnii bohccuid (437): (436) Olmmoš <em type="bold">i </em>oinnii bohccuid <em type="bold">k </em>[PRO <em type="bold">k </em>vuojadettiin] (437) Olmmoš <em type="bold">i </em>oinnii bohccuid <em type="bold">k </em>[PRO <em type="bold">i </em>vuojadettiin] </p>
<p>Sus lea maiddái nubbi sullasaš ovdamearka, muhto das eai leat guokte dulkonvuogi, nugo son ieš fuomášuhttá (Julien 1996: 146): (438) Rievssa[ha]t <em type="bold">i </em>báhččojuvvojedje PRO <em type="bold">*i </em>čuoiggadettiin </p>
<p>Cealkagis (438) ferte leat muhtun olgguldas dahkki guhte lea báhčán rievssahiid, go diehttelasat rievssahat eai čuoigga (eaige báže). Dán dihtii ii leat vejolaš koindekseret <em type="italic">rievssahiid </em>ja PRO. Julien (1996) čállá: [...] the underlying subject does not disappear completely when the verb is passivized, and [...] the presence of the underlying subject is not only a matter of semantics, rather, it is still somehow represented in the syntax – even if in Northern Sámi, the external argument of the base verb cannot be phonologically overt. (Julien 1996: 164) </p>
<p>Julien oaivvilda ahte olgguldas argumeanta ferte gávdnot syntávssalaččat passiivacealkagiin, muhto ii passiivagehčosa bokte. Passiivageažus bágge pro ihtit, danin go oinnolaš olgguldas argumeanta ii leat vejolaš. Son čilge mo dat dáhpáhuvvá muorrastruktuvrras (geahča Julien 1996: 165, 168ff). Dan teoriija ja vuogádaga bokte, mii dán čállosis lea ovdanbukton pro ii sáhte doaibmat passiivacealkaga olgguldas argumeantan cealkagiin nugo (439): (439) *pro <em type="bold">i </em>Rievssahat <em type="bold">k </em>báhččojuvvojedje PRO <em type="bold">i </em>čuoiggadettiin </p>
<p>Dákkár cealkaga dohkketmeahttunvuhtii gullá dat ahte subjeavtta posišuvnnas TP spesifikáhtoris lea jo DP <em type="italic">rievssahat </em>, mii lea sirdásan dohko unna vP čuozáhaga posišuvnnas duhtadit EPP-sárgosa, vákšut nominatiivva kásusa (ja soabadeami). </p>
<p>Dohkálaš cealkagis, dás geardduhuvvon (440), lea struktuvra (441), go geavahat passiivagihpu PassP nugo Adger (2004) ja Svonni (olggosaddojuvvomin) leat evttohan: (440) Rievssahat báhččojuvvojedje PRO čuoiggadettiin (441) </p>
<p>CP 2 C' 2 TP 2 Rievssahat T' [nom] 2 báhččojuvvojedje PassP h Pass' 2 &lt;báhččojuvvojedje&gt; vP 2 vP CP 5 5 &lt;Rievssahat&gt;&lt;báhččojuvvojedje&gt; PRO čuoiggadettiin</p>
<p>Dát čujuha dan guvlui ahte passiivacealkagiin sáhttá leat PRO, mii oažžu refereanssa čihkkon ageanttas. <em type="bold">6.1 Bohtosiid dulkon </em>Dán barggus lean ovdanbuktán teoriija, man vuođul lean geahččalan dulkot, man láhkai nulla subjeavttat unna pro ja stuorra PRO doibmet davvisámegielas. Davvisámegiela vuosttaš ja nuppi persovnna pro dovddiiduvvojit sojahangehčosiid bokte, muhto goalmmát persovnna pro ii sáhte dovddiiduvvot seamma láhkai. Goalmmát persovnna pro ferte viežžat refereanssa eará DP:as, jus galgá dohkkehuvvot cealkagis. Go ii gávdno antesedeanta konteavsttas, de goalmmát persovnna pro áddejuvvo ollislaš konteavstta bokte ja oažžu generálaš mearkkašumi. Passiivacealkagis sáhttá leat pro, muhto lea ráddjejuvvon nu ahte čujuha eará cealkaga objektii. Pro:as orro leamen iešvuohta [+ealli] ja dakkár DP:at mat dulkojuvvojit eallin sáhttet leat pro. </p>
<p>Materiála váttisvuhtii gullá váilevašvuohta. Sáhttá leat váttis gávdnat ovdamearkkaid, mas dat man háliida čájehit boahtá ovdan. Dát čalmmustahttáge váttisvuođa, go bargá ráddjejuvvon materiálain; vaikko dihto hápmi, dán oktavuođas oinnolaš vuosttaš ja nuppi persovdnii vástideaddji pro:ii eai gávdnon ovdamearkkat aitto dán materiálas, de dattetge ii mearkkaš ahte eai gávdno obanassiige. </p>
<p>Finihtta vearbbaid iešvuođat mearridit makkár komplemeanttaid dat váldet. Cealkagis ferte leat infinihttaráhkadus, jus PRO galgá leat vejolaš. Subjeaktakontrollaráhkadusas</p>
<p>PRO viežžá refereanssa DP:as, mii lea finihtta TP spesifikáhtorposišuvnnas.</p>
<p>Subjeaktakontrollacealkagiin sáhttet leat modálavearbbat dahje eará veahkkevearbbat, mat eai juoge temáhtalaš rollaid. Dattetge muhtun vearbbaid stáhtus veahkkevearban leat ain eahpečielgasat. Gávdnojedje maiddái ovdamearkkat, mas intransitiivavearba váldá adjunktaráhkadusa. Objeaktakontrollaráhkadusaid hárrái finihttavearbbat leat guovtti láganat. Vearbbat, mat bákkus leat objeaktakontrollacealkagat dan mearkkašumis ahte gáibidit infinihttaráhkadusa, jus obanassiige galget leat dohkálaččat. Dákkár vearbbat leat ovdamearkka dihtii <em type="italic">gohččut </em>, <em type="italic">diktit </em>ja <em type="italic">suovvat </em>. Nuppi lágan vearbbat leat dakkárat, main ii dárbbaš leat infinihttaráhkadus vai galget leat dohkálaččat, muhto go lea, de leat objeaktakontrollacealkagat. Dáid vearbbaide gullet ovdamearkka dihtii <em type="italic">addit </em>, <em type="italic">doalvut </em>ja <em type="italic">sáddet </em>. Vaikko unna pro ja stuorra PRO leat gieđahallon sierra oassin, de lean loahpas čájehan man láhkai gullaba oktii, go cealkagis sáhttá leat unna pro ja stuorra PRO oktanaga. </p>
<p>Passiivacealkka lea leamaš ávkkálaš nulla subjeavttaid guorahaladettiin.</p>
<p>Passiivacealkka (- <em type="italic">juvvot </em>) čiehká oinnolaš argumeantta, nammalassii ageantta. Pro ii sáhte leat passiivacealkaga TP spesifikáhtoris, go gievra EPP-sárggus geassá lusa DP, mas lea áddehahtti nomensárggus. Dattetge ageanta vuhtto muhtun láhkai duogážis ja </p>
<p>Julien (1996) lea evttohan ahte pro gávdno passiivacealkagis eará posišuvnnas.</p>
<p>Passiivacealkagiid ja unna pro livččii vejolaš dutkat ain dárkilabbot. DP, mii lea finihtta TP spesifikáhtoris áddejuvvo cealkaga subjeaktan. Jus subjeavttas lea eará temáhtalaš rolla go dahkki, ovdamearkka dihtii vásiheaddji, de ii leat seamma álki.</p>
<p>Svonni (2012) čállá ahte passiiva earuha modálavearbbaid eará vearbbain. Ferte lasihit ahte passiiva earuha maiddái muhtin vearbbaid, main subjeakta ii leat ageanta (temáhtalaš rollan dahkki) nugo <em type="italic">ballat </em>, <em type="italic">suhttat </em>ja <em type="italic">oažžut </em>, ja ii-akkusatiiva vearbbaid, mat eai sáhte oažžut passiivva hámi. </p>
<p>Konklušuvdnan lea ahte teoriija bokte davvisámegielas nulla subjeakta unna pro dárbbašuvvo EPP-sárgosa geažil ja stuorra PRO dárbbašuvvo temáhtalaš generaliserema geažil.</p>
</body></document>
