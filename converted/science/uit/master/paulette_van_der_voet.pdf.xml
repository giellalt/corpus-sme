<document xml:lang="sme" id="no_id"><header><title>Revitalisation through Sami language education</title><genre code="science"/><author><person firstname="Paulette Birgitte" lastname="van der Voet" sex="f" born="" nationality="NO"/></author><year>2019</year><wordcount>270</wordcount><conversion_status type="standard"/><availability><license type="standard"/></availability><origFileName>https://munin.uit.no/bitstream/handle/10037/15655/thesis.pdf</origFileName><parallel_text xml:lang="eng" location="paulette_van_der_voet_eng.pdf"/><parallel_text xml:lang="nob" location="paulette_van_der_voet_nob.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>vi</p>
<p>Abstrákta (North Sami)</p>
<p>Dán masterčállosa ulbmil lea iskat iešguđetge giel aoahpahuspolitihkaid mat váikkuhit sámi mánáid oahppomannolahki</p>
<p>Norggas, mánáidgárddis gitta joatkkaskuvli .</p>
<p>Oahpahusvuogádagas lea mearrideaddji rol a sámegiela ealáskahttimis, ja dát ealáskahttindoaibma vuhtto dálá oahppoplánain.</p>
<p>Geavahettiin kritihkalaš diskursaanalysa analyserejuvvojit politihkalaš dokumeanttat mat leat relevánttat sámegiela oahpahussi . Eanet spesifihkka gul et dáhtaide dálá Mánáidgárddi rámmaplána,</p>
<p>Máhttoloktema oahppoplánabuktosa ja</p>
<p>Máhttolokten –</p>
<p>Sámi oahppoplánabuktosa oasit mat leat relevánttat sámegiela oahpahussi . Analysa vuođđun leat guokte dutkangažaldaga. Vuosttaš gažaldat lea mo vejolašvuođat oahppat ja geavahit sámegiela mánáidgárddis ja skuvl as leat regulerejuvvon. Nubbi gažaldat lea makkár giel aideologat sámegielaid hárrái bohtet oidnosi dáin dokumeanttain.</p>
<p>Golmma fáktoris lea dehálaš rol a reguleret vejolašvuođaid oahppat ja geavahit sámegiela mánáidgárddis ja skuvl as. Vuosttaš fáktor lea sámegielaid hálddašanguovl u geográfalaš dimenšuvdna, mi nuppe dáfus lea mielde nanneme sámegielaid dan guovl u siskkobealde, muhto mi fas nuppe dáfus addá mánáide geat orrot dán guovl u olggobealde unnit vejolašvuođaid oahppat ja geavahit sámegiela mánáidgárddis ja skuvl as. Nuppi fáktori gul et dat iešguđetge diskurssat mat gusket sámegiela oahpahusa dehálašvuhtii rámmaplánas ja oahppoplánain. Rámmaplána lahkona sámegiela oahpahusa máná beroštumi d vuođul, ja oahppoplána fas guovdilastá dehálašvuođa ealáskahttit sámegielaid. Goalmmát fáktor lea doaibmi guovttegielalašvuohta, mi oahppoplánain lea sihke sámegiela oahpahusa gaskaoapmi ja ulbmil. Doaibmi guovttegielalašvuohta i leat meroštallon lagabut oahppolánain, ja dat addá oahpaheddji de vejolašvuođa heivehit oahpahusa ovttaskas oahppái. Čoahkkáigeasedettiin leat mánát geain lea vejolašvuohta čuovvut sámegiela oahpahusa Norggas, máŋggabealat joavku máŋgga iešguđet ládje, ja lea dehálaš ahte oahppoplánat čáhkkejit saji heivehit giel aoahpahusa dán máŋggabealatvuhtii.</p>
<p><em type="bold">Fáddásánit </em>: sámegiel a, eamiálbmotgiel a, giel apolitihkka ja -plánen, giel aealáskahttin, cultural interface, oahppoplánaanalysa, kritihkalaš diskursaanalysa </p>
<p><em type="italic">Translated by Berit Merete Nystad Eskonsipo </em></p>
</body></document>
