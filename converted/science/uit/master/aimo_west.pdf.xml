<document xml:lang="sme" id="no_id"><header><title>Davvisámegiela molssaeakto- ja ohcanjearaldagaid semantihkka ja pragmatihkka </title><genre code="science"/><author><person firstname="Aimo" lastname="West" sex="m" born="" nationality="FI"/></author><year>2019</year><wordcount>20771</wordcount><conversion_status type="standard"/><availability><license type="standard"/></availability><origFileName>https://munin.uit.no/bitstream/handle/10037/16088/thesis.pdf</origFileName><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">GIITOSAT </em></p>
<p>Giittán ovddit bagadalli professor Jussi Ylikoski. Munno bures álgán ovttasbargu boatkanii dasgo son fárrii Oului go oaččui sámegiel professorvirggi Oulu universitehtas. Erenomáš ollu giitosat Tromssa universitehta professorii Trond Trosterudii buriid ja mávssolaš rávvagiid ovddas. Giitosat maiddái Sammeli Palttoi, Ellen Marie Varsii, Kerttu Vuolabii ja vielljasan</p>
<p>Jovnna-Ándii mávssolaš ságastallamiid ovddas.</p>
<p>Kárášjogas giđđat 2019</p>
<p>Aimo West . 7 <em type="bold">1. ÁLGGAHUS 1.1. Dutkanfáddá ja dutkama ulbmilat </em></p>
<p>Dán mastergráđadutkamuša fáddán lea davvisámegiela laktapartihkkalat (ja eará hámit -ba, -bai, -ban, -ben, -bii, -go bai ), -son ja -ges/-gis , ja partihkkalat <em type="italic">dal </em>ja gal molssaeakto- ja ohcanjearaldagaid olis. Dutkamuša ulbmilin lea guorahallat mo laktapartihkkalat geavahuvvojit molssaeakto- ja ohcanjearaldagaid olis ságastallamis; makkár oktavuođain ja diliin dat geavahuvvojit, ja makkár mearkkašumiid iešguđetlágan laktapartihkkaliid geavaheapmi addá jearaldatcealkagiidda. Váldodeaddu lea jearaldatcealkagiid guorahallamis, muhto válddán vuhtii maiddái maid ságastallanguoimmit dadjet ja dahket ságastallama olis go guorahalan jearaldatcealkagiid. <em type="bold">1.2. Dutkanmateriála ja dan ráddjen, ja ovdamearkacealkagiid lohkomearit 1.2.1. Dutkanmateriála </em></p>
<p>Dutkanmateriálan lean geavahan čuovvovaš čáppagirjjálašvuođa girjjiid: - Anders Bær: Su čállosat <em type="italic">Muitalusat </em>-girjjis (Bær) 1982 (vuosttas geardde ilbman jagi 1958, čállon jagi 1852 maŋŋá) - Hans Aslak Guttorm: <em type="italic">Golgadeamen </em>(Gut/Gol.) 1982 (čállon ovdal 2. máilmmisoađi) - Hans Aslak Guttorm: <em type="italic">Rádjajohtin </em>(Gut/Rád.) 1984 (čállon ovdal 2. máilmmisoađi) - Hans Aslak Guttorm: <em type="italic">Iešnjárgga šiljut </em>(Gut/Ieš.) 1986 (čállon ovdal 2. máilmmisoađi) - Astrid Johnskareng: <em type="italic">Mu uhca gáffegievnnáš </em>(Joh.) 1990 - Anders Larsen: <em type="italic">Beaiveálgu- </em>romána <em type="italic">Sátnedáidu </em>-girjjis (Lar.) 1992 (vuosttas geardde ilbman jagi 1912) - Máret Ánne Sara: <em type="italic">Ilmmiid gaskkas </em>(Sara) 2013 - Saia Stueng: <em type="italic">Hamburgerprinseassa </em>(Stueng) 2017 - Ellen Marie Vars: <em type="italic">Kátjá </em>(Vars) 1986 - Jovnna-Ánde Vest: <em type="italic">Čáhcegáddái nohká boazobálggis </em>(Vest/Čáh.) 1988 - Jovnna-Ánde Vest: <em type="italic">Árbbolaččat, Goalmmát oassi </em>(Vest/Árb.) 2005 8 - Kerttu Vuolab: <em type="italic">Čeppari čáráhus </em>(Vuo.) 1994 </p>
<p>Girječálliid ja girjjiid tihtteliid maŋis leat ruođuid siste dat sohkanamat, sohkanamaid oanádusat dahje sohkanamaid/girjetihtteliid oanádusat mat geavahuvvojit čáppagirjjálašvuođa girjjiid ovdamearkkaid olis dán dutkamušas, ja siidolohku almmuha man siiddus ovdamearkkat leat gávdnamis iešguđet girjjiin. Lean analysaoasi čilgehusosiin rievddadallan ja geahččaladdan álgoálgosaš ovdamearkkaid, muhto daid olis in geavat iežan nama dahje oanádusa namas.</p>
<p>Muhtin girjjiid olis geavahan dutkanmateriálan ođđasat prentehusaid go álgoálgosaš girjjit, muhto ovddabeale listui lean merken ruođuid sisa goas girji lea vuosttas geardde ilbman.</p>
<p>Ruođuid siste lean maiddái almmuhan goas girji lea čállon jos čállináigi spiehkasta dovdomassii vuosttas ilbmanjagis. Inga Guttorma pro gradu-dutkamušas lean gávdnan dieđuid goas H. A. Guttorma girjjit leat čállojuvvon (2010: 5). Boarráseamos teavsttat leat</p>
<p>Bæra čállin teavsttat, maid son lea čállán jagi 1852 maŋŋá go son lei giddagasas</p>
<p>Guovdageainnu stuimmiid geažil, ja varraseamos lea Stuenga čallin girji mii lea ilbman jagi 2017.</p>
<p>Dutkojuvvon čáppagirjjálašvuođa girjjit leat eanaš čállojuvvon dálá čállinvuogi mielde, muhto muhtin girjjiin nuppi stávvalis čállojuvvo <em type="italic">a, </em>omd. <em type="italic">olmmai </em>iige <em type="italic">á, olmmái, </em>dahje biehttalanvearba čállojuvvo <em type="italic">i </em>iige <em type="italic">ii </em>. Dákkár giellaovdamearkkaid in leat divvon dálá čállinvuohkái, inge suopmanteavsttaid, eará spiehkastagaid ja vejolaš čállinfeaillaid. Lean váldán giellaovdamearkkaid sámegiel giellaoahppagirjjiin, muhto čálán Nielsena giellaovdamearkkaid dálá čállinvuogi mielde. </p>
<p>Giellaoahppagirjjiin ja eará diehtogálduin siterejuvvon sámegiel teavsttaid čálán nugo dat leat čállojuvvon, inge divo vejolaš čállinmeattáhusaid ja eará spiehkastagaid. Dárogiel teakstaosiid čálán dárogillii, muhto suomagiel teakstaosiid lean jorgalan sámegillii, ja lean vel čállán eanaš suomagiel teakstaosiid juolgenuhttii suomagillii.</p>
<p>Lean geavahan dutkanmateriálan nuortta- ja oarjjabeale girječálliid girjjiid, nissonolbmuid ja almmáiolbmuid čállin girjjiid, nuorat ja boarrásat girječálliid girjjiid ja sihke boarrásat ja ođđasat áiggis čállojuvvon girjjiid. Lean guorahallan maiddái guovtti nuorra girječálli (Sara ja 9</p>
<p>Stueng) girjjiid, maid ilbmamis ii leat gollan nu guhkes áigi. Dát dutkanmateriála galggašii gokčat oalle viidát davvisámegiela laktapartihkkaliid geavaheami jearaldatcealkagiid olis.</p>
<p>Dutkanmateriála válljedettiin lean váldán vuhtii geografiija, girječálliid sohkabeliid, girječálliid agiid, ja áigodagaid goas girjjit ja teakstačoakkáldat leat čállojuvvon. Buot dáid áššiid vuhtiiváldin dahká, ahte dutkanmateriála variašuvdna lea stuoris ja dalle sáhttá gávdnat eanet iešguđetlágan cealkkaovdamearkkaid.</p>
<p>Buot dutkánmateriálan geavahuvvon girjjiid ja ovtta teakstačoakkáldaga sáhttá atnin čáppagirjjálašvuohtan. Románat leat dáid girječálliid girjjit: Larsen, Sara, Stueng, Vars,</p>
<p>Veastta <em type="italic">Árbbolaččat </em>ja Vuolab. Guttorma oanehis girjjiid <em type="italic">Rádjájohtin </em>ja <em type="italic">Golgadeamen </em>sáhttá atnit maiddái románan. Guttorm lea čállán dán guokte romána daid dáhpáhusaid ja fearániid vuođul maid son lea gullan eará olbmuin, muhto Guttorm ii leat ieš leamaš mielde. Veastta </p>
<p><em type="italic">Čáhcegáddái nohká boazobálggis- </em>girji lea vehá earálágan dáid eará románaid ektui. Dán girjjis leat dakkár bealit mat leat dábálaččat muittašangirjjiin, muhto várra dát girji liikká állana eanet romána go muittašangirjji beallái. Guttorma girjjis <em type="italic">Iešnjárgga šiljut </em>leat njeallje guhkes novealla. </p>
<p>Muhtin girjjit eai leat románat, muhto baicce muhtinlágan muittašangirjjit. Dat muitalit ja muittašit duohta (?) dáhpáhusaid ja fearániid birra. Dain geavahuvvojit máŋgii olbmuid rivttes namat, dahje olbmot leat govahallojuvvon dan láhkai, ahte lea vejolaš diehtit geat dát olbmot leat leamaš dahje leat. Dán jovkui gullet Johnskarenga girji ja Bæra teavsttat teakstačoakkáldagas.</p>
<p>Dutkanmateriálas boarrásat girjjálašvuhtii gullet čuovvovaš girječállit: Bær, Guttorm ja</p>
<p>Larsen. Ođđasat girjjálašvuhtii gullet čuovvovaš girječállit: Johnskareng, Sara, Stueng, Vars,</p>
<p>Vest ja Vuolab.</p>
<p>Dán dutkamuša analysaoasis in dattetge áiggo deattuhit iešguđet girječálliid, sierra áigodagaid ja davvisámegiela suopmaniid veardádallama, muhto buvttán daid ovdan dalle jos daid gaskkas leat čielga erohusat. Mu ulbmilin lea leamaš čohkket representatiivvalaš ovdamearkačoakkáldaga, mii buoremus lági mielde ovddasta davvisámegiela čállojuvvon čáppagirjjálašvuođa giela. 10 <em type="bold">1.2.2. Dutkanmateriála ráddjen </em></p>
<p>Lean válljen geavahit dutkanmateriálan čáppagirjjálašvuođa girjjiid, ja inge leat ohcan giellaovdamearkkaid sátne- ja teakstakorpusiin nugo omd. UiT, Norgga árktalaš universitehta ja Norgga Sámedikki giellamateriála korpusis, man namma lea <em type="bold">SIKOR </em>, ja mii lea oanádus čuovvovaš sániid buoiddes stuorra álgobustávain, <em type="bold">S </em>ámi <em type="bold">I </em>nternationala <em type="bold">KOR </em>pus. </p>
<p>Háliidan dán dutkamušas namalassii guorahallat laktapartihkkaliid ja jearaldatcealkagiid geavaheapmi čáppagirjjálašvuođa girjjiin. Girjjiin gávdnon cealkagat addet maiddái buoret gova daid geavaheamis ja mearkkašumiin go neahttakorpusiin čoggojuvvon luovos cealkagat.</p>
<p>Máŋgii olmmoš gártá de álgit ohcat girjjiid vai beassá guorahallat stuorát teakstaoasi go aiddo dan cealkaga man gávnnai muhtin neahttakorpusis. Dasa lassin neahttakorpusiid eretguođđimiin sáhttá ráddjet giellamateriála, ja lea álkit doallat dutkamuša čoahkis. Dieđusge olmmoš sáhttá manahit máŋggaid mávssolaš ja miellagiddevaš ovdamearkkaid, muhto nugo daddjon, gosa nuhan rájá ferte bidjat. <em type="bold">1.1.3. Ovdamearkacealkagiid lohkomearit </em></p>
<p>Dutkanmateriála ovdamearkacealkagat leat oktiibuot 855 <em type="bold">. </em>Ohcanjearaldagat leat mealgat eanet go molssaeaktojearaldagat. Analysaoasis lean guorahallan 132 ovdamearkacealkaga. </p>
<p>Dutkanmateriála molssaeaktojearaldagat leat oktiibuot 370 ; miehtejearaldagat leat 274 ja biehttalanjearaldagat leat fas 96. Dutkanmateriálas leat hui ollu ovdamearkkat, main geavahuvvo jearaldatpartihkal -go ja dat čilge molssaeaktojearaldagaid stuorra meari.</p>
<p>Analysaoasis lea dattetge unnán molssaeaktojearaldagat (miehtejearaldat) laktapartihkkaliin dasgo dat leat semanttalaččat seammaláganat. Analysaoasis lean geavahan 72 molssaeaktojearaldaga; 24 miehtejearaldaga ja 48 biehttalanjearaldaga. </p>
<p>Ohcanjearaldagat leat oktiibuot 485; miehtevearbbat leat 472 jearaldagas, ja biehttalanvearbbat leat 13 jearaldagas. Dutkanmateriálas leat erenomáš ollu ohcanjearaldagat main geavahuvvo dušše jearaldatsátni (omd. <em type="italic">gii, gos, goas </em>) ja danin lea áddemis ohcanjearaldagaid stuorra mearri. Dákkár jearaldagat leat gieđahallon unnán analysaoasis 11 dasgo ovdamearkkat leat semanttalaččat seammaláganat. Analysaoasis lean guorahallan oktiibuot 60 ohcanjearaldaga; 47 ohcanjearaldagas lea miehtevearba ja 13 ohcanjearaldagas lea biehttalanvearba. <em type="bold">2. TEOREHTALAŠ DUOGÁŠ </em></p>
<p>Dán deskriptiivvalaš dutkamušas govvidan ja čilgen gielalaš iešvuođaid nugo dat ilbmanit dutkanmateriálas. Giellaoahppagirjjiid ja eará čállosiid giellateorehtalaš oainnut ja čilgenmállet leat dattetge buorremealgadii stivremin mo dutkanmateriála ovdamearkkat buktojit ovdan ja mo dat čilgejuvvojit. Dutkanmateriála ovdamearkkat guorahallojit funktionála giellaoahpa mielde, mii mearkkaša ahte ovdamearkacealkagiid funkšuvnnat ja mearkkašumit leat guovddážis. Dutkanmetodaid guovddášoasit laktásit semantihkkii ja pragmatihkkii.</p>
<p>Geavahan teorehtalaš vuođđun Sammallahti čállin <em type="italic">Láidehus sámegiela cealkkaoahpa dutkamii </em>-girjji (2005), ja diehtogáldun Hakulisa ja earáid čállin <em type="italic">Iso suomen kielioppi </em>-girjji (2004). Geavahan gáldun maiddái iešguđet sáme- ja suomagiel giellaoahppa- ja sátnegirjjiid. <em type="bold">2.1. Lakta- ja jearaldatpartihkal, ja partihkal </em></p>
<p>Dán dutkamušas geavahan davvisámegillii vuogáiduvvon tearpma <em type="italic">laktapartihkal </em>. </p>
<p>Laktapartihkkaliin leat cealkagiin máŋgii seammasullasaš doaimmat go earáge partihkkaliin, muhto dat eai leat iehčanas sánit (leksikálalaš sánit), ja dárbbašit álo eará sániid maidda dat laktásit nugo maiddái laktapartihkkala mearusoassi <em type="italic">lakta </em>(suorggiduvvon vearbbas <em type="italic">laktásit </em>) muitala. Sammallahti (2005: 245) geavaha laktapartihkkala lassin maiddái tearpma <em type="italic">mieigu </em>, ja </p>
<p>Pope ja Sárá (2004: 185) geavaheaba tearpma laktapartihkal. Suomagielas geavahuvvo <em type="italic">liitepartikkeli </em>ja dárogielas fas <em type="italic">enklitisk partikkel. </em>Trosterud (2003: 91) bealistis geavaha dárogiel tearbman <em type="italic">klitikon </em>(ml. <em type="italic">klitika </em>), ja eaŋgalsgielas geavahuvvo <em type="italic">clitic. </em></p>
<p>Sammallahti definere laktapartihkkala čuovvovaččat, <span type="quote">“Daid dovdomearkan lea, ahte a) dat eai oaččo deattu (cealkka-, sátne- dahje kontrasterejeaddji deattu), b) cealkaga ii sáhte 12 gaskkalduhttit daid ovddabeale, c) daid ii sáhte bálddalastit ja d) dat eai sáhte leat okto cealkaga álggus muhto laktásit sámegielas álo syntávssalaččat ovddit sátnái”</span> (2005: 245).</p>
<p>Davvisámegielas ovddabeale sátni (eaŋgalsgillii <em type="italic">host </em>) ja laktapartihkal ovttas dahkaba prosodalaš sáni (gč. Nevis 1988: 122). Suomabeale Sámis dákkár prosodalaš sánit čállojuvvojit oktii go fas Norgga bealde dat čállojuvvojit dábálaččat sierra. In leat gávdnan sámegielas giellaoahpalaš tearpma dakkár sániide mat leat laktapartihkkaliid ovddabealde. </p>
<p>Eaŋgalgielas geavahuvvo tearbma <em type="italic">host </em>. Suomagielas geavahuvvo fas tearbma <em type="italic">isäntäsana </em>(Hakulinen ja earát 2004: 155). </p>
<p>Dutkamušas geavahan maiddái tearpma <em type="italic">jearaldatpartihkal </em>, mii lea nu gohčoduvvon </p>
<p>Wackernagel-partihkal ja dat lea nuppi posišuvnnas jearaldatcealkagiin. Sammallahti (2005) geavaha tearpma <em type="italic">gažaldatpartihkal </em>, mii lea synonyma jearaldatpartihkkaliin. Nickel ja </p>
<p>Sammallahti čálliba, <em type="italic">“ </em>Partikkelen -bat føyes til det første leddet i setningen (eller det siste ordet i leddet hvis dette leddet er sammensatt)” (2011: 207). </p>
<p>Dán dutkamušas geavahan maiddái tearpma <em type="italic">partihkal </em>dasgo muhtin jearaldatcealkagiin leat partihkkalat <em type="italic">dal </em>ja <em type="italic">gal </em>mielde. Čuovun Nickela ja Sammallahti giellaoahppagirjji juogu ja geavahan dán guovtti sánis tearpma partihkal nugo soaige leaba geavahan. Sudnos lea <span type="quote">“Partikler som selvstendige ord”</span> vuolde sullii 60 iešguđetlágan partihkkala, ja daid joavkkus leat maiddái <em type="italic">dal </em>ja <em type="italic">gal. </em>(gč. 2011: 211-220.) Hakulisa ja earáid mielde partihkkaliid geavaheamis leat dihto ráddjehusat jos daid veardida advearbbaide, omd. partihkkalat eai oaččo merrosiid, ja eaige ráhkat gihpuid. Sii čállet, ahte cealkagiin partihkkaliin lea fokuseren- dahje diskursadoaibma. (gč. 2004: 665.) </p>
<p>Dán dutkamuša analysaoasis geavahan muhtimin tearpma laktapartihkal dasgo analysaoasis gieđahalan maiddái laktapartihkkala jearaldatcealkagiid olis. Geavahan jearaldatpartihkkaliid olis laktapartihkal, ja maiddái jearaldatpartihkal, muhto dalle dat ii guoskka laktapartihkkalii -ges/-gis. Sániid <em type="italic">dal </em>ja <em type="italic">gal </em>olis geavahan tearpma partihkal. 13 <em type="bold">2.2. Jearaldatcealkka </em></p>
<p>Jearrama hállandoaimma prototiippalaš gielalaš vuohki lea jearaldatcealkka dahjege interrogatiivacealkka. Dat lea okta golmma guovddáš modálaláš cealkkatiippas. Dat earrána deklaratiiva- ja imperatiivacealkagiin ráhkadusa dáfus, iige imperatiivacealkaga dovdomearka, imperatiivamodus, leat das vejolaš. (Hakulinen ja earát 2004: 1588.) Dán ákkastallama vuođđun lea suomagiella, muhto dát čilgehus heive maiddái davvisámegiela ektui.</p>
<p>Eakti jearaldagat leat dakkárat, maid oaiveáššášas ulbmil lea addit jearrái dahje eará vuostáiváldiide man nu váillahuvvon dieđu dahje juoga sihkkarastima soames jearri navdin áššái. Jearri dárbbaša sihkkarastima dahje dieđu vai sáhttá joatkit hállama dahje eará doaimmaidis, dahje son ovddida hállanguoibmásis jearaldaga vai oažžu su muitalit maid nu dihto hállanfáttás dahje joatkit jo álggahuvvon muitalusa. Jearaldat sáhttá maiddái bohciidit das mii easkabáliid lea daddjojuvvon: jearri bivdá ovddit hálli geardduhit, divvut dahje dárkkálnuhttit maid nu maid ovddit hálli lea dadjan. (Hakulinen ja earát 2004: 1588.)</p>
<p>Karlsson čállá, ahte celkosat sáhttet leat čilgehus, dieđáhus, moaitin ja ávžžuhus, mat gohčoduvvojit <em type="bold">illokutiivvalaš sárggusin </em>(eaŋgalsgillii <em type="italic">illocutionary force </em>) (1998: 240)1. </p>
<p>Generála typologiijas erenomáš guovddáš illokutiivvalaš sárgosat leat jearaldat ja gohččun/ávžžuhus, mat iešguđet gielain leat ožžon dihto tiippažaš konstrukšuvdna, omd. dihto jearaldatsániid ja/dahje -morfemaid hámis ( <em type="italic">Maid? Boađát </em>+ <em type="italic">go? </em>) dahje vearbahámi ( <em type="italic">Lihkke </em>+ <em type="italic">t! </em>). Dákkár giellaoahpa oassin šaddan illokutiivvalaš sárgosat leat oktan čiehkageađgin cealkagiid funkšuvnnalaš klassifiseremis. (Karlsson1998: 241.)2 </p>
<p>Jearaldatcealkagiid álgui sáhttá boahtit muhtin konjunkšuvdna, muhto dábálaččat cealkagiid álgui boahtá partihkal. “ <em type="bold">Initiivvat </em>(&lt; lat. <em type="italic">initus </em>’sisaboahtti’ &lt; <em type="italic">inere </em>’boahtit d. mannat sisa’ &lt; <em type="italic">in- </em>’sisa’ + <em type="italic">ire </em>boahtit, mannat’) geavahuvvojit dušše ságastallama álggus omd. jearaldagaid ovddabealde” (Sammallahti 2005: 181). 1 Selitys, tiedotus, moite ja kehotus ovta esimerkkejä puhunnoksen <em type="bold">illokutiivisistä sävyistä </em>(engl. <em type="italic">illocutionary force </em>). 2 Yleistypologisesti erityisen keskeisiä illokutiivisia sävyjä ovat <em type="bold">kysymys </em>sekä <em type="bold">käsky/kehotus </em>. Kielessä kuin kielessä nämä ovat <em type="bold">kieliopillistuneet </em>jollakin tavalla tyypillisiksi konstruktioikseen,, esimerkiksi erityisten kysymyssanojen ja/tai- morfeemien muodossa ( <em type="italic">Mitä?Tule </em>+ <em type="italic">t </em>+ <em type="italic">ko? </em>) tai verbimuotoina ( <em type="italic">Herät </em>+ <em type="italic">kää! </em>). Tälläiset kieliopillistuneet illokutiiviset sävyt ovat lauseiden funktionaalisen luokittelun yksi kulmakivi. 14 </p>
<p>Sammallahti ovdamearkacealkagiin leat čuovvovaš initiivvat <em type="italic">na, no, na de, na juo, juo. </em>(gč. 2005: 181). Dutkojuvvon čáppagirjjálašvuođa jearaldatcealkagiin lea partihkal <em type="italic">na </em>čielgasit dábáleamos, omd: a) <em type="italic">Na suittatgo mielki bidjalit? </em>(Gut/Rád. 32) á) <em type="italic">Na movt bat dakkára sáhttá veahkehit? </em>(Sara 97) <em type="bold">2.2.1. Molssaeaktojearaldat </em>“ <em type="bold">Molssaeaktojearaldagat </em>leat guovtteláganat: <em type="bold">ovttageardánat </em>maid sisdoalu sáhttá nannet dahje šiitit, ja <em type="bold">váljalaččat </em>mat gáibidit ovtta oasi nannema” (Sammallahti 2005: 209). </p>
<p>Sammallahti čállá, “ <em type="bold">váljalaš molssaeaktojearaldat </em>jearaldat mii ohcá ovtta referentiála celkosa nannema ja masa ii sáhte vástidit biehttalemiin, omd. <em type="italic">Boahtágo Máhtte vai Máret? </em></p>
<p><em type="italic">Jugatgo gáfe vai deaja? </em>; vrd. alternatiiva molssaeaktojearaldat” (2005: 287). Sammallahti geavaha sámegiel doahpaga váljalaš, mii lea synonyma doahpagiin <em type="italic">disjunktiiva </em>. Dán dutkamušas munge geavahan doahpaga váljalaš molssaeaktojearaldat. “ <em type="bold">Duhtodat(árvo)ohcci cealkka </em>lea cealkka, mii ii čujut reála dahje potentiála dilálašvuhtii muhto ohcá duhtodatárvvu (duohta/eahpeduohta); dákkár cealkka geavahuvvo omd. jearaldahkan ja sisttisdoallá duhtodatárvooperáhtora mii davvisámegielas lea dábálaččat -go , omd. Boahtágo Máret? ” (Sammallahti 2005: 268). Ovdamearkkat (a, á, b, c, č) leat váldon </p>
<p>Sammallahti (2005: 209-210) girjjis.</p>
<p><em type="bold">Molssaeaktojearaldat: ovttageardán: </em>a) <em type="italic">Leago Niillas olgun? </em>á) <em type="italic">Leago Máhtes beana? </em>b) <em type="italic">Itgo áiggo mannat Mázes? </em>15 <em type="bold">váljalaš: </em>c) <em type="italic">Doalvvutgo don áddjá, vai vuolggángo mun? </em>č) <em type="italic">Jugatgo gáfe vai deaja? </em></p>
<p>Sammallahtis lea vel goalmmát jearaldattiippa, man son gohčoda <em type="bold">alternatiiva molssaeaktojearaldahkan, </em><em type="italic">Jugatgo gáfe dahje deaja? </em>(2005: 209). Dákkár jearaldagat eai gávdnon dutkojuvvon čáppagirjjálašvuođas, ja inge boađe gieđahallat dákkár jearaldagaid dán dutkamušas. <em type="bold">2.2.2. Ohcanjearaldat </em></p>
<p>Ohcanjearaldagaid dovdomearka lea cealkkaálgosaš interrogatiivapronomena dahje interrogatiivvalaš proadvearba dahje -adjektiiva. Sammallahti (2005: 279) čállá, ahte <em type="bold">ohcanjearaldat </em>lea jearaldat mii ohcá refereanssa ja masa olmmoš vástida muhtin sisdoallosániin, <em type="italic">Gii boahtá? Maid Máret dahká? </em>(vástádusat omd. <em type="italic">Máhtte; Lohká </em>). </p>
<p>Sammallahtis lea maiddái <em type="bold">váljalaš ohcanjearaldat </em>, <em type="italic">Gii doalvu ádjá?; Goappá jugat, gáfe vai deaja? </em>ja <em type="bold">alternatiiva ohcanjearaldat, </em><em type="italic">Goappá jugat juos jugat, gáfe vai deaja? </em>(2005: 209). </p>
<p>Dákkár ohcanjearaldagat eai gávdnon dutkanmateriálas, ja inge boađe gieđahallat daid dán dutkamušas. <em type="bold">2.3. Semantihkka ja pragmatihkka </em></p>
<p>Árbevirolaččat semantihkas lea dutkojuvvon sániid ja cealkagiid mearkkašumit, muhto dán áigge semantihkas dutkojuvvojit maiddái stuorát teakstaoasit go dušše cealkagat.</p>
<p>Pragmatihkka boahtá govvii mielde dalle go ovttaskas cealkagat biddjojit kontekstii, ja dalle cealkagiid mearkkašumit laktásit giela geavaheapmái iešguđetlágan diliin. Semantihka ja pragmatihka rádjá ii leat dattetge čielggas dasgo dát dutkansuorggit mannet máŋgii latnjalagaid. 16</p>
<p>Lunddolaš gielaid mearkkašupmifenomenaid dutkamuš lea lingvisttalaš semantihkka dahjege mearkkašupmioahppa. Dan guovddáš čuozáhahkan leat gielaid sánit ja giellaoahpalaš kategoriijaid mearkkašumit giellavuogádaga oassin. Celkosiid geavaheapmái laktašuvvi mearkkašupmidulkomiid dutkamuš daddjo muhtimin pragmatihkkan. Lingvisttalaš semantihka ja pragmatihka ii dábálaččat earuhuvvo čielgasit. (Karlsson 1998: 200.)</p>
<p>Pragmatihkka; giellafilosofiijas leaba earet eará J. L. Austin ja John S. Searle viidáseappot ovddidan gielladiehtaga suorggi, mas geahčaduvvo giela geavaheami sorjavašvuohta (hállan) dilálašvuođas, ja hálli (ja gulli) miellaguottuin ja áigumušain (Nurmi ja earát 1995: 329-330, gč. maiddái Hakulinen ja Karlsson 1979: 55).</p>
<p>Laktapartihkkaliid ii sáhte govvet autonoma syntávssalaččat, dasgo dat čatnasit dan meare ollu semantihkkii ja eandaliige pragmatihkkii. Teavstta oassin laktapartihkkaliid sisttisdoalli cealkagat čatnet birastahtti tekstii dan cealkaga, gos dat ilbmanit. Dat doibmet nappo muhtinlágan tekstuálalaš čanasvuohkin. Oktasaš laktapartihkkaliid ilbmaneapmái lea goit dat, ahte dat eai gula cealkaga duohtavuođaeavttuiguin govvideaddji vuođđomearkkašupmái, muhto dain leat tekstuálalaš-pragmáhtalaš, modálaláš ja emotiiva doaimmat. (Hakulinen ja</p>
<p>Karlsson 1979: 327.)3</p>
<p>Nickel ja Sammallahti čálliba, <span type="quote">“Hyppig bruk av modalpartiklene, også kalt “setningsfargende partikler”</span>, er typisk for den muntlige kommunikasjonen. De har nær tilknytning til intonasjonen og setningsmelodien. Modalpartikler uttrykker <em type="italic">hensikter, holdninger </em>og <em type="italic">følelser. </em>” (Nickel ja Sammallahti 2011: 205.) Dás soai dárkkuheaba partihkalin laktapartihkkaliid ja eará partihkkaliid (iehčanis sánit). </p>
<p>Larjavaara lea guorahallan suomagiela laktapartihkkaliid ja -pa. Son ii iskka čielggadit dáid laktapartihkkaliid buot mearkkašumiid dasgo dušše laktapartihkkalis -han sáhttet leat logiid mielde earálágan mearkkašumit, muhto deattuha deháleamos epistemalaš- interaktiivvalaš mearkkašumiid. Son lea geavahan dušše indikatiivvalaš muitalantiippažaš cealkagiid. Son čállá, ahte laktapartihkkaliid iešguđetlágan mearkkašumit leat stuorra hástalus 3 Liitepartikkeleita ei voi kuvata autonimisen syntaktisesti, siinä määrin ne kietoutuvat semantiikkaan ja pragmatiikkaan. Tekstin osana olevassa lauseessa esiintyessään ne kytkevät ympäroivään tekstiin sen lauseen, jossa ne esiintyvät. Ne toimivat siis yhdenlaisina tekstuaalisina sidoskeinoina. Yhteistä liitepartikkeleiden esiintymille on ainakin se, etteivät ne kuulu lauseen totuusehdoilla kuvattavaan perusmerkitykseen, vaan nillä on tekstuaalis-pragmaattisia, modaalisia ja emotiivisia tehtäviä. 17 dutkamuššii. Dábálaččat govvideapmái váldojuvvojit ovttaskas laktapartihkkalis dušše muhtin geavahanvuogit, ja daid vuođul dahkkojuvvojit semanttalaš generaliseremat olles gielalaš ovttadagas. Son lea geahččalan garvit dan ja iskkada juohke partihkkala njealji dárkilit smihttojuvvon iešguđet tiippažaš cealkagii, analysere ja veardida mo dat váikkuhit cealkagiid mearkkašumiide. (gč. 2007: 435-442.) Larjavaara lea ieš hutkan ovdamearkacealkagiid, ja iige son leat bidjan daid kontekstii. </p>
<p>Larjavaara lea geavahan dušše iežas cealkkaovdamearkkaid laktapartihkkaliid ja -pa guorahallamis. Helander oaidná problemáhtalažžan dušše dutki iežas ovdamearkkaid geavaheami dutkamušas ja son čállá, “Dain ovdamearkkain, maid dutki ieš lea ráhkadan, lea dat várra ahte dat leat dušše dakkárat mat dorjot dutki oainnuid ja gáttuid gielalaš fenomenain. </p>
<p>Ravddamus dáhpáhussan dát livččii dáhtáid manipuleren. Danin leage dárbbašlaš geavahit maiddái earáid ráhkadan giellaovdamearkkaid vai oažžu buoremus vejolaš dutkanmateriála.” (2001: 9.) Helander dattetge bealušta maiddái dutki iežas giellaovdamearkkaid geavaheami dutkamušas (gč. 2001: 110). Mun lean válljen geavahit dušše earáid čállin giellaovdamearkkaid dutkamušas. Čáppagirjjálašvuođa girjjiin váldon jearaldatcealkagiid lea álkit guorahallat ja analyseret dasgo dalle konteaksta lea doarjjan ja veahkkin daid čielggadeames. <em type="bold">3. DUTKANMETODAT </em></p>
<p>Lean válljen guorahallat dušše jearaldatcealkagiid dasgo dalle barggus lea dušše okta váldojearaldattiipa ja čielga rámma. Jearaldatcealkagiid olis laktapartihkkalat leat eanaš dáhpáhusain bákkolaččat, ja danin leange válljen čállit aiddo jearaldatcealkagiid birra.</p>
<p>Dutkanmateriála ovdamearkkaid áigegaska lea badjel beannot čuohte jagi. Dutkamuša diakronalaš bealit bohtet ovdan sierra áigodagaid dutkanmateriálas, mat guorahallojit synkronalaš giellageavaheami vuođul. Dat mearkkaša ahte dálá giellageavaheapmi ja giellateoriijat leat vuođđun dutkanmateriála cealkkaovdamearkkaid ovdanbuktimis ja guorahallamis. 18</p>
<p>Dutkanmateriála girjjit leat sámegiel originálateavsttat, ja dasgo girjjit eai leat jorgaluvvon eará gielain sámegillii, de dat geahpeda eará gielaid váikkuhusa girjjiid teavsttaide. Lean árvvoštallan dutkanmateriála jearaldatcealkagiid, ja iskkadan livččiigo daid vejolaš dadjat eará láhkai, ja mo dalle jearaldatcealkagiid mearkkašumit rivdet. Máŋgii lean smiehtadan mo jearaldagat duohta eallimis geavahuvvojit ja maid dat mearkkašit, ja dákkár suokkardallan lea leamaš munnje ávkkálaš áiggegollu. Analysaoasis válddán dađistaga ovdan sáme- ja suomagiel giellaoahppa- ja sátnegirjjiin gávdnon iešguđetlágan ovdamearkacealkagiid ja teorehtalaš čilgehusaid go gieđahalan ja analyseren dutkanmateriálas gávdnon jearaldatcealkagiid.</p>
<p>Lean ohcan dutkanmateriálas buot jearaldatcealkagiid, mat geavahuvvojit ságastallamis, muhto in leat váldán mielde dakkár jearaldatcealkagiid main olmmoš hállá iehčanassii dahje suokkarda mielastis. Lean guođđán eret maiddái retoralaš jearaldagaid, ja dakkár jearaldagaid mat geavahuvvojit eará ulbmiliidda go jearramii. Lean váldán dutkanmateriálii mielde moadde ovdamearkka vaikko dat eai leatge ságastallama oassin. Dat leat jearaldagat mat leat muitaleami oassin, ja muitaleaddji sitere jearaldaga man muhtin olmmoš lea dadjan, muhto muitaleamis ii boađe ovdan vástádus. Dákkár ovdamearkkat sáhttet addit lassedieđuid jearaldatcealkagiid geavaheamis; erenomážit jos dákkár ovdamearkkat gávdnojit unnán dutkánmateriálas.</p>
<p>Analysaoasis juogán jearaldatcealkagiid molssaeakto- ja ohcanjearaldagaid vuollái nugo</p>
<p>Sammallahtige lea dahkan (gč. 2005: 209). Dákkár juohku lea dábálaš giellaoahppagirjjiin ja lea geavahuvvon maiddái máŋggain suomagiel giellaoahppagirjjiin. Juogan molssaeaktojearaldagaid vel miehte- ja biehttalanjearaldagaid vuollái. Maiddai ohcanjearaldagaid juogán guovtti jovkui; ohcanjearaldagaide mas lea miehtevearba, ja ohcanjearaldagaide mas lea biehttalanvearba. Dán njealji kategoriija jearaldatcealkagiid gaskkas leat pragmáhtalaš ja semanttalaš erohusat ja danne lean válljen gieđahallat ja analyseret daid sierra. Geavahan maiddái analysaoasis čuovvovaš kapihtalnummiriid ja kapihttaliid bajilčállagiid: 4.1. Molssaeaktojearaldat, miehtejearaldat 4.2. Molssaeaktojearaldat, biehttalanjearaldat 4.3. Ohcanjearaldagas miehtevearba 19 4.4. Ohcanjearaldagas biehttalanvearba </p>
<p>Eanaš dutkanmateriála jearaldatcealkagiin boahtá ovdan dušše jearran, ja hálli háliida informašuvnna nuppi olbmos. Máŋgii jearaldagain jearrama lassin bohtet ovdan maiddái eará áššit, ja eaige álo oza dušše informašuvnna nuppi olbmos. Jearaldagat sáhttet impliseret, omd. imaštallama, eahpádusa ja mieđiheami ohcama nuppi olbmos. Dáid ja eará implikašuvdnanamahusaid lean ieš hutkan, ja dan láhkai dutkanmateriála lea álkit buktit ovdan ja analyseret. Analysaoasis juogán jearaldatcealkagiid iešguđet kategoriijaide semanttalaš ja pragmáhtalaš iešvuođaid vuođul. <em type="bold">4. MOLSSAEAKTO- JA OHCANJEARALDAGAID ANALYSA </em></p>
<p>Dutkanmateriálas čielgasit dábáleamos lea laktapartihkal ja gieđahalan dan vuosttasin analysaoasis. Nubbin dábáleamos dutkanmateriálas lea laktapartihkal -bat (ja eará hámit) ja gieđahalan dan nubbin. Čielgasit unnimusat dutkanmateriálas geavahuvvo laktapartihkal -son ja gieđahalan dan goalmmádin. Analysaoasis leat maiddái ohcanjearaldagat, main lea dušše jearaldatsátni laktapartihkkaliid haga. Guorahalan maiddái laktapartihkkala -ges/-gis ohcanjearaldagaid (jearaldagas miehtevearba) oktavuođas. Dasa lassin guorahalan partihkkala <em type="italic">gal </em>molssaeaktojearaldagaid (miehtejearaldat) olis, ja partihkkala <em type="italic">dal </em>ohcanjearaldagaid (jearaldagas miehtevearba) olis. <em type="bold">4.1. Molssaeaktojearaldat, miehtejearaldat 4.1.1. Laktapartihkal -go </em><span type="quote">“Denne partikkelen brukes i direkte og indirekte spørsmål. -go brukes i setninger uten spørreord (hvem, hvor, osv.)”</span> (Nickel &amp; Sammallahti 2011: 208). 20 </p>
<p>Jearrat</p>
<p>Nielsen (1979a: 185) lea čállán giellaoahppagirjjistis, “Spørrepartiklen , i spørgende setninger som ikke innledes med spørgende pronomen eller spørgende adverbium, er denne partikkel føiet til det ord i setningen, som spørsmålet særskilt gjelder. I spørgende setninger hvor spørsmålet ikke gjelder noget enkelt ord særskilt, er spørrepartiklen føiet til det finite verbum”. Nickel ja Sammallahti (2011: 208) čálliba, <span type="quote">“ Hvis -go føyes til et finitt verb, gjelder spørsmålet innholdet i hele setninger.”</span> </p>
<p>Ovdamearkkat (1, 2, 3, 4) leat ovttageardán molssaeaktojearaldagat, mat álget finihttavearbbain. Gieđahalan dušše dán njeallje jearaldaga dás, muhto dákkár jearaldagat gávdnojedje ollu dutkanmateriálas. Dákkár jearaldagain hálli háliida informašuvnna nuppi olbmos, ja eaige jearaldagain boađe ovdan hálli iežas oaivilat ja miellaguottut. 1)</p>
<p>Eahkedis go boahtá fas ruovttoluotta iežas latnjii, de Kirste oaidná, ahte Máret lea čirron: – Lea go gii nu bieguhan du? – Ii, Máret hiŋkkáda. (Vuo. 61) 2)</p>
<p><em type="italic">Mi jearaimet bártnážis alddis: – Leat leat galle vela moriidan, muhto dan ala mon lean bargame, jus Ipmil su árpmustis moriidahtašii maidda mu nai. </em>(Bær 95-96) </p>
<p>Ovdamearkkas (1) lea dušše minimavástádus nugo giellaoahppagirjjiin dávjá láve leat, muhto maiddái dán ságastallanbottas lea doarvái vástidit dušše <em type="italic">Ii. </em>Ovdamearkka (2) ságastallanbottas ii leat minimavástádus, muhto lea oalle guhkki. </p>
<p>Giellaoahppagirjjiid ulbmil lea čilget jearaldat-vástádus-bára struktuvra, ja danne giellaoahppagirjjiin leat dávjá dušše minimavástádusat. Sammallahti (gč. 2005: 210) giellaoahppagirjjis leat jearaldatcealkagiid ovdamearkkat ja daid minimavástádusat.</p>
<p>Sammallahti (2005: 29) čállá, “Vástádusat leat dábálaččat teakstacealkagat. Daid ii láve sáhttit dulkot teakstabirrasa haga, omd. <em type="italic">– Gos mu ođđa gápmagat leat? – Seaŋgga vuolde. </em></p>
<p>Teakstacealkagiid deaŧaleamos erohus systemacealkagiid ektui lea, ahte teakstacealkagiin váilot muhtin dakkár oasit mat systemacealkagiin lávejit leat mielde, omd. maŋimus vástádus 21 livččii systemacealkkan <em type="italic">Du ođđa gápmagat leat seaŋgga vuolde. </em>Dákkár váilun gohčoduvvo <em type="bold">ellipsan </em>dahjege <em type="bold">sihkkumin </em>ja cealkagat main váilot oasit, gohčoduvvojit <em type="bold">ellipttalaš cealkkan. </em>” 3) – Gal mun dahkalan dola, dajai Niillas ja njuikii bajás muoraid čohkket. Veahá maŋŋelaš lei ge juo dolla šlápmame, ja Niillas jearralii: – Liegganit go ? – In, vástidii </p>
<p><em type="italic">Kátjá, mojohallamiin dola čuovggas. </em>(Vars 78) 4) – Letne go láhppon? čurvii Kátjá baluin. – Ean leat láhppon, mun dieđán sula gos moai letne. Moai letne čađat vuodján doares biggii. Moai ean leat earago beallemátkkis. Galbmot go ? – In mun galbmo ... muhto ... (Vars 128) </p>
<p>Ovdamearkkain (3, 4) lea subjeakta <em type="italic">don </em>guđđon eret dasgo ságastallamis dávjá báhcet muhtin sánit eret. Nielsen (1979a: 412) lea čállán giellaoahppagirjjistis, “Ellipser og andre kortfattede uttrykksmåter samt brudd på setningsforbindelsen. På lappisk brukes meget ofte kortfattede uttrykksmåter, dels setninger hvor enkelt setningsdel (subjektet, predikatet eller objektet) mangler, og dels uttrykksmåter med meget mere vidtgående forkortelse.” Nielsena giellaoahppagirjjis leat ollu iešguđetlágan oatnunovdamearkkat (gč. 1979a: 412-415). </p>
<p>Sammallahti čállá, “ <em type="bold">ellipsa </em>cealkkalahttu sihkkun, erenoamážit goalloscealkagiin ja teakstacealkagiin” (2005: 269). </p>
<p>Čuovvovaš ovdamearkkat (5, 6, 7, 8) leat váljalaš molssaeaktojearaldagat. Dutkanmateriálas leat gávdnon dušše dát njeallje váljalaš molssaeaktojearaldaga. 5) <em type="italic">– Eat goáigi manname ovdal áhkku iđistii gámmáris ja moddjestii mánáide. </em>(Vars 11) </p>
<p>Ovdamearkkas (5) lea unnamánáš riegádan, ja stuorát mánát leat mášoheamit ja háliidivčče oaidnit unnamánáža ja diehtit leago njuoratmánná nieiddaš vai bártnáš. 6) – Na juo, gal mii dollet fárrolaga. Vai maid dat don Mihkkal Ánte áiggot? Vuodját vai bázát go Niillasii guoibmin? – Na, jus juo Niillas dajat mun oaččun vuolgit, de mun gal čavgen. – Beare mana.</p>
<p>Dán ovdamearkkas (6) leat guokte earálágan vearbba, ja guktui vearbbaid olis geavahuvvo jearaldatpartihkal Váljalaš jearaldagaid olis in leat oaidnán jearaldatpartihkkaliid -bat (ja eará hámit) ja -son geavaheami. Laktapartihkkala -go geavaheapmi jearaldagaid olis lea neutrála vaikko maiddái -go geavaheapmi sáhttá rivttes sajis geavahettiin buktit ovdan muhtinlágan implikašuvnna. Laktapartihkkaliin -bat (ja eará hámit) ja -son leat modálaláš erohusat -go ektui, ja danne váljalaš jearaldagaid olis berre geavahit jearaldatpartihkkala -go vai molssaeavttut bohtet čielgasit ovdan, ja dalle nubbái ii báze eahpečielggasin jearaldaga molssaeavttut, ja sutnje lea álkit válljet ja vástidit jearaldahkii. 7) – Atte ándagassii jus mun lean du ... – Ii dás leat mu birra sáhka, muhto su! Ráhkistat go su vai it, lea jearaldat? – Mun in dieđe! Ii ge oro ávki diehtit ... Dat leat nu máŋga jagi gollan ... in dieđe vuos dan ge gos Lásse lea. </p>
<p>Dalle go hálli jearrá nuppi olbmos mieđiheami dahje biehttaleami mas lea oktasaš vearba (dás <em type="italic">ráhkistit </em>), de biehttalanoassi sáhttá báhcit váilevažžan, ja mielde lea dušše biehttalanvearba <em type="italic">it </em>muhto loahppa ... go ráhkis váilu nugo dán ovdamearkkas (7). </p>
<p>Sammallahti (2005: 29) čállá, ahte “Ellipsa ii leat goit dušše teakstacealkagiid iešvuohta, muhto maiddái ovttastahtton cealkagiin ellipsa lea dábálaš, omd. <em type="italic">Niillas ráhkista Máreha ja </em></p>
<p><em type="italic">Máret [ráhkista] Niillasa. </em>” 8) – Ja mu vivva dat gusto, moddjii Birgget. – Jugat go káfe vai ledjet go boradit? </p>
<p><em type="italic">Sáhtašin liggestit easkká mállása. – Leikes dušše káffegohpa. </em>(Vest/Árb. 183) </p>
<p>Dát ovdamearka (8) orui álgolohkamis oahppis, muhto de álgen dárkileappot smiehttat ahte dán jearaldagas lea mii nu erenomášvuođaid. Dán váljalaš jearaldaga nuppi jearaldagas ... vai ledjet go boradit lea verbála finihttavearba <em type="italic">ledjet </em>preterihtas vaikko vejolaš dahku (boradit), man Birgget jearrá vivastis boahtá dáhpáhuvvat easka maŋŋelis. Dán girječállis gávdnui vel okta seammalágan ovdamearka seamma girjjis, muhto dat lea ovttageardán molssaeaktojearaldat ( Ledjet go boradit? s. 227). </p>
<p>Álgoálgosaš jearaldaga sajis sáhtášii geavahit <span type="quote">“dábálaš”</span> perfeavtta konditionála, mas lea vearbba <em type="italic">leat </em>konditionálahápmi <em type="italic">livččet </em>ja infinitiivavearbba <em type="italic">boradit </em>perfeavtta 23 partisihppahápmi ( <em type="italic">leat </em>) boradan, Jugat go káfe vai livččet go boradan? Dalle jearaldaga funkšuvdna ja mearkkašupmi lea seammalágan go álgoálgosaš jearaldagas. Suomagillii dát cealkka lea, <em type="italic">Juotko kahvia vai olisitko syönyt? </em></p>
<p>Nickelis ja Sammallahti (2011: 275) čálliba, <span type="quote">“Istedenfor “vanlig”</span> perfektum kondisjonalis brukes ofte såkalt <em type="italic">perfektum kondisjonalis 2. </em>De to kondisjonalisformene har samme betydning: Jos mun <em type="bold">ledjen dadjat </em>sátnegeažige, de <em type="bold">ii </em>son <em type="bold">lean vuolgit. </em>Jos mun <em type="bold">livččen dadjan </em>sátnegeažige, de <em type="bold">ii </em>son <em type="bold">livčče vuolgán. </em><em type="italic">Hvis jeg hadde ymtet så mye som et ord, ville hun ikke ha dratt. </em>” Nickelis ja Sammallahtis eai leat ovdamearkkat perfeavtta konditionála 2 geavaheamis jearaldagaid olis, ja inge leat oaidnán eará giellaoahppagirjjiinge dakkár jearaldagaid. <em type="bold">4.1.2. Laktapartihkal -bat (ja eará hámit) </em></p>
<p>Nielsen lea čállán laktapartihkkaliid <em type="bold">( -bai, -be, -bat ) , -han </em>-ba, undertiden -bai, Kt. også -be, erstatter for en del sprogets mangel på setningsaksent. (1979a: 185.) Das lea jo áigi go Nielsen lea dutkan sámegiela ja davvisámegiela suopmaniid, ja várra buot dát Nielsena čállin laktapartihkkalat eai geavahuvvo dán áigge čállingielas. Nielsen lea čállán: <span type="quote">“ -bat (opstått av -ba dat ) brukes i alle tre dialekter, men særlig i Kt.”</span> (1979a: 185) Dás oanádus Kt. mearkkaša Guovdageainnu suopmana, ja dasa lassin Nielsen dutkkai maiddái Buolbmága ja Kárášjoga suopmaniid. </p>
<p>Laktapartihkal -bat geavahuvvo dán áigge sihke nuorta- ja oarjjabealde hállangielas, ja geavahuvvo ollu maiddái čáppagirjjálašvuođa teavsttain.</p>
<p>Dutkanmateriálas gávdnojedje oktiibuot 11 ovdamearkka, ja sirren ja guorahalan buot ovdamearkkaid dán kapihttalis.</p>
<p>Jearrat, eahpidit (vearban <em type="italic">gáddit, doaivut </em>) </p>
<p><em type="italic">Gáddit- </em>vearbba ja laktapartihkkala -ban geavaheapmi buktá ovdan jearri beales eahpádusa dan ektui maid nubbi olmmoš dadjá ja dahká. Dan olbmos geas jerrojuvvo lea jáhkku jearaldatvuloš ášši ektui, muhto jearri ii leat seamma oaivilis suinna ja su jearaldat implisere 24 eahpádusa. Jearri lea pessimista ja olmmoš geas jerrojuvvo lea fas optimista jearaldatvuloš ášši ektui. 9) – Gal dál lea vuot vehá áigái doarvái, luoitilii Ánde sáđa stuolu ala. – Gáttat ban </p>
<p><em type="italic">goittot. – Ánde gal jáhkká ahte dies lea ávki, dajai Birgget. – Muhto ieš gal eahpidan. Buohccá vel ođđasit. </em>(Vest/Árb. 220-221) </p>
<p>Ovdamearkkas (9) lea Ánde hárjehallamin gáldnan juolggis go iská veajuiduhttit iežas. Sire jearaldat <em type="italic">Gáttat </em>implisere, ahte Sire jurddaša Ándde jáhkkit hárjehallamis leat ávkki. Sire ii leat dattetge nu sihkar, ahte Ándde hárjehallamis lea ávki, ja iige Ándde eamit Birggetge jáhke hárjehallamis leat ávkki. Dás <em type="italic">gáddit- </em>vearbba olis geavahuvvon laktapartihkal -ban váikkuha dasa, ahte jearaldat állana eahpádusa ja pessimismma beallái. <em type="italic">Gáddit- </em>vearba mearkkaša Sammallahti (1989) sátnegirjji mielde maiddái <em type="italic">eahpidit. </em></p>
<p>Jos dán ovdamearkka olis Sire livččii geavahan laktapartihkkala <em type="italic">ávkki </em>de dalle Sire jearaldat livččii lean neutrála jearaldat, ja Ándde vástádus várra maiddái livččii lean earálágan. Son livččii sáhttán vástidit omd. <em type="italic">Na, dáshan gal sáhttá leat vel ávkige. </em></p>
<p>Davvisámegiela nuortasuopmanis lea oalle dábálaš geavahit jearaldatpartihkkala ovttaidlogu 2. persovnna olis pronomena <em type="italic">don </em>haga nugo dán ovdamearkkas, muhto pronomen sáhttá leat mielde, omd. Gáttát bat don Ánde dies leat ávkki dahje Gáttát ban don Ánde dies leat ávkki? – Vai don dat vuolggat donbeaivve dan čoahkkimii? In veajašii ieš dán háve. – Gáttat ban mu áddet diein čoahkkinhommáin? – Don gal maid áddet dan maid earátge. – Na jos juo du mielas orru nu. In asttašii gal. </p>
<p>Ovdamearkkas (10) Nillá bivdá Heaikka vuolgit čoahkkimii go ii ieš leat áibbas veajuid alde.</p>
<p>Heaikka jearaldat <em type="italic">Gáttat </em>implisere, ahte Nillás lea jáhkku Heikii dán ášši olis. Heaikkas alddis ii dattetge oro leamen nu stuorra jáhkku, ahte son dal ádde čoahkkinhommáin. Dát jearaldat lea erenomáš dan dáfus go olmmoš jearrá nuppi 25 olbmo oaivila dasa mii guoská jearrái alccesis. Dás sáhttá jurddašit, ahte Heaika iežas jearaldagain iská beasadit vuolgimis čoahkkimii. Romána Heaika ii lean miige čoahkkinolbmuid, ja iige nu mielas vuolgán čoahkkimiidda gos ledje stuorát olmmošjoavkkut. Jierpmi beales gal Heaika birgii, ja áddii áššiin dan maid earátge. 11) <em type="italic">– Man dihte lehpet di vuolgan Gárasavvonii? Mon vástidedjen sutnje: – Gullat báhpa </em></p>
<p>Leastadiusa. – Maid sus gullat? jearai son mus. Mon vástidedjen: – Ipmil sániid. – Doaivvut bai don gullat iežat Ipmil sániid? dajai son munnje. – Doaivvun, vástidedjen mon sutnje. De dajai son fastain munnje: – Na, kristtalaš don dalle leat.</p>
<p><em type="italic">Mon vástidedjen fas sutnje: – Lean. </em>(Bær 93) </p>
<p>Dán ovdamearkkas (11) Bær (girječálli) ja guokte eará olbmo leat manname čoakkalmasaide</p>
<p>Gárasavvonii, ja leat bisánan muhtin dállui ovdalgo fas jotket mátkki. Dás geavahuvvo finihttavearban <em type="italic">doaivut </em>, man mearkkašupmi nuortasuopmanis lea <em type="italic">gáddit </em>ja infinitiivavearban geavahuvvo <em type="italic">gullat </em>. Dán jearaldagas <em type="italic">gullat </em>ii dárkkut gullat (= dárogillii <em type="italic">å høre </em>ja suomagillii <em type="italic">kuulla </em>) muhto dovdat iežas gorudis. </p>
<p>Nielsena (1979b) sátnegirjjis <em type="italic">gullat </em>mearkkaša maiddái <span type="quote">“føle, merke, kjenne; om ting: være mottakelig for ngt., la ngt. merkes på sig”</span>. Sammallahti (1989) sátnegirjji mielde vearba <em type="italic">gullat </em>lea jorgaluvvon suomagillii, <span type="quote">“tuntea (itsessään tai kehossaan)”</span> (= dovdat iežas siste dahje gorudis). Vearbbas gullat lea maiddái eará mearkkašupmi. Nielsenis (1979b) lea ovdamearka sátnegirjjistis, “ <em type="italic">gulatgo dárogiela? forstår du norsk? </em>” Sammallahti (1989) sátnegirjjis <em type="italic">gullat </em>lea suomagillii <span type="quote">“ymmärtää (jtk kieltä)”</span> (= ipmirdit man nu giela). </p>
<p>Dálu isit álgá jearahallat Bæras oskku áššiid birra, ja de jearrá Bæras, <em type="italic">Doaivvut iežat Ipmil sániid? </em>Dáinna jearaldagain dálu isit háliida diehtit leago Bær vuoiŋŋalaččat boahtán jo dan muddui, ahte sáhttá gullat Ipmila sáni ja dovdat iežas siste (sielus) Ipmila sátni buorideaddji fámu. Dálu isit lea ieš jo ovdal morranan ja oskugoahtán, ja lea nana iežas oskkus. Várra dálu isidis sáhttá leat dattetge vel vehá eahpádus Bæra oskku hárrái, muhto go </p>
<p>Bæra vástida <em type="italic">doaivvun </em>de dálu isit dadjá, ahte Bær lea kristtalaš. </p>
<p>Jearrat, eahpidit, bilkidit 26 12)</p>
<p><em type="italic">De jearai skuvlaolmmai monnos bilkosáni joatkkedettiin dasa: – Leahppi genddomaččat? Moai vástideimme skuvlaolbmai dan ahte moai doivo galle dan ahte juohke olmmoš dárbbaša genddomuša dahkat. </em>(Bær 106) </p>
<p>Dán ovdamearkkas skuvlaolmmái ii liiko go albmá-guoktá (girječálli Bær ja Mattias</p>
<p>Hætta) leaba ovdalis cuiggodan su viidnajuhkama dihtii.Skuvlaolmmái geavaha laktapartihkkala jearaldagas, Leahppi bai doai genddomaččat ja dáinna jearaldagain son dego háliida nannejumi sudnos, ahte soai leaba genddomaččat. Skuvlaolmmái ii liikká duođas oaivvil, ahte soai leaba genddomaččat. Son eahpida, ja lea ironalaš ja fuotnu sudno go soai ieža orruba jáhkkime, ahte soai dal mat leaba nu oskkolaččat. Konteavsttas boahtá maiddái ovdan, ahte skuvlaolbmá jearaldat implisere bilkideami. </p>
<p>Jearrat, hálli noahku (ávaštallá) diehtit mo jearaldatvuloš ášši lea </p>
<p>Nielsena (1979b) lea čállán sátnegirjjistis <em type="italic">noahkut </em>-vearbba olis čuovvovaččat “noakkot = uttale mer eller mindre sikre formodninger”.Vearba noahkkut lea eará sátnegirjjis jorgaluvvon dárogillii “ane, ha på følelse, anta, prognosere” (Kåven ja earát: 2002). Sammallahti (1989) sátnegirjji mielde fas noahkut-vearba lea suomagillii <span type="quote">“uumoilla, aavistella.”</span> </p>
<p>Nielsena (1979b) sátnegirjjis lea ovdamearka, “ledjet <em type="bold">ban </em>(= ledjet <em type="bold">bat </em>don) girkus? var da du i kirken?” Dán jearaldahkii leat guokte čilgehusa: 1. jearri noahku, ahte nubbi olmmoš lea leamaš girkus, 2. jearri lea gullan, ahte nubbi áigu vuolgit girkui, ja go jearri oaidná su maŋŋá, de son jearrá ledjet bat don girkus go háliida diehtit leago son leamaš girkus. Nickela ja </p>
<p>Sammallahti giellaoahppagirjjis eai leat molssaeaktojearaldagat (miehtejearaldat) laktapartihkkaliin (ja eará hámit). 13) – Leat ban don asttuid nalde? Juhán gažasta ustitlaš jienain. – Mus ii eará leatge go áigi. Báhtarin eret ásodagas, inge šat duostta mannat dohko ruovttoluotta, muitališgoahtá Máret masá fuomáškeahttá. – Já, na dalle gal várra lea hui vuogas hupmat diekkár ságaid iežas nalde eret. - Vuolgu káfestallat! </p>
<p>Dán ovdamearkkas (13) Máret lea báhtaran ásodagas meahccái ja deaivá doppe Juhána. Soai álgiba háleštit, ja iige Márehis oro leamen hoahppu gosage. Juhána jearaldat <em type="italic">Leat </em>27 <em type="italic">asttuid nalde </em>implisere, ahte Máret sáhtášii leat asttuid nalde. Juhána jearaldat lea ustitlaš ja várrugas. Dás ii jerrojuvvo nu njuolga dan ektui jos livččii geavahuvvon jearaldatpartihkal -go. 14) – Bures! Son geige gieđas ja dohppe Kátjá gihtii. – Bures, vástida Kátjá – mas don dieđát gii mun lean? – Mun da ha gal sápmelačča dovddan juo hámis vaikko leat ge rivgobiktasat badjelis. Dovddat bat baicca don mu? – In mu gal dieđe nu sihkkarit, vástida Kátjá ja luvvesta várrogasat gieđas eret duon stuora, gievrras čorpmas. – Mu namma lea Niillas. Gal don várra dieđát gosa mun gulan? – Juo, mun dieđán geat du vánhemat leat. Ja ... ja mun lean fas Kátjá ... – Gal mun dieđán du nama ja dieđán bures gii don leat. </p>
<p>Ovdamearkkas (14) Kátjá ja Niillas deaivvadeaba gávpogis. Niillasa jearaldat <em type="italic">Dovddat baicca don mu </em>implisere, ahte Kátjá sáhtášii dovdat su dahje joba diehtit gii son lea, muhto </p>
<p>Kátjá lea dattetge vehá eahpesihkar. Dasto Niillas muitala iežas nama ja dadjá, <em type="italic">Gal don várra dieđát gosa mun gulan </em>, ja de Kátjá dadjá, ahte son diehtá geat Niillasa vánhemat leat. Niillas lei vuordán, ahte Kátjá sáhttá dovdat su dasgo son ieš nu bures diđii gii Kátjá lea, mii boahtá dán ságastallanbotta loahpas ovdan. 15) </p>
<p>Soai suorganeaba jámas, go gánddaguovttos boahtiba boktit. Dat leaba vuoššan goikenjuokčamiid. Mális gal duođaid njattiida: – Leahppi bat doai skuvlla lusa fas otne? Juhán jearrala. – De letne ja farga munnos lea jo hoahppu, jos áigo bealovcci áigái geargat, Máret vástida.</p>
<p>Dán ovdamearkkas (15) Juhána jearaldat implisere, ahte nieidda-guoktá sáhtášeigga leat vuolgimin skuvlla lusa. Juhán jurddaša ahte soai eaba sáhte šat báhcit bartii dasgo soai leaba báhtaran ásodagas, ja danne ferteba máhccat dohko. 16) <em type="italic">– Muittán vel bures go Máhtte buvttii vuosttas geardde juovlamuora dán dállui, dajai </em></p>
<p><em type="italic">Sire. – Dalle lei jahki 56, seamma jahki go Kekkosa válljejedje. Beahkká ii lean vel riegádan, Viljo easkka bás gánddaš. – Nu dat áiggit vásset, miige vel dalle buohkat nuorat, árvalii Márgget. – Nuorat ja oppa eallin ovddabealde. Na moban Heaika, </em>28 ledjet ban don vel dalle doppe máddin? – Dáppe ledjen juo dalle, dan jage fárrejin fas deike Máhtebáikái. </p>
<p>Dán ovdamearkkas (16) Márgget jearrá ledjet ban don vel dalle doppe máddin mii implisere, ahte Heaika lei vel máddin dalle go Kekkonen válljejuvvui Suoma presideantan jagi 1956, ja</p>
<p>Heaika ii lean vuos dalle fárren Máhtebáikái. Jos Márgget livččii jearran <em type="italic">ledjetjo fárren Máhtebáikái </em>de su jearaldat livččii impliseren, ahte Heaika várra lei jo fárren ruoktobáikásis ovdalgo Kekkonen válljejuvvui presideantan. 17) <em type="italic">– Dáppe dat leat hutkan buot. Suollemas sániidge, D mearkkaša Dámma ja B fas </em></p>
<p><em type="italic">Boahtá, Tuulikki čilgegoahtá. – Nugo, máhttá– Dallehan livččii buot álkimus hállat sámegiela. Tuulikki ii jietnat dasa šat maidege. </em></p>
<p><em type="italic">Sudno hálešteapme nohká ovdalgo geargá oppa álgitge. </em>(Vuo. 19-20) </p>
<p>Ovdamearkkas (17) Máret lea internáhtas ja háliida diehtit máhttágo ásodathoavda sámegiela.</p>
<p>Dán jearaldagas Nugo, máhttá bat ásodathoavda sámegiela implisere, ahte ásodathoavda sáhtášii máhttit dahje joba jo áddet sámegiela, ja dan dihtii mánát leat ferten hutkat suollemas sániid amas ásodathoavda áddet maid mánát hállet. Go Máret gullá, ahte ásodathoavda ii máhtege sámegiela, de Máret árvala ahte mánát sáhtášedje hállat sámegiela. Máret ii goit vuos dieđe dan, ahte internáhtas mánát eai láve hállat gaskaneaset sámegiela vaikko eatnašat máhttetge sámegiela.</p>
<p>Jos Máret livččii geavahan gihppojearaldaga, <em type="italic">Nugo, ásodathoavda </em>, de das livččii stuorát sihkarvuođain boahtán ovdan ahte ásodathoavda máhttá sámegiela, ja danne mánát leat ferten hutkat suollemas sániid. 18) – Galle mánábat sudnos leat? jearai Birgget. – Golbma. Guokte bártni ja nieida. Ja jos duođa hálan, de in várra livčče vuolgán deike jos munnjege ii lean geavvan ná, dajai Tytti-Liisu ja guoskkahasttii čoavjji. – Álgojagis galggašii riegádit. – Leat ban náitalan? In leat. Juogaláganskihpár dušše. Sáhtte vel fárret oktii. </p>
<p>Dán ovdamearkkas (18) Birgget jearaldat Leat ban náitalan implisere, ahte Tytti-Liisu sáhtášii leat náitalan. Dát ságastallan dáhpáhuvvá goas nu 80-logus, ja dalle lei dábálat go dán áigge, ahte olbmot náitaledje ovdal go mánná riegádii. 29</p>
<p>Jearrat, imaštallat 19) – Hupmaba bat du vánhemat duinna dárogiela? jearralii Kátjá imaštallamiin bealle savkosit. Lei nu váivi gullat mot Lásse humai, su sániin lei nu deaddu ja nu ollu váivi ahte dat measta balddii Kátjá. Lásse nivkalii. – Juo, soai humaiga dárogiela dalle go ledjen unni, ja mun maid dieđusge álgen dárustit, ... </p>
<p>Dán ovdamearkkas Kátjá ovddida jearaldaga, <em type="italic">Hupmaba dárogiela </em>go gullá, ahte Lásse vánhemat leaba hupman suinna dárogiela. Lásse lea goit hupman sámegiela Kátjáin ja danne Kátjái lea imaš go son oažžu gullat, ahte Lásse vánhemat leaba hupman suinna dárogiela. Maŋŋelis boahtá ovdan, ahte Lásse lea oahppan sámegiela áhkustis ja ádjástis. Kátjá jearaldat implisere imaštallama dasgo son illá sáhttá jáhkkit dan maid lea gullan Lásses ovdalis. </p>
<p>Jearrat, unnášit 20)</p>
<p>Ovtta sotnabeaivve Heandarat lei logadeamen seaŋggas, go gii nu čoalkalii uksii. Son doamihii rahpat uvssa, ja Issát čákŋalii sisa ja orui nu jearásmuvvan. – Dat leat vuot leamaš doppe, son jienádii. – Geat ja gos? – Na vierrásat. Doppe dan mu bartta luhtte. Guoros vuollaboahtalat, duhpátbázatusat, dolastallan vuhttojit. – Dán áiggehan gal várra. – Ferten ihttin dohko bargui. Seađašii measta fáktegoahtet. – Lea bat dat nu váralaš? – Eai dat oaččo dohko. Vai dás mun ija? Dušše ovtta ija, in leat šat dan maŋŋá du vuorjamin.</p>
<p>Dán ovdamearkkas Issát boahtá Heandaraga lusa váidalit, ahte gili juhkkit leat váldán su boares mieskan bartta čoahkkanan- ja feastabáikin. Heandarat ii oro váldimin Issáha heađi nu duođas ja Heandarat dadjá <em type="italic">Dán áiggehan gal várra </em>. Heandaraga mielas áiggit lea dakkárat, ahte olbmot eai divtte eará olbmuid opmodaga leat ráfis, ja bartta buorrin ii sáhte nu ollu dahkat. Heandaraga sánit eai ráfáiduhte Issáha ja son hállá, ahte bartta <em type="italic">Seađašii measta fáktegoahtet </em>. Heandarat jearrá Lea bat dat nu váralaš dego livččii oaivvildeamen, ahte son váldá Issáha heađi bartta dihtii duođas. Duohtavuođas dáinna jearaldagain Heandarat unnáša </p>
<p>Issáha heađi boares bartta hárrái. Heandaraga mielas barta ii leat dan veara, ahte dan dal vel gánnehivččii álgit fáktet. 30</p>
<p>Issát lea Veastta románas gili govvačeahppi, muhto ii leat áibbas dearvvas ja lea álgán vehá hoavrrestit, ja iige šat várra oainne eallima realitehtaid. Son ii ádde ahte bartta buorrin ii šat sáhte dahkat maidige. Nuppe dáfus Issát atná bartta bilideami váivin ja unohassan dasgo dat lea leamaš dehálaš ja divrras sutnje vaikko leage beassan luoskkagit jagiid mielde. Dieđusge maiddái Heandaraga mielas lea váivi go gili olbmot leat váldán bartta feastabáikin, muhto dasgo son ii oamas bartta, de son ii ádde Issáha heađi ja danin unnáša Issáha fuola. <em type="bold">4.1.3. Laktapartihkal ja partihkal gal </em></p>
<p>Nickel ja Sammallahti čálliba, “ <em type="italic">gal, gale, galle, </em>Denne partikkelen er det ordet som brukes mest i samisk. Partikkelen kan gjerne stå flere steder i samme setning.” (2011: 217.) </p>
<p>Dán partihkkala olis Nickelis ja Sammallahtis lea máŋga ovdamearkka mo dat geavahuvvo cealkagiid olis. Sudnos lea okta ovdamearka mas lea muhtinlágan jearrama funkšuvdna, ja lean váldán dan dása mielde. Soai čálliba, “Til å uttrykke en formodning: <em type="italic">Gal gávpogis lea suohtas orrut? Det er vel morsomt å være / bo i byen? </em>” (2011: 218.) Dán sudno ovdamearkkas partihkal <em type="italic">gal </em>lea nannemin man somá gávpogis lea orrut. </p>
<p>Lean guorahallan dušše jearaldatcealkagiid dutkanmateriálas, ja inge leat guorahallan eará cealkkatiippaid olis man dábálaš <em type="italic">gal, gale, galle </em>lea sámegielas. Dutkanmateriálas gávdnojedje dušše golbma jearaldatcealkaga, main geavahuvvo partihkal <em type="italic">gal. </em></p>
<p>Jearrat, eahpidit</p>
<p>Dalle go jearaldagas lea sihke jearaldatpartihkal ja partihkal <em type="italic">gal </em>, de partihkal <em type="italic">gal </em>dagaha ahte jearaldat állana eahpádusa ja pessimismma beallái. Dát ovdamearkkat leat buot nuorttabeale girječálliid girjjiin, muhto dán moatte ovdamearkka vuođul ii sáhte dadjat ahte dákkár jearaldagat geavahuvvojit dušše davvisámegiela nuortasuopmanis. 21) <em type="italic">Sámmol njuikii stuolu alde čuoččat: – Leago dudnos goappašagasge bissu? Vildu: </em>31 – Lea, ja ráigi lea maid, mii lea dego goahteuksa. Čáŋa gal váikko ieš sisa. Máhtte jearralii Sámmolis: – Na lea bat gal dus dollaruovdi? Sámmol rokkastii seaŋgga duohken boares, ruston hávlabissu: – Dá de lea. </p>
<p>Ovdamearkkas (21) Máhtte dadjá Na lea bat gal dus dollaruovdi dasgo son jurddaša ahte</p>
<p>Sámmolis ii leat bissu. Máhtte sáhttá leat seammás vehá juonalaš ja fuotnu iešdáhtos</p>
<p>Sámmola, ja oažžu dáinna jearaldagain Sámmola rokkastit bissus seaŋgga duohken. Dás jearaldatpartihkal ja partihkal <em type="italic">gal </em>seamma jearaldagas dahká, ahte jearaldagas boahtá ovdan eahpádus jerrojuvvon ášši hárrái. Jearaldatpartihkkala -go ii sáhte geavahit ovttas partihkkaliin gal, * Na lea go gal dus dollaruovdi? </p>
<p>Jos dán jearaldagas geavahuvvošii dušše laktapartihkal partihkkala <em type="italic">gal </em>haga, Na lea bat dus dollaruovdi </p>
<p>Ivvár gupmarušai geresálggu luhtte, vilššádii ain Heaikka guvlui ja moddjii. – Muhto gánneta bat gal diet? jearai Heaika. Ivvár orustii ja geahčastii Heikii, ii orron riekta áddemin maid nubbi dainna oaivvildii. Heaika čáŋadii skájas ja oinnii moanaid gerresiid badjálagaid bardojuvvon. Váccii fas Ivvára lusa ja dajai: – Muhto ihan diet gal gánnet! – Dát dat gal gánneta.</p>
<p>Dán ovdamearkkas (22) Heaikka eahpida geresduddjoma gánnáhahttivuođa. Ođđa áigi lea joavdan Sápmái ja dalle ii leat šat dárbu museagálvvuide Heaikka mielas <em type="italic">. </em>Dás jearaldatpartihkal -bat ja partihkal <em type="italic">gal </em>buktet ovdan eahpádusa. Ivvár vástida ja dadjá nannosit </p>
<p><em type="italic">Dát dat gal gánneta </em>mas partihkal <em type="italic">gal </em>bealistis nanne su jáhku gerresiid duddjomii. </p>
<p>Dás Heaika ja Ivvár hállaba guovtti eará ášši birra go soai hállaba gerresiid gánnáhahttivuođa birra. Álggos Heaika lea jurddašan gerresduddjoma dušše ruđalaččat. Maŋŋelis Heaika álgá suokkardallat mielastis manne Ivvár nágge duddjot vaikko gerresáigi lea Heaikka mielas jo meattá. Suokkardaladettiin Heaika boahtá dan oaivilii ahte Ivvárii gerresduddjomis ii leat sáhka dušše ruđas, muhto gerresduddjon lea sutnje miela miel bargu man son lea jo mánnávuođa rájes hárjánan bargat. 32</p>
<p>Dán ovdamearkka olis sáhttá iskat guođđit konjunkšuvnna <em type="italic">muhto </em>ja partihkkala <em type="italic">gal </em>eret, gánneha bat diet? Dalle jearaldat impliserešii, ahte geresduddjon sáhtášii gánnehit. Dalle dieđusge Ivvára vástádus livččii lean maiddái earálágan go álgoálgosaš vástádus. 23) </p>
<p><em type="italic">Moai láviime etniin ollu ságastallat go guovttá letne, ja ollu gáffegohpat guorranedje. </em></p>
<p>Go son lei duođas johtui boahtán, son ain bisána gasku muitalusa. – In ádde maid áiggut don dáid doložiid birra nu ollu diehtit. Lea bat gal dat dan veara? Máŋga lea maid háliidan vajáldahttit.</p>
<p>Dát ovdamearkka (23) ii leat seamma čielgasit jearaldat nugo guokte ovddit ovdamearkka, muhto lean váldán dan mielde dasgo dákkár ovdamearkkat gávdnojedje nu unnán dutkanmateriálas. Dás girječálli eadni lea muitaleamen boares fearániid birra, ja jearrá <em type="italic">Lea gal dat dan veara </em>go su nieida (girječálli) háliida diehtit lasi ovddeš eallimis. Dán ovdamearkkas ii boađe ovdan maid nieida leš vástidan dahje kommenteren. Dát jearaldat implisere, ahte eadni mielas dološ muitalusat leat joavdelasat ja son eahpida daid árvvu. </p>
<p>Álgoálgosaš ovdamearkkas sáhtášii guođđit partihkkala <em type="italic">gal </em>eret , Lea bat dat dan veara? Dalle jearaldat impliserešii, ahte dološ muitalusat sáhtášedje leat muittašeame vearat. <em type="bold">4.1.4. Laktapartihkal </em>-son </p>
<p>Nielsen (1979a: 188.) lea čállán giellaoahppagirjjistis <span type="quote">“ -son brukes i forbindelse med spørrepartiklene og spørgende ord, når det ventes benektende svar, eller man vil markere sin desorienterthet”</span>.</p>
<p>Suomagielas jearaldatcealkagiin dávjá ilbmaneaddji ja dan illokutiivvalaš sárgosii váikkuheaddji ávnnas lea laktapartihkal Jogo/dahje-jearaldagas dat dagaha jogo eahpideaddji sárgosa dahje láivuda jearaldaga. Palaako han johtaja piakkoin lounaalta? ‘Boahtágo son hoavda farggabáliid borranbottus?’ -son </p>
<p>Jogo son poasta lea boahtán? Mon tro om posten alt er kommet?</p>
<p>Leago son dat váralaš? Er det farlig, tro? ” (Nickel 1990: 206-207.)</p>
<p>Jearaldagat ožžot dávjá suokkardeami luonddu dasgo jearrái ii oroše nu dehálaš oažžut vástádusa. Nuppe dáfus sáhttá jurddašit, ahte jearri geavaha dákkár jearaldaga dasgo son lea eahpesihkar diehtágo nubbi <span type="quote">“rivttes”</span> vástádusa.</p>
<p>Laktapartihkal -son geavahuvvo dábálepmosit ovttaidlogu 3. persovnnaid olis. Dalle jearaldagat sáhttet leat eakti jearaldagat, muhto buktet lassin ovdan eahpesihkarvuođa ja suokkardeami jearri beales. Dákkár jearaldagat eai dattetge gávdnon dutkojuvvon čáppagirjjálašvuođas.</p>
<p>Jearrat, (eahpesihkarvuohta)</p>
<p>Dán ovdamearkkas Iŋgá jearrá áhčistis ráđi dasgo Iŋgá ii dieđe galgágo son bidjat rivnniid málesruitui. Dát jearaldat lea erenomáš dasgo dás vearba lea ovttaidlogu 1. persovnnas.</p>
<p>Dutkanmateriálas dát lea áidna molssaeaktojearaldat ovttas laktapartihkkaliin , ja mii geavahuvvo jearrama funkšuvnnas. 24) Málesruitu duoldá soiccista. Iŋgá: – Bijango son mun rivnniid? Vulle: – Bija fal, viežžal geresnjunes – dan vilges seahkas, dan sisti leat dat rievnnit. <em type="bold">4.1.5. Čoahkkáigeassu </em></p>
<p>Dutkanmateriálas gávdnojedje ollu oktageardánis molssaeaktojearaldagat, main geavahuvvo laktapartihkal -go , ja dat leat neutrála jearaldagat, mat leat semanttalaččat seammaláganat.</p>
<p>Dákkár jearaldagain hálli háliida informašuvnna nuppi olbmos, ja iige jearaldagas boađe ovdan hálli iežas oaivilat ja miellaguottut, ja iige hálli iskka váikkuhit iežas jearaldagain nuppi olbmo vástádussii.</p>
<p>Dutkanmateriálas gávdnojedje njeallje váljalaš molssaeaktojearaldaga, ja daid olis geavahuvvo laktapartihkal . Váljalaš jearaldagaid olis berre geavahit laktapartihkkala -go 34 vai molssaeavttut bohtet čielgasit ovdan, ja dalle nuppi olbmui ii báze eahpečielggasin jearaldaga molssaeavttut, ja sutnje lea álkit válljet ja vástidit jearaldahkii. </p>
<p>Laktapartihkal (ja eará hámit) geavahuvvojit 12 geardde dutkanmateriála jearaldatcealkagiin. Vearbbaid <em type="italic">gáddit </em>ja <em type="italic">doaivut </em>olis jearaldagat buktet ovdan eahpádusa, ja dákkár ovdamearkkat gávdnojedje golbma. Ovtta jearaldagas boahtá ovdan sihke eahpádus ja bilkideapmi. Guđa ovdamearkkas boahtá ovdan noahkun jearri beales. Imaštallan boahtá ovdan ovtta ovdamearkkas ja maiddái unnášeapmi boahtá ovdan ovtta ovdamearkkas. </p>
<p>Dutkanmateriálas gávdnojedje golbma jearaldaga, mas lea sihke jearaldatpartihkal ja partihkal <em type="italic">gal. </em>Dákkár jearaldagaid geavahettiin hállis lea eahpádus jerrojuvvon ášši hárrái, nugo omd. jearaldagas Muhto gánneta bat gal diet? (Vest/Árb. 18) man lean gieđahallan kapihttala <em type="bold">4.1.3. </em>oktavuođas. </p>
<p>Muhtimin olmmoš ii hálit jearaldagain dušše informašuvnna nuppi olbmos dego jearaldatpartihkkala geavahusain. Jearaldatpartihkkala -bat (ja eará hámit) ja -bat ja partihkkala <em type="italic">gal </em>geavahettiin hálli jearaldagat eai dušše jeara, muhto seammás hálli jearaldagat buktet ovdan eahpádusa ja imaštallama. Dákkár jearaldagain bohtet ovdan jearri iežas vuordámušat, áigumušat, oaivilat ja miellaguottut, ja jearri iská unnit eanet váikkuhit ságastallanguoimmi vástádusaide ja daguide. Muhtimin jearri noahku (ávaštallá) iežas jearaldagain, ja jearaldagas boahtá ovdan várrugasvuohta, ja jearri addá nuppi olbmui áiggi vástidit ja iige jeara nu njuolga. </p>
<p>Dutkanmateriálas gávdnui dušše okta molssaeaktojearaldat, mas geavahuvvo laktapartihkal , muhto das lea vearba ovttaidlogu 1. persovnnas. Laktapartihkal -son geavahuvvo giellaoahppagirjjiid mielde ovttaidlogu 3. persovnna olis, ja giellaoahppagirjjiin leat maiddái ovdamearkkat dákkár jearaldagain. Eanaš jearaldagat dutkanmateriálas dattetge ovddiduvvojit nuppi olbmui, ja dalle vearba lea ovttaidlogu 2. persovnnas, ja danin dákkár jearaldagat gávdnojit ollu. 35 <em type="bold">4.2. Molssaeaktojearaldat, biehttalanjearaldat </em></p>
<p>Biehttalanjearaldagain geavahuvvojit seamma jearaldatpartihkkalat go miehtejearaldagain.</p>
<p>Laktapartihkkalat bohtet cealkagiid álgui biehttalanveahkkevearbba ( <em type="italic">in, it, ii </em>jna.) maŋŋái. <em type="bold">4.2.1. Laktapartihkal -go </em></p>
<p>Dán kapihttala vuolde guorahalan dakkár jearaldatcealkagiid, mat geavahuvvojit jearramii, muhto dain bohtet seammás ovdan iešguđetlágan implikašuvnnat. Dutkanmateriálas lea gávdnon oktiibuot 32 ovdamearkka, ja gieđahalan daid buot dán kapihttala olis.</p>
<p>Hakulinen ja Karlsson (1979: 272)4 čálliba, ahte dábálaččat biehttaleaddji jogo/dahje- jearaldagat spiehkastit miehtejearaldagain dan láhkai, ahte daidda laktásit sierra implikašuvnnat: a) <em type="italic">Etkö ole asiasta varma? </em>(sinun pitäisi olla) <em type="italic">‘Itgo leat sihkar áššis?’ </em>(don galggašit leat) á) <em type="italic">Etkö osaa puhua selvästi? </em>(tässä tilanteessa odattaisi parempaa suoritusta) <em type="italic">‘Itgo máhte hállat čielgasit?’ </em>(dán dilis vuorddašii buoret barggu) b) <em type="italic">Eivätkö leivoset pesikin pellolle? </em>(haluan varmistusta) <em type="italic">’Eaigo bessege leivvožat beldui?’ </em>(háliidan sihkkarastima) c) <em type="italic">Eivätkö leivoset pesikään pellolle? </em>(olen saanut päinvaistaista informaatiota) <em type="italic">‘Eaigo leivvožat bessege beldui?’ </em>(lean ožžon jorggu informašuvnna) (Hakulinen ja Karlsson 1979: 272.) </p>
<p>Jearrat, (nubbi ii oro áigumin dahkat vurdojuvvon dagu; vearban <em type="italic">áigut </em>) </p>
<p>Oktasaš dán viđa čuovvovaš ovdamearkkas lea modálavearbba <em type="italic">áigut </em>geavaheapmi. Nickel ja </p>
<p>Sammallahti leaba juohkán modálavearbbaid ja eará vearbbaid dan mielde makkár modalitehtat vearbbain leat. Modalitehta <em type="italic">vilje, hensikt </em>vuolde leat vearbbat <em type="italic">áigut, dáhttut, galgat, háliidit </em>ja <em type="italic">viggat. </em>Vearba <em type="italic">áigut </em>lea jorgaluvvon dárogillii <span type="quote">“å ville, akte, ha til hensikt.”</span> (2011: 289.) Jearri geavaha jearaldagaid (25, 26, 27, 28) danne go nubbi olmmoš ii oro 4 Joko/tai-kysymykset poikkeavat kielteisinä yleensä myönteisistä siten, että niihin liittyy erityisiä implikaatioaita. 36 áigumin dahkat dan dagu maid jearri lea vuordán dahje jáhkkán su dahkat. Semanttalaččat ja pragmáhtalaččat ovdamearka (29) spiehkasta eará ovdamearkkain. 25) – Gosa don leat vuolgimin basiide, jearralii Márjá go sii ledje gáfe juhkamin. Niillas ii orron gilleme vástidit, son diđii makkár boađus das šaddá jus son muitala son lea siidii, ealu lusa vuolgimin. Ja ahte Kátjá vuolgá su fárrui. – In mun dál vel dieđe, gal dan oaidná, vástidii son. – It go don áiggo vuolgit márkanastit? <em type="italic">imaštalai Márjá. – Gal mun veaján vuolgit, mas dan diehtá. </em>(Vars 125-126) </p>
<p>Dán ovdamearkkas (25) Márjá háliida diehtit, leago Niillas vuolgime beassášbasiid márkanastit, muhto dáid beassážiid Niillasis ii oro leamen miella vuolgit márkanastit. Márjá imaštallá go dábálaččat nu virkkos ja feastaáŋgiris Niillas ii áiggo vuolgit márkanastit. Márjá ii dieđe dan, ahte Niillas lea soahpan Kátjáin vuolgit ealu lusa beassážiid áigge. 26)</p>
<p><em type="italic">Gáŋgenis bođii internáhtahoavda ja okta biigá su ovddal. Soai bisseheigga su. – Ja! </em></p>
<p><em type="italic">Kátjá gal guođát dál min. Giitu daid jagiid ovddas maid mii leat beassan ovttas orrut! </em></p>
<p><em type="italic">Doppe lea veaháš biebmu gárvvistuvvon gievkkanis. It vuolggát? Kátjás ii boahtán sátni ge njálmmis olggos, ii ge son dahkkan oaidnin ge go internáhtahoavda geaigguhii gieđa sutnje, son dušše vázzái viidaseapput. </em>(Vars 44) </p>
<p>Ovdamearkkas (26) internáhtahoavda boahtá Kátjá ovddal maŋimuš skuvlabeaivvi go son lea geargan skuvllas ja vuolgime ruoktut. Dás internáhtahoavda geavaha biehttalanjearaldaga It go áiggo borrat ovdal vuolggát , mii implisere ahte Kátjá ii várra áiggo borrat go internáhtahoavda oaidná, ahte Kátjá lea jo vuolgaladdame ruoktot. 27)</p>
<p>Manne lea nu ahte son galggai šaddat nu geasuheaddjin? Mun gii in liiko nieiddaide dien láhkai, muhto son jávohuhttá mu. Soaitá son lea gufihtarnieida, son lea gal oalle earálágan go buot earát. – Hállo! It go áiggo ovttasbargat munnuin? jearrá Ina ja su alit čalmmit šearrájit vel garraseappot. De, Márehis gal lea miella. Máren, mana fal girjerádjosii Ina ja Juana mielde rahkadit bušeahta, dadjá Báljes Niillas ja suoli ...</p>
<p>Dán ovdamearkkas (27) Máren lea skuvllas ja galggašii ovttasbargat Inain ja Juaniin. Ina jearaldagas boahtá ovdan eahpádus dasgo Máren ájahallá searvamis ovttasbargui. Ina ii dieđe manne Márenis ii leat nu miella álgit ovttasbargat. 28) <em type="italic">– It dáppe leat moadde liigetiimma eanet go láven, jus dutnje eai boađe eará nissoolbmot guossin, hástalan su. – Mun lean gal doapmaleamen joksat bivdobuvdda ovdal go gidde, šálloša almmái. </em>(Stueng 6) </p>
<p>Dán ovdamearkkas (28) Máren ájahallá ja ii oro áigumin vuolgit ruoktot dan fásta áigge nugo son dábálaččat láve vuolgit. Máhte jearaldagas It go don áiggo ruoktot dál boahtá ovdan eahpádus, ahte Máren ii áiggo vuolgit dan dábálaš áigge ruoktot. Máhttii lea dehálaš, ahte</p>
<p>Máren vuolgá rivttes áigge ruoktot dasgo Máhtte galggašii geargat fitnat buvddas dan beale go dat lea vel rabas. 29)</p>
<p>Mun sávan ahte lea dušše golgodávda. Ja mo mun dárbbašivččen hamburgera otne. – Chris? dajan čábbámus jienain. – Na, Máren? – It go áiggo borrat dien hamburgera? In, mun gal bálkestan dán, dadjá Chris ja bálkesta ruskalihttái, ráhkis hamburgera oktan skáhpuin, man siste dat lei vuorddašeamen mu. – Oh, don bálkestit dan, šuohkihan ja ohcagoađán juoidá eará borrat galmmihanskábes.</p>
<p>Dát ovdamearka (29) lea earálágan njealji ovddit ovdamearkka ektui, muhto gieđahalan dan dattetge dás. Chris lea fitnan oastimin hamburgera Márena eadnái, muhto son lea buozus, ja iige leat sáhttán borrat hamburgera. Vuovdás Máren, gii ráhkista hamburgeriid, dadjá <em type="italic">Itáiggo borrat dien hamburgera </em>go háliida diehtit áigugo Chris ieš borrat hamburgera vai ii. </p>
<p>Chris vástida ahte son ii áiggo borrat hamburgera. Máret lei sávvan ahte Chris fálašii hamburgera sutnje, muhto Chris dattetge bálkesta dan ruskalihttái, ja Máren ohcagoahtá galmmihanskábes eará borramuša.</p>
<p>Dán jearaldaga geavahettiin Máren ii vuordde ja iige hálitge ahte Chris borrá hamburgera, muhto Márena jearaldat lea guoiggus Chrisii, ahte dá livččii olmmoš (Máren) gii áinnas 38 borašii hamburgera. Máren sávvá ahte Chris ii boraše hamburgera vai ieš sáhtášii ávkašuvvat</p>
<p>Chrisa dagakeahtes dagu dihtii.</p>
<p>Jearrat, jearri jáhkká oažžut biehttalanvástádusa</p>
<p>Biehttalanjearaldagat geavahuvvojit miehtejearaldagaid sajis dalle go olmmoš navdá dahje jáhkká oažžut biehttalanvástádusa nuppi olbmos. Olmmoš dulko dili dakkárin, ahte vástádus maid son boahtá oažžut nuppis lea jáhkkimis biehttaleaddji, ja danin son vállje geavahit biehttalanjearaldaga. 30)</p>
<p>Son jávkkehii fas olggos ja Kátjá manai sisa. Doppe eai lean muorat. Kátjá jurdilii dál ii heive šat skurdnját, ja vázzái feaskárii ohcat gávdnošii go doppe ákšu. Son njávkkai buot čiegaid feaskáris ja gávnnai gal ákšu. Niillas bođii uvssas su ovddal. Son lei gurrestan reaga ja bálkkui biergasiid sisa. – Eai go leat muorat? jearralii son ja dohppii ákšu Kátjá gieđas ja jávkkehii fas olggos dálkki sisa.</p>
<p>Ovdamearkkas (30) Máhtte dulko ákšu Kátjá gieđas dan láhkai, ahte hyhtás eai leat muorat.</p>
<p>Implisihtalaččat (logalaččat): <em type="italic">dasgo Kátjá gieđas lea ákšu, de hyhtás eai leat muorat. </em>Dán sánehis informašuvnna (ákšu) vehkiin Niillas dulko dili ja geavaha biehttalanjearaldaga man implikašuvdna lea, ahte hyhtás eai leat muorat. Jos Kátjá gieđas ii livčče lean ákšu, de Máhtte livččii geavahan miehtejearaldaga Lea go muorat jos son livččii háliidan diehtit leago hyhtás muorat vai eai. 31) </p>
<p>Rivgu čilgii ahte Kátjá galggai dien lanjas oađđit. Bireha guovttos Risteniin galggaiga fas eará lanjain oađđit. Ja Biera šattai áibbas eará sadjái. Eará bártnážiid lusa. – Eat go mii beasa seammá lanjas oađđit, savkalii Kátjá áhččái ganjal čalmmiid– Na, vástidii áhčči, ehpet dii oro gal seammá latnji beassame ...</p>
<p>Ovdamearkkas (31) lea Kátjá álgán skuvlii ja gártá ássat internáhtas skuvlla váccidettiin. Son lei várra jáhkkán, ahte beassá iežas oappážiiguin orrut seamma lanjas. Go son gullá, ahte ii beasage orrut seamma lanjas singuin, de son ovddida biehttalanjearaldaga áhččásis <em type="italic">Eat beasa seammá lanjas oađđit. </em>39 32) </p>
<p>Son viegai áhku gosii veallut go heŋgostii su čeabet birra. – Áhkku! – Dus lea nu njálgga hádja, čierostuvai Kátjá. – Kátjážan! Man šoavkat don leat. It go leat borran márkanis? Kátjá ii vástidan, dušše doalai ain áhkus gitta.</p>
<p>Dán ovdamearkkas (32) Kátjá lea leamaš máŋga vahku internáhtas ja lea boahtán fas ruoktot.</p>
<p>Áhku biehttalanjearaldat It go leat borran márkanis implisere, ahte Kátjá ii leat (várra) borran márkanis ovdalgo lea vuolgán ruoktot. Áhkku geavaha biehttalanjearaldaga danin go son oaidná man šoavkat Kátjá lea ja mo son láhtte. Jos Kátjá livččii lean borran márkanis, de son livččii vástidan áhku jearaldahkii ahte son lea borran.</p>
<p>Jos Kátjá ii livčče lean šoavkat ja čierostuvvan, de dalle livččii lean lunddolaš geavahit miehtejearaldaga jos áhkku livččii háliidan diehtit leago Kátjá borran vai ii. Lohkki ii beasa diehtit maŋŋelisge leago Kátjá borran vai ii, muhto áhkku biehttalanjearaldat implisere ahte</p>
<p>Kátjá ii leat (várra) borran márkanis. 33) – Lea bat munnos heahti? Munnos lea niesti máŋgga vahkkui, ja jus dárbbašetne gáfe vuoššat, de sáhtte boaldit iežame reaga. Gal moai dan haga birgejetne. Ja moai besse leat ná lahkalaga! Niillas moddjestii ja gaikkehii Kátjá sallasis. Muhto Kátjá lei balus. – It go don bala, jearralii son. – Bala? Go don leat mu luhtte? In goassege!</p>
<p>Ovdamearkkas (33) Kátjá ja Niillas leaba ferten duoddarii bisánit neavrresdálkki dihtii ja cegget gaskaboddosaš lávu. Kátjá goallu ja jearrá Niillasis It go don bala , muhto Niillas lea oadjebas dahje ii hálit čájehit Kátjái balus. Niillasa mokta ja optimisma, ja nuppe dáfus sudno váttis dilli dagaha ahte Kátjá geavaha biehttalanjearaldaga dasgo Niillas ii oro ballame.</p>
<p>Jearrat, biehttalanjearaldat miehtejearaldaga sajis (jearrat bálvalusa) 34) <em type="italic">Ándaras: – Hearrán datte go masá de meaddáduvven. (Son njozáda beaskka eret.) </em></p>
<p><em type="italic">Ii bokti jo nu snuorddui. Mággá (čurve uvnaguoras gámmárii): – Viečč’al Biret feaskáris dan suoidneseahka. </em>(Gut/Ieš. 40) 40 </p>
<p>Dán ovdamearkkas Ándaras jearrá eamidis suoidnegieđahasa, ja geavaha biehttalanjearaldaga</p>
<p>Ii go eamidis leat suoidnegieđahas fidnet? Biehttalanjearaldaga geavaheapmi ovdanbuktá, ahte</p>
<p>Ándaras dárbbaša suoidnegieđahasa aiddo das dasgo son lea galmmihan juolggis.</p>
<p>Biehttalanjearaldagas boahtá stuorát mearis mieđiheami ohcan miehtejearaldaga ektui, ja nuppi olbmos lea váddásat biehttalat jearaldahkii.</p>
<p>Dán ovdamearkka olis sáhtášii geavahit miehtejearaldaga <em type="italic">Leafidnet </em>. Dasgo dás Ándaras jearrá bálvalusa nuppis ja go cealkkalahttun lea habitiiva (dás <em type="italic">eamidis </em>), de sáhttá muhtin muddui friija válljet geavahago miehte- vai biehttalanjearaldaga. </p>
<p>Miehtejearaldaga heivešii dattetge buorebut geavahit dakkár dilis go jearri ii dárbbaš omd. suoidnegieđahasa aiddo dalle go jearrá, muhto váldá suoidnegieđahasa mielde go vuolgá meahccái vai beassá molsut ođđa gámasuinniid dárbbu mielde.</p>
<p>Jearrat, bivdit (sihtat), mieđiheami ohcat (vearban <em type="italic">sáhttit, astat </em>) </p>
<p>Nickel ja Sammallahti (2011: 288, 289) leaba juohkán modálavearbbaid ja eará vearbbaid iešguđet joavkkuide modalitehtaid mielde. <em type="italic">Evne og kunnskap </em>vuolde lea vearba <em type="italic">sáhttit, </em>mii lea jorgaluvvon dárogillii, <em type="italic">å kunne (når det gjelder anledning, kraft, kroppslig ferdighet som ikke er tillært). Tillatelse, anledning, mulighet </em>vuolde lea vearba <em type="italic">astat </em>= <em type="italic">å ha tid til å. </em></p>
<p>Biehttalanjearaldat main vearba lea konditionála preseanssa 2. persovnnas lea appellerejeaddji; dat sisttisdoallá dego reakšuvnna nuppi olbmo navdojuvvon vástádussii.</p>
<p>Dáin direktiivvain lea dávjá modálavearba dego <em type="italic">sáhttit </em>dahje <em type="italic">gillet/viššat. </em>(Hakulinen ja earát 2004: 1573.)5 Dás lea váldon vuođđun suomagiella, muhto dát doallá deaivása maiddái davvisámegiela hárrái. Dutkanmateriálas eai gávdnon biehttalanjearaldagat, main geavahuvvojit finihttavearban <em type="italic">gillet </em>ja <em type="italic">viššat. </em></p>
<p>Nickelis ja Sammallahtis (2011: 277) leat ovdamearkkat ustitlaš imperatiivacealkagiin, omd.</p>
<p><em type="italic">Dohppe dal čoarvái! Vær så snill og grip fatt i hornet. </em></p>
<p><em type="italic">Njorres vel eambbo gáfe! Vær så snill og skjenk i mer kaffe. </em>5 Kielteinen kysymys, jonka verbi on kondiotionaalin preesensin 2. persoonassa, on vetoava; se sisältää ikään kuin reaktion tosen oletettuun vastaukseen. Näissä direktiiveissä on usein modaaliverbi kuten <em type="italic">voida </em>tai <em type="italic">viitsiä. </em>41 </p>
<p>Nickel ja Sammallahti čálliba, “Slike høflige imperativformer oppfattes ikke som befalinger, men heller som <em type="italic">oppfordringer </em>eller <em type="italic">anmodninger </em>” (2011: 277). “En oppfordring blir <em type="italic">enda høfligere </em>og mer beskjeden, når man formulerer den som et nektet spørsmål. I tillegg kan man bruke diminutivt / subitivt verb -stit / -lit , eller sette predikatoren i <em type="italic">kondisjonalis </em>, for eksempel: </p>
<p><em type="italic">Itgo boađe munnje veahkkin? Kunne du ikke komme og hjelpe meg? </em></p>
<p><em type="italic">Itgo njorres (diminutivt) munnje vel eambbo gáfe? Kunne du ikke være så snill og skjenke meg mer kaffe? </em></p>
<p><em type="italic">Ehpetgo dagaše (kondisjonalis) dan? Kunne dere ikke være så snill og gjøre det? </em>” (Nickel ja Sammallahti 2011: 277.) </p>
<p>Dáid Nickela ja Sammallahti ovdamearkkaid olis sáhttá geavahit modálavearbba <em type="italic">sáhttit </em>, omd. </p>
<p><em type="italic">Itgo sáhte/sáhtášii boahtit munnje veahkkin? </em>Dát jearaldat lea vel eanet ustitleabbo álgoálgosaš jearaldaga ektui. </p>
<p>Dán viđa čuovvovaš ovdamearkka olis vearba lea ovttaidlogu 2. persovnnas. Vearbbat leat biehttalankonditionálas ja biehttalanpreseanssas. Dáin ovdamearkkain jearri bivdá dahkat nuppi olbmo man nu dagu, ja dákkár biehttalanjearaldagat ohcet mieđiheami nuppi olbmos. 35) <em type="italic">– It ja muđuige livččet veahkkin. Guoimmuhivččet mánáid dás stobo luhtte, eadni gullo dadjamin. – Mun in astta! Mu leat dáhtton sárdnidit, áhčči dadjá. </em>(Vuo. 78-79) </p>
<p>Ovdamearkkas (35) eadni bivdá áhči orrut ruovttus vai son sáhttá veahkehit ládjobargguin.</p>
<p>Dás geavahuvvo biehttalankonditionála It go don sáhtášii joba jo lájuáigge leat ruovttus mii dahká jearaldagas ustitlačča. Dán jearaldaga geavahettiin hálli ohcá mieđiheami nuppis.</p>
<p>Jearaldagas leat advearbbat <em type="italic">joba jo </em>mielde mat galggašedje oažžut áhči eanet mieđisin eatni jearaldahkii. Áhčči sáhttá muđui gal mannat, muhto son berrešii <em type="italic">joba jo lájuáigge leat ruovttus. </em>Mađe unnit jearri gáibida dánlágan jearaldagain, dađe stuorát vejolašvuohta lea oažžut nuppis miehtevástádusa. Jearaldaga maŋŋá eadni geahččala vel ákkastallat, muhto su ákkastallamat eai suddat áhči váimmu. 42 36) <em type="italic">Nuppe vuoro goas goappašagat leigga sáhtus, mis lei gilvovuoddjin. Álo vuittii </em></p>
<p><em type="italic">Rávnná-Lemet. – It vuoittášit, árvaleimmet mii. Áddjá dušše mojohalai. </em>(Joh. 97-98) </p>
<p>Ovdamearkkas (36) lea maiddái biehttalankonditionála ja subjektii <em type="italic">don </em>lea vel lakton laktapartihkal -ge , mii implisere ahte eará olbmotge leat oastán valis heasttaid, ja olbmuid mielas áddjá maiddái berrešii oastit valit heastta. </p>
<p>Dán guovtti čuovvovaš ovdamearkkas (37, 38) Niillas háliida Kátjá vuolgit mielde. Dáin ovdamearkkain geavahuvvo biehttalanpreseansa, muhto biehttalankonditionála dagašii jearaldagaid ustitleabbon. 37) – Niillas lei vuolgimin. Son geahččá Kátjái, su čalmmiin lea dievva doaivva go son jearrala: – It go sáhte dál juo vuolgit mu fárrui? – Ale dájo! Mun ferten geahččalit jobe dán skuvlajagi ge ceavzit dáppe.– Niillas ii jeagadan su. Son baicca dollii su čavga sallasis. Soai leigga guhká jávohaga. Maŋážassii jearralii Niillas: It go sáhte vuolgit mu mielde dál? Vai moai besse hupmat. Dáppe orrot vel seainnit nai geahččamin munnuide unohas čalmmiiguin. – Na vuolgu fal, vástidii Kátjá ja doapmagođii oažžut biktasiid badjelii.</p>
<p>Ovdamearkkas (39) Niillas ja Kátjá leaba boradanbáikkis, ja Niillas bivdá ahte Kátjá čohkkát vel suinna boradanbáikkis. Dás sáhtášii biehttalanpreseanssa sajis geavahit biehttalankonditionála It go asttaše oanehaš vel čohkkát mii dagašii jearaldaga ustitleabbon. 39) Niillas imaštallagođii: – Vuolggát go? Kátjá nivkalii ja vuollegaččat: – Dáiddán fertet skuvlabargguid vuolgit bargat ja ... – It go astta oanehaš vel čohkkát? Nu somá lei duinna hupmat. Gal mun de maŋŋelaš čuovun du ruoktot. – In mun sáhte, dadjalii </p>
<p><em type="italic">Kátjá ja dovddai man unnán oaivil su sániin lei. </em>(Vars 54) 43 </p>
<p>Jearrat, árvalit/evttohit, mieđiheami ohcat (vearban <em type="italic">sáhttit </em>) </p>
<p>Dáin jearaldagain (40, 41, 42, 43, 44) lea biehttalankonditionála ja biehttalanpreseansa.</p>
<p>Vearbbat leat guvttiidlogu 1. persovnnas dahje máŋggaidlogu 1. persovnnas.</p>
<p>Biehttalankonditionála geavaheapmi dahká dákkár jearaldagaid ustitlaččabun biehttalanpreseanssa geavaheami ektui. 40) – Ean go moai ge sáhtášii geahččalit muhtumin steiket bánnogáhkuid ? árvala</p>
<p><em type="italic">Kirsten, go boahtá mu viežžat olggos. </em>(Joh. 86) 41) – Ean go moai sáhtášii válddestit náhki ja goarrut beaskka vávvái? evttohan mun. Jos fidnejetne velá eambu sáhpániid maŋŋá. – Jos nu gal geavvá, de mii buohkat gávnnahallat, Leena dadjá. Eat go mii sáhtášii daid caggat vuolgimis? Máret jearralastá . Jo, jos moai málestetne ja guossohetne buohkaide, Lásse álggaha: – Dalle duot bihkkagárren dammalaččat váibet ja nohkket dego njuoratmánát čižžegeahčái. – Mun lean Láilá, Márena skuvlaoabbá, dadjá Láilá ja dearvvaha Máhte gieđain. – Eat go mii sáhte čuojahit veahá Mari Boine musihka ovdal go ollet skuvlii? jearrá Láilá. – Mus eai leat Mari skearrut dáppe, muitala Máhtte. – Ráhkis! Ále beroš sus, son lea dušše dábálaš beallešaddi. Ean go sáhte irggástallat? jearrá eadni Chrisas justa nu jitnosit ahte mun gullen. </p>
<p>Jearrat, árvalit/evttohit, hástit, mieđiheami ohcat (vearban <em type="italic">vuolgit </em>) </p>
<p>Dáin ovdamearkkain (45, 46, 47) vearbbat leat guvttiidlogu 1. persovnnas dahje máŋggaidlogu 1. persovnnas. Dáin jearaldagain jearri hástá eará olbmo/olbmuid vuolgit gosa nu. Dáid jearaldagaid olis ii sáhte geavahit biehttalankonditionála, omd. * <em type="italic">Eatgo mii vuolggáše vel finadit duon savvonis? </em>44 45) – Máren! Ean go moai vuolgge márkanii oastit ođđa hamburgera dutnje? evttoha </p>
<p><em type="italic">Chris. – In mun gille, dat lea nu galmmas ja mus eai leat ruđat ge báhcán, dajan ja roahkohan gieđaidan. </em>(Stueng 84) 46) – Ean go moai vuolgge seŋgii fas? jearan sus, go mun dieđán dasa láve measta álo miehtat. Seaŋggas ii leat makkárge oaggunstággu ii ge telefovdna ja skohter lea jo olgovistái lohkkaduvvon. – Ále vuorjja dál, mun ferten bidjat siimma dása ovdal go bohtet guossit, gohčču son. – Juoksa maid vázzilii guppuštii vatnasis lusa: – O-já, na-jo, čeazit. Eat go mi vuolgge vel finadit duon savvonis. Dál dahan lea jo idja jorggihan. Farga lea jo fas olles čuovga. Lásseš rohttestii buvssaidis ja dajai: – Na dat dat gale heive. </p>
<p>Jearrat, vuorjat, mieđiheami ohcat (vearban <em type="italic">beassat </em>) </p>
<p>Nickel ja Sammallahti (2011: 288) leaba juohkán modálavearbbaid ja eará vearbbaid iešguđet joavkkuide modalitehta miede. <em type="italic">Tillatelse, anledning, mulighet </em>vuolde lea vearba <em type="italic">beassat </em>= <em type="italic">å få anledning til å. </em></p>
<p>Dán ovdamearkkas lea unnamánáš (Kátjá) riegádan ja stuorát mánát háliidivčče unnamánáža oaidnit. Mánát vurjet áhči ja dáinna biehttalanjearaldagain ohcet mieđiheami. 48)</p>
<p>Gievkkanis šattai ealas. Mánát lihkadišgohte, vázzigohte lagalagabui gámmár uvssa man duohken gulle unna bárgun jienaža. Sii vuorjagohte áhči. – Eat go beasa unnamánáža oaidnit? Lea go nieiddaš vai bártnáš?</p>
<p>Jearrat, mieđiheami ohcat 49)</p>
<p><em type="italic">Go mon ledjen ain sártnodeame dainna dálu-isidiin, de dajai son munnje vuigestaga: – Almma don leat suola, fuorra, doron ja garrodalli. Mon vástidedjen sutnje: – In mon leat suola in ge fuorra in ge doron. Muhto garrodallama mon in biehttalan bearehaga ahte in mon leat garrodallan, dasgo dat leai leamaš mus dávjjimus beaivvalaš suddu dan lági, ja leai dan dihte govdoseamus mu oamedovddus. De jearai </em>45 son fastain mus: – It go don leat suddugas? Mon vástidedjen sutnje: – Suddugas mon galle lean. </p>
<p>Dán ovdamearkkas Bær (girječálli) vástida, ahte son ii leat suola, fuorrá dahje doron, muhto mieđiha ahte garrodalli son gal lea. Dasto dálu isit jearrá <em type="italic">It </em>ja dalle Bær mieđiha, ahte son lea suddugas. Dás dálu isit geavaha biehttalanjearaldaga, mainna son ohcá mieđiheami Bæras iežas oaivilii; namalassii ahte Bær lea maiddái suddugas nugo buot earáge olbmot. Dán mieđiheami ohcci jearaldagas lea váldovearban <em type="italic">leat </em>ja jearaldat lea biehttalanpreseanssas. </p>
<p>Jearrat, nannejumi ohcat 50)</p>
<p>Oza skuvlii juoga sadjái, mana ja loga! Mii dárbbašit soames girjjálaš čeahpi maid dáid duoddariidda. Ehpet go leat ovttaoaivilis? Biera jávohuvai ja geahččagođii olbmáidis. Sii nannejedje su sániid, ja de šattai hirbmat jaskat. Kátjá geahčai dollii.</p>
<p><em type="italic">Jurdagat girde juohke guvlui. Lei go son Bierás riekta? Son šuohkehii ja dajai vuollegaččat: – Eadni ja áhčči eaba suovaše mu goassege vuolgit. Ja mot mun galggašin din haga ceavzit? </em>(Vars 49) </p>
<p>Biera háliida ahte Kátjá galggašii ohcat skuvlii ja váldit oahpu. Biera ákkastallá vuos manne</p>
<p>Kátjá galggašii ohcat skuvlii ja ovddida biehttalanjearaldaga <em type="italic">Ehpet </em>, mainna Biera ohcá nannejumi eará olbmuin. Dás jearaldat ovddiduvvo dakkár olbmuide, geat leat jáhkkimis seamma oaivilis go jearri ieš. Dán nannejumi ohcci jearaldagas lea váldovearban <em type="italic">leat </em>ja jearaldat lea biehttalanpreseanssas. </p>
<p>Jearrat, ávžžuhit</p>
<p>Dán guovtti ovdamearkkas lea jearrama lassin ávžžuhus. Jos ovdamearkka (51) olis politiija livččii geavahan imperatiivacealkaga, <em type="italic">Luoitte munno sisa </em>de cealkagis livččii boahtán ovdan gohččun, ja Kátjá livččii stuorát mearis bággehallan luoitit politiijaid sisa. </p>
<p>Biehttalanjearaldaga <em type="italic">It </em>geavaheapmi addá Kátjái stuorát mearis vejolašvuođa biehttalit luoitimis politiijaid sisa imperatiivacealkaga ektui. 46 51) – Moai letne politiat ja áiggošeimme duinna lonuhit moadde sáni, dajai son. – Jus dat leat don gean namma lea Kátjá? – Muinna go? Politiat? Kátjá suorganii nu issorasat ja fertii dollet uksii gitta vai ii gahča. – It go luoitte munno sisa? Kátjá rabai uvssa áibbas rabas, jávohaga. – It go mana kantiidnii veahkehit daid earáid, Máren? jearrá Báljes Niillas ja čohkkeda mu báldii. – Mun ledjen dušše bosiheamen dás, mun manan dohko fargga. </p>
<p>Jearrat, hástalit </p>
<p>Hástalanjearaldagain geavahuvvo vearba <em type="italic">duostat </em>nugo dán guovtte ovdamearkkas. In dieđe, sáhtášiigo eará vearbbaid geavahit dákkár hástalan-jearaldagaid olis. 53) – Manne Máren it vuojat minguin? jearrá Láilá bikini nuoladettiin. – It go duostta čájehit iežat álásin? Leat go nu ropmi ja buoidi? Buorre lea go it čájet, huiká Sire jođus sávdnái. – Maidbat doai áigubeahtti munnuin – gurpasit? Moai dat gal iežage goste! Láilá bohkosastá. – Munnos leat mopedat duos váre vuolde. Ean gillen heaibut daiguin duon vuostálahkii. Eahppi go duostta daid nala? Juhán nárresta. </p>
<p>Jearrat, evttohit, rávvet</p>
<p>Niillas háliidivččii deaivat Kátjá, muhto Niillas ii sáhte mannat Kátjá geahčai dasgo Kátjá vánhen-guoktá leaba Niillasa vuostá. Niillas muitala iežas váttis dilis earáide ja Mihkkal Ánte jearrala Niillasis <em type="italic">It </em>Mihkkal Ántte jearaldat ii leat dušše jearaldat, muhto seammás maiddái evttohus ja ráva Niillasii, maid son dán dilis berrešii dahkat. 55) <em type="italic">– Dii ehpet oba ipmir ge man biru váttis dat lea! Niillas diškii gáfeloahpa mii vel lei guksevuođus dollii nu šnirihii vel. Olbmát jávohuvve ja šadde fáhkkestaga nu duođalaččat. Sii ipmirdišgohte dál leat gusto Niillasis duohta váttisvuođat. Mihkkal </em>47 </p>
<p><em type="italic">Ánte jearralii siivvut: – It himihii Niillas. – In agibeaivvis! </em>(Vars 90) </p>
<p>Jearrat, fuomášahttit</p>
<p>Dán ovdamearkkas eadni jearrá fuomášahttin láhkai ádjás ja Johánasas, ahte su mielas fatnasis lea menddo stuorra lásta, muhto áddjá ja Ánde eaba beroš su fuomášahttimis ja eaba daga gullinge. 56) Gálvu lei nu ollu ahte ássadiid rádjái lei čáhci. Eadni cakkai čalmmiid. Dát ii vissa mana bures, ja son jearrala: – Ii go fatnasis oro mearehis stuorra lásta ja ollu gálvu? </p>
<p><em type="italic">Áddjá ja Ánde goargŋuba bivastat gállus. Eaba daga gullin. </em>(Joh. 34-35) <em type="bold">4.2.2. Laktapartihkal -bat (ja eará hámit) </em></p>
<p>Dát ovdamearka lea Nielsena giellaoahppagirjjis: <em type="italic">Itkirken?’ </em>(1979a: 185). Nielsena sátnegirjjis leat gávdnon čuovvovaš ovdamearkkat: </p>
<p><em type="italic">Itdu der?’ </em>(1979b). Buot dát ovdamearkacealkagat impliserejit imaštallama. </p>
<p>Partikkelen føyes til det første leddet i setningen (eller det siste ordet i leddet hvis dette er sammensatt). Den brukes i <em type="italic">forundrende spørsmål </em>og kan også uttrykke <em type="italic">bebreidelse. </em></p>
<p>Ii bat leat skuvlii álgán? Har hun da ikke begynt på skolen?</p>
<p>Ehpet– Donhan ikte juo basset vuovttaid! – Ii bat oaččo basadit? – Du vasket da håret ditt i går! – Får en så ikke vaske seg?</p>
<p>Dutkanmateriálas gávdnojedje oktiibuot 16 biehttalanjearaldaga. Lean juohkán ovdamearkacealkagiid sierra joavkkuide. 48</p>
<p>Jearrat, imaštallat, ávžžuhit 57) </p>
<p>De mannen mon fastain goahtan lusa nu johtilit ja čurvejin mu reaŋgabártnažan Lásse: – Lásse-máhka! de sabehiid ja de čuoigajeadnu ealu jávrri ala vuojehit rátkit, de dál galga šaddat rátkka. Mu áhkka čurvii fastain munnje: – It ben borral maidige, ovdal go čuoigabehtet. Mon vástidedjen mu áhkkasan: – Eai dál jođe borramušat ovdal go rátkka lea šaddan.</p>
<p>Dán ovdamearkkas áhkká lei jáhkkán ja vuordán, ahte isit borada ovdal go vuolgá rátkit bohccuid. Dás ii vuhtto dušše imaštallan, muhto maiddái ávžžuhus isidii, ahte son livččii galgan vuos borrat ovdalgo čuoigala. Dán jearaldagas lea vearban biehttalanpreseansa ja danne jearaldagas boahtá ovdan maiddái ávžžuhus. Bær girjjis geavahuvvo muđui álo jearaldatpartihkal muhto dán biehttalanjearaldagas geavahuvvo jearaldatpartihkal -ben. </p>
<p>Nuortasuopmanis lea dábálaš geavahit jearaldatpartihkkala -ban dánlágan biehttalanjearaldagaid olis.</p>
<p>Jearrat, imaštallat 58) – Maid ahte restoráŋŋa doallabeahtti doppe máddin? jearai Gutnel Sakaris. – Nageahččaletne goittot. – Gutnel-gáccis fas lea káfea Girkosiiddas, muitalii Heaika.– Dallehan mii bargat vehá dego seamma suorggis, moddjii Sakari. – It ban šat Gutnel duddjo? imaštalai Kristiina.– In leat máŋgga jahkái. Ii gánnet.</p>
<p>Gutnel-gácci lea álgán doallat kafea , muhto Kristiina ii dieđe dan. Heaika dadjá <em type="italic">Gutnel-gáccis fas lea káfea Girkosiiddas </em>ja dan guladettiin Kristiina ovddida Gutnelii imaštalli jearaldaga It ban šat Gutnel duddjo , dasgo son jurddaša ahte Gutnel ii šat duddjo dasgo son lea oasálažžan kafeafidnus. Dán jearaldagas lea maiddái biehttalanpreseansa nugo ovddit ovdamearkkas (57), muhto dasgo dás geavahuvvo advearba <em type="italic">šat </em>, de jearaldagas ii sáhte boahtit ovdan ávžžuhus <em type="italic">. </em></p>
<p>Hakulinen ja earát čállet, ahte biehttalanozolašvuohta (suomagillii <em type="italic">kieltohakuisuus </em>) dárkkuha, ahte muhtin sátni, sátnehápmi, laktapartihkal dahje eará dajaldat ilbmana vuosttassadjásažžan dahje aivvefal biehttaleami váikkuhusbirrasis. Sis lea ovdamearka mas geavahuvvo advearba 49 <em type="italic">enää </em>(šat), En halua <em type="italic">enää </em>olla täällä ‘In hálit leat <em type="italic">šat </em>dáppe’. (2004: 1547.)6 Dán cealkaga sáhttá jorahit biehttalanjearaldahkan ja bidjat biehttalanvearbba ovttaidlogu 2. persovdnii, </p>
<p><em type="italic">Etkö sinä enää halua olla täällä? </em></p>
<p>Hakulisa ja earáid suomagiela giellaoahppagirjjis leat negatiivvalaš temporála partihkkalat (suomagillii <em type="italic">negatiivisia temporaalisia partikkeleja </em>) ja daid joavkkus lea maiddái <em type="italic">enää </em>(šat) (gč. 2004: 1549). Lean geavahan <em type="italic">šat </em>olis namahusa advearba, inge partihkal. </p>
<p>Jearrat, imaštallat (vuostejearaldat) 59) – <em type="italic">In mun ipmir maid don humat, dajai Kátjá heađis. Maid Lásse lea bargan? </em></p>
<p><em type="italic">Lea go juoga várálaš? Eahppi go sáhte muitalit! – It bargá? – Ii son leat gal mu irgi, in ge mun dieđe maidege su bargguid birra. </em>(Vars 187) </p>
<p>Ovdamearkkas (59) Kátjá jearaha politiijain Lásse birra, ja iige oro diehtime maidige Lásses.</p>
<p>Dalle politiija ovddida biehttalanjearaldaga Kátjái, mas vuhtto imaštallan go Kátjá ii oro diehtime maid Lásse bargá. Dás Kátjá badjelmearálaš jearahallan oažžu politiija ovddidit imaštalli jearaldaga dasgo son jáhkká, ahte Lásse lea Kátjá irgi ja danne politiija mielas Kátjá galggašii diehtit maid Lásse bargá. Dán jearaldaga olis laktapartihkkala geavaheapmi ii buvttaše ovdan imaštallama seamma mearis álgoálgosaš jearaldaga ektui. 60) – Gosabat Láilá lea šaddan, go ii leat šat máŋgga jahkái dihtton? – It ban dieđe, ahte </p>
<p><em type="italic">Láillá-gázzi leat áigá jo fárren Ruŧŧii, Máret álggaha, muhto ii geargga lohppii, go vuot gullogoahtá lahkoneamen mohtora jurra. </em>(Vuo. 93-94) </p>
<p>Ovdamearkkas (60) Juhán ovddida imaštallá ohcanjearaldaga, <em type="italic">Gosa... </em>ja Máret fas bealistis ovddida imaštalli biehttalanjearaldaga danne go son lei jáhkkán, ahte maiddái Juhán diehtá ahte Láilá lean fárren Ruŧŧii. 6 KIELTOHAKUISUUS tarkoittaa sitä, että jokin sana, sanamuoto, liitepartikkeli tai muu ilmaus esiintyy ensisijaisesti tai pelkäästään kiellon vaikutuspiirissä. 50 </p>
<p>Jearrat, imaštallat (vearban mentálavearbbat)</p>
<p>Oktasaš dán viđa čuovvovaš ovdamearkkas lea mentálavearbbaid <em type="italic">dovdat, gullat, muitit </em>ja <em type="italic">oaidnit </em>geavaheapmi. Buot dát vihtta ovdamearkka leat gávdnon nuorttabeale girječálliid girjjiin. Dáin cealkagiin geavahuvvo jearaldatpartihkal -ban , ja mihtilmas dákkár oanehis cealkagiin lea, ahte pronomen <em type="italic">don </em>báhcá eret. Jearaldatpartihkal -ban geavahuvvo ovttaidlogu 2. persovnnaid olis. Dáin ovdamearkkain ii leat nu ollu jearrama funkšuvdna go guovtti ovddabeale ovdamearkkas (59, 60). 61) – Guhte leat don? jearralii Káre. – It ban dovdda. Muittatgo čakčat moai málestalaimme ... Ii geargan šat eambo čilget, go Káre bohkosii ja rohttii gieđas eret gistá sis, dearvvahii ja sávai suohtasis juovllaid. </p>
<p>Ovdamearkkas (61) Ánde imaštallá go Káre ii dovdda su go soai dearvvahallaba. Ánde ovddida Kárii biehttalanjearaldaga mas vuhtto imaštallan go Káre ii dovdda su. Maiddái ovdamearkkain (62, 63, 64) boahtá jearrama lassin ovdan imaštallan. 62) – Fidnejetne málesguoli ja besse háleštit. Dutnjege somát. Ja bahče dasto gusaguoktá ja bidje lákcamilkkiid lohppet. – Eai leat šat gusat. It ban leat gullan? Bárdni eamidašláidiiga ovdalaš mihcamáraid geaidnogurrii, gos šibitbiila galggai doalvut daid máttas njuovvanláhkai. Naba sávzzat? – Datge galget vel dán gease geaidnogurrii.</p>
<p><em type="italic">Lea juo oasti dieđus. – Itdasa. </em>(Vest/Árb. 123) 63) – It don dárbbaš huikit! Dáhan mun lean dás, ráhkkaneamen. It ban oainne? </p>
<p><em type="italic">Násterássi jearrá. – Ráhkkaneamen? Gosa árpmuid? jearan ipmašis. </em>(Vuo. 64) 64) – Muittuhit? Na jisgo maid?– It ban muitte? Geassit, dalle go doai etniin finaide lubmemin, rássi jearrá ja joatká ohpit: – Dallehan eadnát muitalii, mo meahcis oaidná, gos lea máddi! – Ammatmis nu! </p>
<p>Ovdamearkkas (65) Ándaras jearahallá badjelmearálaččat ja ovddida imaštalli jearaldaga</p>
<p><em type="italic">Maidbii dálges lehpet </em>, masa Vulle vástida biehttalanjearaldagain It ban dal oainne, maid mii 51 <em type="italic">dál leat. </em>Dás Vulle geavaha biehttalanjearaldaga dainna ulbmiliin, ahte Ándaras galggašii oaidnit maid sii leat dahkamin, iige jearahallat duššiid. Dás partihkkala <em type="italic">dal </em>geavaheapmi dahká, ahte dán jearaldagas boahtá ovdan imaštallama lassin eaddun. 65) </p>
<p>Leahkkasa uksa. Buohkat geahčastit uksii. Ándaras čákŋala. Ándaras: – Buorát ain doložis. Mii gullo? Mo eallán lehpet? Maidbii dálges lehpet? Vulle: – It ban dal oainne, maid mii dál leat.</p>
<p>Jearrat - vástidit, mieđiheami ohcat</p>
<p>Dáid jearaldagain olmmoš jearrá nuppi olbmos, ja olmmoš maiddái dego vástida iežas jearaldahkii, ja ohcá seammás mieđiheami nuppi olbmos. Buot dáin mieđiheami ohcci jearaldagain (66, 67, 68, 69, 70, 71, 72) lea váldovearban <em type="italic">leat </em>, ja jearaldat lea biehttalanpreseanssas. 66) </p>
<p><em type="italic">Go mon ledjen cealkan ámen dan suomagiel rohkadusas, de álge easkka olbmot rohkadallat, ja muhtumat vela čierrugohte ja sahkagohte. Aitto mon ledjen loahpaheame mu sárdnumuššan ja rohkadussan, de loaiddastii okta olmmai mu lusa ja dajai munnje: – Manne sártnut don suomagillii ja sámegillii it sártno? Mon vástidedjen sutnje ja dadjen: </em>– Eai go bai dis leat muhtumat guđet gullet suomagiela? </p>
<p><em type="italic">De vástidii son fas munnje: – Leat galle guđet gullet suomagiela. </em>(Bær 121) </p>
<p>Ovdamearkkas (66) Bær (girječálli) muitala dáhpáhusas go son lei sárdnume suomagillii, ja de bođii muhtun olmmái su lusa ja imaštalai go Bær sártnui suomagillii. Várra dát olmmái lea hárjánan gullat Bæra hupmame sámegiela, ja danin olmmái imaštallá go Bær sártnuige suomagillii. Bær de dasto jearrá Eai go bai dis leat muhtumat guđet gullet suomagiela mainna ohcá nannejumi iežas jáhkkui, ahte muhtun guldaleaddjit gullet (ipmirdit) suomagiela. Dát</p>
<p>Bæra jearaldatcealkka doaibmá sihke jearaldahkan ja vástádussan ovddit jearaldahkii, ja seammás Bæra ulbmilin lea oažžut miehtemiela iežas jáhkkui, ahte muhtumat olmmošjoavkkus máhttet suomagiela.</p>
<p>Dán ovdamearkkas olmmái geavaha vearbba <em type="italic">sárdnut, Manne sártnut don ... </em>Vearba <em type="italic">sárdnut </em>lea oarjjabeale sátni ja mearkkaša <em type="italic">hupmat/ hállat </em>, muhto sáhttá mearkkašit maiddái <em type="italic">sárdnidit </em>52 (suomagillii <em type="italic">saarnata, </em>dárogillii <em type="italic">å preke </em>). Konteavstta vuođul jearri oaivvilda <em type="italic">sárdnidit </em>iige <em type="italic">hupmat. </em>Bæras lea miellagiddevaš čilgehus olbmái manne son sárdnu suomagillii, iige sámegillii, ja dan sáhttá lohkat seamma siiddus dán ovdamearkka teakstabihtá maŋŋá. </p>
<p>Dán ovdamearkkas lea geavahuvvon jearaldatpartihkalovttastupmi , ja dát lea áidna dákkár ovdamearka mii gávdnui dutkanmateriálas. Otná beaivve dákkár ovdamearkkaid olis geavahuvvo čállingielas jearaldatpartihkal -bat, Eai bat dis leat muhtumat ... muhto dattetge dát rievdaduvvon jearaldat lea semanttalaččat seammalágan álgoálgosaš jearaldaga ektui. 67) <em type="italic">Das dollagáttis čohkohaladettiin muitaledje albmat hearraideaset. Biehtar jearralii </em></p>
<p>Sámmolis vissisvuođa dihtii hearraska dovdomearkkaid. Sámmol: – Na itgon dieđe mas daid dovda? Biehtar: – Na mibat lea vuos juo nammage? Sámmol: – Namas dat gale vihtta, beare moai su árvomearkkain dovde. Biehtar: – I bat leat generále?</p>
<p><em type="italic">Sámmol: – I de leat de generále. Juoksa: – Na ammal kapteidna gal lea? Sámmol bonjastii oaivvis ja muitalii: – Dat i leat generále ige káptena, muhto dat lea Suoma ja </em></p>
<p><em type="italic">Ruošša stuoramus hearra. </em>(Gut/Rád. 18) </p>
<p>Dán ovdamearkkas (67) albmát suokkardallet hearráid dovdomearkkaid. Biehtar evttoha hearrá árvun generála, masa Sámmol eai mieđa. Biehtar geavaha biehttalanjearaldaga <em type="italic">Igenerále </em>, mii doaibmá sihke jearaldahkan ja vástádussan. Ulbmilin lea oažžut eará olbmuin miehtemiela iežas jearaldahkii, muhto earát eai guorras dasa. 68) </p>
<p><em type="italic">Buohkat dovde gamus ahte beavdde birra lei duldeme. – Eai leat eará sajis? Eai dat goit láve goassege diekko, earágo jur dán jagi ... Viellja humai vuollegaččat. Geahččalii čilget ja jaskkodahttit dili, muhto áhčči ii šat gullan geange. – Iežamet čivggat, liikká jallat go dáččat. Áhčči lei duođas moaráskan. </em>(Sara 29) </p>
<p>Dán ovdamearkkas (68) gili lahka galgá huksejuvvot crossabána, ja badjebearraša bárdni lea maiddái movttáskan hárjehallat mohtorsihkkeliin. Áhčči ii leat goit nu mielas crossabánii dasgo son ballá, ahte dan dihtii sii bohtet massit guohtuneatnamiid. Dán ovdamearkkas geavahuvvo biehttalanpreseansa <em type="italic">eai sáhte </em>ja biehttalanverbii lea laktojuvvon laktapartihkal 53 -bat , mii dahká ahte jearaldagas boahtá ovdan mieđiheami ohcan. Jearaldat lea maiddái várrugas ja diplomáhtalaš amas viellja suhtadit áhči. Jearaldatcealkaga maŋŋá viellja iská vel ákkastallat vuollegaččat crossabána huksema beales, muhto áhččái vielja ákkastallamat eai bastte. 69) – Vai nie das geavai, láhttestii Ánde go gulai áššis. – Nie geavai, oalle juo vahát, dávistii Biret-Káre. – Diet ii leat dan veara ášši ahte dies gánneta šat hállagoahtet, oktiibat dal gálbi jápmá, dajai Birgget. – Muhto ii bat lean dan buoremus gusa gálbi? jearai Ánde. – Na nu lei, mieđihii Biret-Káre. </p>
<p>Ovdamearkkas (69) gussa lea guoddán jápmán gálbbi, ja olbmot leat jearastuvvan dáhpáhusa geažil. Birgget dadjá <em type="italic">oktiibat dal gálbi jápmá </em>mainna son oaivvilda, ahte ii leat vuosttas geardi go gálbi jápmá, ja dáinna dajaldagain son háliida unnášit vahága, ja iige háliidivčče hállat dán áššis eanet. Ánde jearrá Muhto ii bat lean dan buoremus gusa gálbi mainna son háliida buktit ovdan iežas oaivila; namalassii ahte vahát lea dan muttos stuoris go aiddo buoremus gusa gálbi jámii. Dán ovdamearkkas Ándde jearaldat doaibmá sihke jearaldahkan ja vástádussan, ja ohcá seammás mieđiheami eará olbmuin. 70) – Lávet go ruovttus davvin fitnat dávjá, jearralii Kátjá. – Láven dieđusge. In mun gal ceavzzáše dáppe jus in beasaše duoddariin finadit duollet dálle. It go don dieđe mot sápmelažžii lea gávpogis orrut? Mu rumaš lea dáppe ja siellu lea doppe mánnávuođa jávregáttis. Ii bat duinna nai leat nu? – Muinna gal lea álo leamašan nu, juohke sajes. </p>
<p>Dán ovdamearkkas (70) Lásse hupmá Kátjái iežas áibbašumis mánnávuođa ruovttubáikái davás ja sáhkavuoru loahpas ovddida biehttalanjearaldaga Ii bat duinna nai leat nu man ulbmilin lea ohcat nannejumi iežas jáhkkui, ahte maiddái Kátjá áibbaša davás.</p>
<p>Laktapartihkkala sáhtášii guođđit eret, muhto dalle jearaldagas boađášii unnit mearis mieđiheami ohcan, Ii bat duinna leat nu? 71) <em type="italic">– Dan ii sáhte go ovtta láhkai veahkehit. Gásttašit ja skeŋket sutnje ráfi. – Gásttašit? </em></p>
<p>Ii bat dasa ferte leat báhppa? Áhkku šluvgilii oaivvi. (Sara 97) 54</p>
<p>Dán ovdamearkkas (71) máná-guoktá jearaldat <em type="italic">Ii </em>implisere, ahte lea dušše báhppa gii sáhttá gásttašit eahpáračča ja dan láhkai addit sutnje ráfi. Dáinna jearaldagain máná-guoktá ohcaba nannejumi iežaska jáhkkui. Áhkku ii dattetge guorras sudno jearaldahkii dasgo son diehtá eará ráđiid movt maiddái dábálaš olmmoš sáhttá gásttašit eahpáračča, ja dan láhkai addit sutnje ráfi. 72) – Geassi lea min beaivi ja giđđa lea fas min iđit. Dálvi lea midjiide šattuide idja, dalle mii oaidnit. – Ii bat dáppe leat dalle issoras seavdnjat? gažastan vehá balus. – Dishan maid láve leat ihkku seavdnjat ja giibat gal dalle dárbbaša čuovgga go oađđá? soahki geasihišgoahtá. </p>
<p>Dán ovdamearkkas (72) Máret lea báhtaran skuvllas meahccái ja son idjada muhtin barttas.</p>
<p>Ihkku Máret niegada ja niegus son jearrá soagis Ii bat dáppe leat dalle issoras seavdnjat?</p>
<p>Dáinna jearaldagain Máret ohcá soagis mieđiheami, ahte dálvit lea issoras seavdnjat. <em type="bold">4.2.3. Laktapartihkal -son </em></p>
<p>Dát ovdamearka, man sáhtášii atnit muhtinlágan jearaldahkan, gávdno Nickela ja Sammallahti girjjis: <em type="italic">Iigo </em>(2011: 210). Dát ovdamearkka buktá ovdan jearri jáhku jearaldatvuloš áššái ja ohcá mieđiheami nuppi olbmos. Dán ovdamearkkas jearri vuordá, ahte nubbi lea seamma oaivilis suinna. Nickel čállá giellaoahppagirjjistis, <span type="quote">“på “negative spørsmål: et positivt svar”</span> (1994: 206). Dás Nickel dárkkuha, ahte olmmoš biehttalanjearaldagain ohcá mieđiheami nuppi olbmos, ja oačču jáhkkimis miehtevástádusa nuppis. Dutkanmateriálas eai gávdnon biehttalanjearaldagat, mas lea jearaldatpartihkal -son ja mat geavahuvvojit jearrama funkšuvnnas. <em type="bold">4.2.4. Čoahkkáigeassu </em></p>
<p>Dutkanmateriálas gávdnojedje oktiibuot 32 biehttalanjearaldaga mas geavahuvvo laktapartihkal -go . 55</p>
<p>Viđa jearaldatcealkagis geavahuvvo modálavearba <em type="italic">áigut </em>. Njealji jearaldagas hálli geavaha dákkár jearaldaga dalle go nubbi olmmoš ii oro áigumin dahkat vurdojuvvon dagu. Ovtta jearaldagas jearri háliida diehtit áigugo nubbi olmmoš dahkat jearaldatvuloš dagu vai ii. Hálli ii dattetge hálit nuppi dahkat jearaldatvuloš dagu vai ieš beassá ávkašuvvat dagakeahtes dagu dihtii. </p>
<p>Olmmoš vállje geavahit biehttalanjearaldaga miehtejearaldaga sajis maiddái dalle go son árvvoštallá ja dulko dili dakkárin, ahte biehttalanjearaldat lea rivttes jearaldat dan ságastallandilis. Dalle olmmoš navdá dahje jáhkká oažžut biehttalanvástádusa nuppi olbmos.</p>
<p>Dutkanmateriálas gávdnojedje njeallje dákkár jearaldatcealkaga.</p>
<p>Dutkanmateriálas gávdnui okta ovdamearka mas olmmoš jearrá bálvalusa nuppi olbmos ja jearaldagas lea cealkkalahttun habitiiva. Dán ovdamearkka olis sáhttá muhtin muddui friija válljet geavahago miehte- vai biehttalanjearaldaga, muhto dán jearaldaga olis dattetge heive buorebut geavahit biehttalanjearaldaga.</p>
<p>Modálavearbbat <em type="italic">sáhttit </em>ja <em type="italic">astat </em>geavahuvvojit biehttalanjearaldagain go jearri bivdá (sihtá) ja seammás ohcá mieđiheami nuppi olbmos. Dutkanmateriálas gávdnojedje vihtta ovdamearkka. </p>
<p>Modálavearbba <em type="italic">sáhttit </em>olis leat gávdnon guokte ovdamearkka mas vearba lea biehttalankonditionálas, ja guokte ovdamearkka mas vearba lea biehttalanpreseanssas. </p>
<p>Biehttalankonditionála geavaheapmi dahká jearaldagaid unnit gáibitmeahttumin ja ustitlaččabun biehttalanpreseansa ektui. Ovtta jearaldagas geavahuvvo modálavearban <em type="italic">astat </em>, ja vearba lea biehttalanpreseanssas. </p>
<p>Modálavearba <em type="italic">sáhttit </em>geavahuvvo maiddái dakkár jearaldagain, main jearri árvala/evttoha ja seammás ohcá mieđiheami nuppi olbmos. Dákkár ovdamearkkat gávdnojedje vihtta. Jearri háliida dahkat maid nu ovttas eará olbmuin/olbmuiguin. Modálavearba <em type="italic">sáhttit </em>sáhttá leat jogo biehttalanpreseanssas dahje biehttalankonditionálas. Dákkár jearaldagain vearba lea jogo guvttiid- dahje máŋggaidlogu 1. persovnnas. </p>
<p>Vearba <em type="italic">vuolgit </em>geavahuvvo dakkár jearaldagain, main jearri árvala/evttoha ja hástá, ja seammás ohcá mieđiheami nuppi olbmos. Jearri háliida dahkat maid nu ovttas eará 56 olbmuin/olbmuiguin ja hástá su/sin mielde. Dákkár jearaldagain vearba lea biehttalanpreseanssas, ja vearba lea jogo guvttiid- dahje máŋggaidlogu 1. persovnnas. </p>
<p>Ovtta jearaldagas boahtá ovdan vuorjan, ja mii seammás ohcá mieđiheami nuppi olbmos.</p>
<p>Dutkanmateriálas gávdnui okta jearaldat, mii geavahuvvo go jearri ohcá mieđiheami nuppi olbmos, ja okta jearaldat mas jearri ohcá nannejumi eará olbmuin.</p>
<p>Dasa lassin gávdnojedje čuovvovašlágan jearaldagat main geavahuvvo jearaldatpartihkal -go : guovtte jearaldagas ávžžuhus, guovtti jearaldagas jearri hástala, ovtta jearaldagas evttoha ja rávve, ja ovtta jearaldagas fuomášahttá.</p>
<p>Dutkanmateriálas gávdnojedje oktiibuot 16 jearaldatcealkaga main leat laktapartihkal (ja eará hámit). Dán 16 jearaldatcealkaga sáhttá juohkit guovtti váldojovkui. Vuosttas joavkkus leat ovcci jearaldaga. Njealji jearaldatcealkaga leat imaštalli jearaldagat, muhto ovtta jearaldagas lea imaštallama lassin maiddái ávžžuhus. Viđa ovdamearkkas geavahuvvo laktapartihkkalin -ban pronomena <em type="italic">don </em>haga, ja vearban leat mentálavearbbat <em type="italic">dovdat, gullat, muitit </em>ja <em type="italic">oaidnit. </em>Buot dát oanehis imaštalli jearaldatcealkagat leat gávdnon nuorttabeale girječálliid girjjiin. Nuppi váldojoavkkus leat čieža jearaldatcealkaga, main hálli jearrá ja maiddái dego vástida iežas jearaldahkii, ja ohcá seammás mieđiheami eará olbmuin. </p>
<p>Laktapartihkal geavahuvvo dalle go hálli jearrá ságastallanguoimmis muhtin goalmmát olbmo birra, ja dalle vearba lea ovttaidlogu 3. persovnnas, muhto dutkanmateriála ovdamearkkain ii gávdnon oktage dákkár molssaeaktojearaldat mas geavahuvvo laktapartihkal -son. Obanassii dutkanmateriálas leat unnán jearaldagat, mas vearba lea ovttaidlogu 3. persovnnas. </p>
<p>Olmmoš ii álo sáhte geavahit miehtejearaldagaid ságastallamis. Muhtimin olmmoš dárbbaša biehttalanjearaldagaid, ja dain leat dehálaš doaimmat ságastallamis. Biehttalanjearaldagain bohtet ovdan jearri iežas vuordámušat, oaivilat ja miellaguottut. Dákkár jearaldagat eai dušše jeara, muhto jearrama olis leat seammás eará implikašuvnnat maiguin jearri iská unnit eanet váikkuhit ságastallanguoimmi vástádusaide ja daguide. 57 <em type="bold">4.3. Ohcanjearaldagas miehtevearba </em></p>
<p>Dán kapihttalis gieđahalan jearaldatcealkagiid main lea miehtevearba, ja kapihttala <em type="bold">4.4. </em>vuolde fas gieđahalan dakkár ohcanjearaldagaid main lea biehttalanvearba. <em type="bold">4.3.1. Jearaldatsátni </em></p>
<p>Ohcanjearaldagain sáhttá leat dušše jearaldatsátni, ja jearaldagas ii dárbbaš leat jearaldatpartihkal dasgo dábálaččat jearaldatsátni okto bastá deavdit jearrama funkšuvnna.</p>
<p>Dákkár jearaldatcealkagat gávdnojedje ollu dutkanmateriálas, ja daid sáhttá gohčodit rabas jearaldahkan, ja eaige jearaldagain leat eará implikašuvnnat.</p>
<p>Jearrat 73) <em type="italic">– Goas don boađát? – Maŋit bearjadaga, jus lohpidat viehkat mu birračeabeha ja sávvat munnje buresboahtima. </em>(Vars 184) </p>
<p>Dán ovdamearkka (73) vástádussan ii leat dušše minimavástádus nugo giellaoahppagirjjiin láve leat, muhto vástádus lea oalle guhkki. Dán jearaldaga sáhttá gohčodit rabas jearaldahkan. 74)</p>
<p><em type="italic">Ruossut-doarrás girddašedje násttiid čuotnamat almmi šiljus. Muhto guovssahasat eai oidnon. Piera váccii fas stohpui, go oinnii bohccuid livvadeamen. – Gos bohccot? jearralii isit. Piera: – Duo leat duon vielttis. Oassi lea livvon. </em>(Gut/Ieš. 95) </p>
<p>Ságastallamis sáhttá ohcanjearaldagain báhcit eret mii nu cealkkalahtuid nugo dán ovdamearkkas (74) mas váilu verbála <em type="italic">leat, </em>muhto dattetge dát lea rabas jearaldat. </p>
<p>Cealkkalahtuid eretguođđin cealkagiin gohčoduvvo ellipsan.</p>
<p>Jearrat, nannejumi ohcat 75)</p>
<p><em type="italic">Kátjá viehkalii vissui. – Áhčči, maid don leat fierbmut vuolgime? jearralii Kátjá go ollii vissui. – Na-a, ledjen mun gal jurddašan. </em>(Vars 31-32) 58 </p>
<p>Dán ovdamearkkas Kátjá jearrá, <em type="italic">Áhčči, maid don leat fierbmut vuolgime </em>dasgo Kátjá lea gullan áhkustis, ahte áhčči áigu vuolgit fierbmut. Dás Kátjá jearrá áhčistis dan maid son lea jo gullan ja háliida nannejumi, ahte áhčči duođai lea vuolgime fierbmut. Dás Kátjá jearrá ja maiddái vástida iežas jearaldahkii. Dákkár dáhpáhus gávdnui dušše okta dutkanmateriálas. </p>
<p>Čuovvovaččat gieđahalan ohcanjearaldagaid, main geavahuvvo jearaldatsátnin <em type="italic">manin/manne. </em></p>
<p>Jearaldatsáni <em type="italic">manin/manne </em>olis leat eanet geavahanvejolašvuođat eará jearaldatsániid ektui, ja lean juohkán jearaldagaid golmma joavkku vuollái. </p>
<p>Jearrat siva (jearaldatsátnin <em type="italic">manin </em>) </p>
<p>Dán guovtti ovdamearkkas (76, 77) hálli háliida diehtit siva jearaldatvuloš ášši ektui. 76)</p>
<p><em type="italic">Nillá fas háleštii nuorra gávpebálvváin. Dat lea somá go donge besset boahtit deike dán min ávvudandilálašvuhtii. – Na lea gal. – Leango riekta ádden ahte don leat doppe máddin eret? – In nu máddin. Dušše Giemajávrris. – Na manin movttáskit deike vuolgit? – Go oidnen dan almmuhusa aviissas. </em>(Vest/Árb. 214) 77) </p>
<p><em type="italic">Ja go gulai Ristena jiena nuppe geahčen, dovddai son ain dan imaš, ártegis balu. Son čohkkedii ja jearralii Ristenis: – Manin don riŋget? Nuppe geahčen lei guhká ilgadis jávohisvuohta. Ja dat jietna mii viimmat botkii jaskesvuođa lei amas ja vuollegaš: – Kátjá, mus leat heajos ságat. </em>(Vars 140) </p>
<p>Jearrat siva, imaštallat (jearaldatsátnin <em type="italic">manin/manne </em>) </p>
<p>Hakulinen ja earát čállet, ahte sihke biehttaleaddji ja miehtemielalašge sivvii guoski jearaldat addá implikašuvnna, ahte dilli galggašii hálli mielas eará láhkai (2004: 1597).7 78) <em type="italic">– Dasa váccii Aapoge ja Biehtár. Áiccaiga olbmo reagas. Gáttiiga vuos, ahte juhkan olmmoš dat njanzá. Aapo ii máššan mannat meattá, jearralii: – Guhte dat die hurgá reagas? Ande: – Na manin? Biehtár: – Na manin reagas nollát ná buolašin? Ánde: </em>7 Niin kielteinen kuin myönteinenkin syytä koskeva kysymys luo implikaation , että tilanteen tulisi puhujan mielestä olla toisin. 59 <em type="italic">– Mun lea dán dálu bovdejun guossi. Aapo čaimmihii: – Há-há. Na manne stohpui it dalle mana? Ánde: – Mun fitnen, muhto ii lohkan lean hestiige saji. Biehtár: – Geassas heastta ja vuoddjá Márgget-Iŋgir geahčai. Doppe lea mu heastta luhtti guoros sadji. Ja gámmerloktii šihttet vel máŋga olbmo. </em>(Gut/Ieš. 61) </p>
<p>Ovdamearkkas (78) jearaldat <em type="italic">Na manin reagas nollát ná buolašin </em>implisere imaštallama </p>
<p>Biehtára beales, ja son árkkálmastá Ándde gii buolašin veallá reagas. Biehtára mielas áššit eai leat dál riekta, ja son ordne Ándii idjadansaji ja hestii stállasaji. 79)</p>
<p><em type="italic">Munnje orui dat ártegin go son leai bisanan dasa, dálu orru olmmoš , dego duottarsápmelaš, go i leat mannan Nilleman dállui, mi lea dušše beatnatgullan-beali duohken das eret. De mon jerren sus: – Manne don leat dása orron, go it leat mannan </em></p>
<p><em type="italic">Nilleman dállui? De vástidii son munnje: – In dál goit mannan dállui. </em>(Bær 111) </p>
<p>Dán ovdamearkkas (79) Bær (girječálli) mielas áššit eai leat riekta ja dilli galggašii leat eará láhkai, ja son imaštallá manne Gávggos-Erkke-Erke ii leat mannan Nilleman dállui, mii lea oalle lahka Erkke bisánansajis. Erke čilge ahte son lei dovdagoahtán vuoiŋŋalaš buohccivuođa, ja danin ii lean duddon mannat Nilleman dállui.</p>
<p>Jearrat siva, imaštallat, cuiggodit (jearaldatsátnin <em type="italic">manin/manne </em>) 80) </p>
<p><em type="italic">Ánde seavestii Marjutta lusas ja dajai: – Diet Issát lei duođaige erenomáš olmmoš. Su duojit čiŋahit min ruovttuid vel guhká dan maŋŋá go min earáid áigáibohtosat leat vajálduvvan. Su muitu báhcá eallit go mii earát leat eanaiduvvan čáhppes muoldan. – Ale viša Ánde! šikkastii Birgget sámegillii. – Manin hálat nie roavvásit Marjutta gullut? – Vai Marjuttage boahta diehtit mo ášši lea. </em>(Vest/Árb. 166-167) </p>
<p>Dán ovdamearkkas (80) Birgget jearrá, <em type="italic">Manin hálat nie roavvásit Marjutta gullut? </em>Birggeha jearaldat implisere imaštallama ja seammás dat lea cuiggodeapmi Ándii, ahte son berrešii čábbáseappot hállat dasgo Marjuttage lea das gullamin. Dán jearaldagas ii boađe nu ollu ovdan siva jearran ovddit ovdamearkkaid (76, 77, 78, 79) ektui, muhto buorebutge imaštallan ja cuiggodeapmi. 60 81) <em type="italic">– Diet buohcci olmmoš ... dán birra han son humai. Neavrri mánná ... golmma geardde birra! – Maid! Manne daid álggat dál muitalit? Viehkaletne eret dás! </em></p>
<p><em type="italic">Čearggui viellja. – Hššš! Diet áddjá lei áibbas sihkkarit oaidnán dan seamma go moai, muhto son dajai juoidá eará. </em>(Sara 35-36) </p>
<p>Dát ovdamearkka (81) maiddái implisere imaštallama ja cuiggodeami, ja iige dánge ovdamearkkas boađe nu ollu ovdan siva jearran. <em type="bold">4.3.2. Jearaldatsátni ja laktapartihkkal (ja eará hámit) </em></p>
<p>Dutkanmateriálas gávdnojedje oktiibuot 41 ohcanjearaldaga main geavahuvvo laktapartihkal -bat (ja eará hámit). In gieđahala dás analysaoasis buot ovdamearkkaid dasgo eatnašat leat semanttalaččat seammaláganat.</p>
<p>Juohkebeaivválaš ságastallamis erenomážit jearaldatpartihkalhápmi gullo hui dávjá ohcanjearaldagaid olis, ja davvisámegiela nuortasuopmanis maiddái -ban. Maiddái dutkanmateriálas jearaldatpartihkal -bat (ja eará hámit) geavahuvvojit ollu, ja iige sáhte dadjat ahte buot jearaldagain boahtá ovdan imaštallan dahje eará implikašuvnnat. Jearaldagaid sáhttá iskat meroštallat dan mielde gos, goas ja makkár dilis dat geavahuvvojit, ja makkár eará sánit jearaldagain geavahuvvojit mat sáhtášedje buktit ovdan imaštallama dahje eará implikašuvnna. </p>
<p>Nielsen lea čállán sátnegirjjistis laktapartihkkala birra; “Fremhevende partikkel: (efter spørrende ord) vel; erstatter for en del (særlig i bekreftende svar) mangelen av sterk setningsaksent, mo- ba(i) juo galggaš gávpi mannat, go ...? hvordan skulde vel handelen kunne gå, når ...?rytmisk funksjon </p>
<p>Dasgo sámegiela ohcanjearaldagaid olis lea dávjá váilevaš cealkkaakseanta, de jearaldatpartihkal (ja eará hámit) geavaheapmi buktá buorebut jearrama funkšuvnna ovdan. Danin ii sáhte dadjat, ahte álo go jearaldatpartihkal -bat geavahuvvo ohcanjearaldagas, de dat implisere imaštallama dahje man nu eará implikašuvnna. 61 </p>
<p>Jearrat</p>
<p>Dát ovdamearka orošii leamen dušše jearaldat lasseimplikašuvnnaid haga. Dás jearaldatpartihkkala buktá jearrama funkšuvdna buorebut ovdan dasgo dat muđui bázášii váilevažžan -bat haga. 82) Ándaras: – Guhte bat dus skihparin leai? Juoksa bajidii áirruid ja muitalii: – Bikka- oarpmealle dahan leai vuot báikkiid miel’ njaldimin, muhto mun čurvon, ahte boađe jat suhkat! </p>
<p>Jearrat, imaštallat </p>
<p>Nickel ja Sammallahti čálliba čuovvovaččat jearaldatpartihkkalis , “Den brukes i <em type="italic">forundrende spørsmål </em>, Gos bat Máret lea?Hvor kan vel Marit være? </p>
<p>Borrama maŋŋá áhčči goargŋu loktii ja vehá áigge geahčen boahtá vulos guvttiin koaffariin. – Maid bat don duođaid ge leat vuolgimin? eadni jearrá ipmašis. – De bođii vuolgga! áhčči vástidastá dego máilmmi lunddolamos áššái.Ale jo vuolgge! Mii dárbbašat du dál alimus bargguid áigge! áddjá gieldá.</p>
<p>Ovdamearkkas (83) lea dálu isit jo ovddit beaivvi muitalan, ahte lea vuolgimin mátkái vaikko ladjobarggut maiddái leat álgimin. Maŋit beaivvi leage isit báhkken koaffariiddis ja vuolgaladdamin, ja dálu eamit jearrá Maid bat don duođaid ge leat vuolgimin go oaidná isidis.</p>
<p>Eamit geavaha advearbba <em type="italic">duođaid </em>masa lea lakton laktapartihkal -ge mii implisere, ahte isit áigu duođaid vuolgit nugo lei jo ovdal hállan vaikko vel várra eamit lei sávvan ahte nubbi ii dattetge vuolggáše. Jearaldatpartihkal -bat buktá dás jearrama funkšuvdna buorebut ovdan dasgo dat muđui bázášii váilevažžan -bat haga. 84) </p>
<p><em type="italic">Juhán dearvvaha Leena ja jearrá fas Márehis: </em>– Gosa bat Láilá lea šaddan, go ii leat šat máŋgga jahkái dihtton? It ban dieđe, ahte Láillá-gázzi leat áigá jo fárren </p>
<p><em type="italic">Ruŧŧii, Máret álggaha, muhto ii geargga lohppii, go vuot gullogoahtá lahkoneamen mohtora jurra. </em>(Vuo. 93-94) 62 </p>
<p>Ovdamearkkas (84) boahtá ovdan imaštallan hálli beales. Juhán ii leat oaidnán Láillá máŋgga jahkái, ja danne Juhán geavaha jearaldagas jearaldatpartihkkala mii buktá ovdan imaštallama. Maiddái Máreha vástádusas, mii lea biehttalanjearaldat, It ban dieđe, ahte ... boahtá ovdan imaštallan Juhána imaštalli jearaldahkii dasgo Máret lei jáhkkán Juhána diehtit, ahte Láilá lea fárren Ruŧŧii. </p>
<p>Jos Juhán livččii geavahan jearaldaga mas lea dušše jearaldatsátni <em type="italic">gosa, Gosa Láilá lea šaddan, go ii leat ... </em>de dat buvttašii unnit mearis imaštallama álgoálgosaš jearaldaga ektui. </p>
<p>Dalle Máret livččii geavahan biehttalanjearaldaga, mii vástideaddji mearis livččii unnit imaštalli, <em type="italic">It </em>85) – Já nu, dadjá áhčči. Dalle han mii oažžut máhccagoahtet ruoktot. – Ruoktot? Gos ba dat lea dus dál?jievžžasta eadni. It oro muitimin, dat lea beare gutnačopman, buot </p>
<p><em type="italic">Háldenjárga. – Ruoktun šaddá fas dál go mii vistti ceggestat, vástida áhčči, ja áibbas movttiida hállat ja plánet. </em>(Joh. 60-61) </p>
<p>Ovdamearkkas (85) girječálli áhčči gullá, ahte duiskkalaččat leat vuolgán Kárášjogas, muhto leat boaldán viesuid doppe. Dalle son dadjá, áhte sii sáhttet máhccat ruoktot ja eadni jearrá imaštallan láhkai, <em type="italic">Gos </em>Dás áhčči ii dieđusge dárkkut ruoktun buollan dálu, muhto báikki Háldenjárgga. Jearaldatpartihkal -ba buktá dás jearrama funkšuvdna buorebut ovdan dasgo dat muđui bázášii váilevažžan -ba haga. 86) </p>
<p>Ánde: – Dágo’n leat odne jo ná olu bajidan? Káre moddjestii vuot: – Na. Olugot dal dás lea? Gosa bat don jođát duoinna čorragiin? Ande spivkestii fuolkivuođa oskálii: –</p>
<p><em type="italic">Dutnje jeagelbajidanskihpárin vulgen. </em>(Gut/Ieš. 12) </p>
<p>Ovdamearkkas (86) Ándde vástádus ii doarjjo, ahte Káre jearaldat livččii imaštalli. Dattetge sáhttá jearaldat leat dárkkuhuvvon imaštalli jearaldahkan, muhto dás Ánde spivke fuolkevuođa oskálii, ahte son dal mat jeagildanskihpárin lea vuolgán. Várra son ii váldde imaštalli jearaldaga duođas ja leaikkastallá Káriin. 63</p>
<p>Jearrat siva, imaštallat</p>
<p>Dán ovdamearkkas Áslat imaštallá go Juovssas leat golbma niibbi boahkána vuolde. Juovssa ii oro liikomin Áslaha jearaldahkii ja ovddida álggos vástádussan <span type="quote">“jearaldaga”</span> Áslakii, muhto álgá maŋŋelis čilget manne sus leat golbma niibbi boahkána vuolde. Dán jearaldagas laktapartihkkala eretguođđin dagašii jearaldaga unnit mearis imaštallin. 87) Áslat geahčai Juksii ja jearralii: – Juoksa, manne bat dus leat golbma niibbi boahkan vuolde? Juoksa moddjestii ja dajai: – Du niskki aldebat leat? Dát niibi lea, risviel’, mainna láven čuoimmi čohkat, dá fas ... </p>
<p>Jearrat (sáhkkiivuohta)</p>
<p>Jearaldatsániid <em type="italic">galle </em>ja <em type="italic">makkár </em>geavaheapmi ohcanjearaldagaid olis sáhttá impliseret sáhkkiivuođa. Konteavstta vuođul sáhttá árvvoštallat boahtágo jearaldagas ovdan sáhkkiivuohta. Sámegiel giellaoahppagirjjiin eai gávdnon dákkár jearaldatcealkagat. 88) – Kristiinas lea leamaš nu váttis dien dáhpáhusa maŋŋá. Ii leat velge ollásit čielgan. Kristiina lei ollu eanet gitta áhčistis, nu gáttán. – Galle máná bat sudnos leat? jearai Birgget. – Golbma. Guokte bártni ja nieida. </p>
<p>Dán ovdamearkkas (88) Tytti-Liisu lea boahtán galledit davás, ja muitala eará olbmuide oappás Kristiina birra gii orru Mátta-Suomas. Birggeha jearaldat <em type="italic">Galle máná </em>implisere sáhkkiivuođa. Birgget diehtá Kristiinas ja su isidis leat mánáid, muhto Birgget ii dieđe aiddo galle máná sudnos leat. Dás jearaldatpartihkal -bat buktá jearrama funkšuvdna buorebut ovdan dasgo dat muđui báhcá váilevažžan -bat haga. 89) – Galle bat ledje mat dodje? Áhkku dovddai albmáid beahtahallama, muhto seammás son dovddai earáid sáhkkiivuođa ge. Vaikko earát dan dahke, de áhkku ii ballan hupmamis. Son lei Ellon-áhkku, boarráseamos nisu, gean buohkat agi dihte gudnejahtte. Ja dál lei son ieš ge sáhkkii. – Guokte. Nihce-áddjá luoitilii guokte čoskka dollii seammás go vástidii. </p>
<p>Dán ovdamearkkas (89) áhkku lea gullan, ahte bohccot leat gárgidan. Áhkku lea sáhkkii ja háliida diehtit galle bohcco leat gárgidan. Dás geavahuvvo dušše jearaldatsátni <em type="italic">galle </em>ja substantiiva <em type="italic">bohcco </em>lea guđđojuvvon eret. Dasgo bohccuin lea leamaš sáhka jo ovdalis, de ii leat šat dárbu geardduhit sáni <em type="italic">bohcco </em>dasgo buohkat dihtet mas lea sáhka. Dán ovdamearkkas jearaldatpartihkkalis -bat lea dehálaš doaibma dasgo dan haga dán ovdamearkkas ii livčče jearrama funkšuvdna. 90) – Lásse! Kátjá fuomáša man apmasiid diet namma čuojai. – Maid? Makkár bargu bat dus duođái lea? – Mus go? Gal dasa manašii viehka guhkes áigi dan čilget justa mii dat lea. Mun barggan oainnát dihtoriiguin. </p>
<p>Dán ovdamearkkas (90) geavahuvvo jearaldatpartihkkala lassin advearba <em type="italic">duođai </em>, mat ovttas dagaheaba ahte jearaldat implisere sáhkkiivuohta. Jos dán jearaldagas guođášii eret advearbba <em type="italic">duođai </em>, de das impliserešii unnit mearis sáhkkiivuohta. 91) </p>
<p>Mon čohkkajin ráfis moarsi luhtte. Ovtta háve bohte mu nai lusa dat Gárasavvon moriidan olbmot ja jearraledje: – Na, makkár bai dát olmmai lea mii dás čohkká?</p>
<p><em type="italic">Moarsi vástidii mu ovddas ja dajai. – I dat dát olmmai čuoččo buorádusa vuosta. </em>(Bær 101) </p>
<p>Dát ovdamearka (91) lea hearvái go olbmot háliidit diehtit olbmá (girječálli Bær) kvalitehta (oskkolaš - suttolaš), iige gii son lea. Dát ságastallan lea dáhpáhuvvan badjel beannot čuohte jagi dassái dalle go lestadianismmas lei nana coakci davvin. Ovdal lei oskkus dehálaš oassi álbmoga eallimis, ja iige leat nu imaš jos olbmot háliidedje diehtit makkár eará olbmuid vuoiŋŋalaš dilli lea. Jearaldatpartihkal -bai implisere sáhkkiivuođa, muhto seammás dat buktá jearrama funkšuvnna ovdan.</p>
<p>Čujuheaddjipronomen <em type="italic">dát </em>lea sivvan go laktapartihkal -bai ii laktas <em type="italic">olmmái </em>-sátnái dán ovdamearkkas. Dán cealkagis -bai boahtá <em type="italic">makkár- </em>sáni maŋŋái, iige <em type="italic">olmmái- </em>sáni maŋŋái, dasgo <em type="italic">dát- </em>sátni lea ovdal <em type="italic">olmmái- </em>sáni ja dalle -bai ii sáhte laktásit <em type="italic">olmmái </em>-sátnái. Jos dán cealkagis <em type="italic">dát- </em>pronomena sirddášii maŋŋelii, de dalle laktapartihkkala -bai sáhtášii laktásit <em type="italic">olmmái- </em>sátnái, makkár olmmái bai dát lea mii dás čohkká dasgo <em type="italic">makkár- </em>sátni sáhttá 65 doaibmat gihppun ovttas substantiivvain. Semanttalaččat dát rievdaduvvon jearaldat lea seammalágan go álgoálgosaš jearaldat. </p>
<p>Dáid cealkagiid sáhttá iskat maiddái jearaldatpartihkkaliin <em type="italic">mii dás čohkká </em>ja Makkár olmmái bat dát lea mii dás čohkká. Jearaldatpartihkkalat -bai ja -bat leaba hámiska beales earáláganat, muhto dat addiba jearaldahkii seammalágan mearkkašumi. <em type="bold">4.3.3. Jearaldatsátni ja laktapartihkal -son </em></p>
<p>Ovdamearkkat, main geavahuvvo laktapartihkal -son , gávdnojedje oktiibuot ovcci dutkanmateriálas, ja gieđahalan dán kapihttalis buot ovdamearkkaid.</p>
<p>Jearrat, (eahpesihkarvuohta)</p>
<p>Nielsena (1979a) giellaoahppagirjjis lea ovdamearka, “ <em type="italic">mo(v)t son dat lea? </em>‘hvordan er vel det?” Nielsena (1979b) sátnegirjjis lea ovdamearka, “ <em type="italic">miison dat lea muoraid? </em>‘hvad er vel det for et tre?” “Partikkelen -son står vanligvis i <em type="italic">spørresetninger </em>og føyes til setningens første ledd. Slike spørsmål stiller man heller til seg selv enn til andre. Spørsmålet uttrykker dermed at man er <em type="italic">usikker </em>og ikke venter noe <em type="italic">konkret svar. </em>Eksempel: Mii son duot lea muoraid? Hva er vel det for et tre der borte? Son roahkasmahtii iežas. Váccii ráhpa luhtti hoaiggadeai gánddaid lusa. Jearralii: – Gos son dáppe lea čoakkalmasvisti? Muhtun nuorra olmmái dajai dego duođaid: – Dá de lea dat maid jearat. Mana beare sisa. Káre ii uhcánašge eahpidan. Lávkii ráhpá ala. Sealggobealde gulai čaimmiheamen. Bisánasttii. Jurdilii: – Eai dan dal filleš! Gulai fas sealggoduohken: – Duođaid lea gáiggas, go ii jáhke šat olbmuid ságaid. </p>
<p>Ovdamearkkas (92) Káre lea ohcamin čoakkalmasvistti. Su jearaldat implisere eahpesihkarvuohta jerrojuvvon ášši hárrái nugo ohcanjearaldagain dávjá láve leat go dain geavahuvvo laktapartihkal . Káre ii šat dieđe maid galggaš jáhkkit dasgo muhtin olmmái dadjá dego duođaid <em type="italic">Dá de lea dat maid jearat, </em>ja Káre manadettiin čoakkalmasvistái gullá fas gean nu čaimmiheamen. 93) Hoammanisu: – Na galhan dálge oidnostalle gal gale návddi luottat. Duo ja dá lei gumpe ruohttan luotta badjel. – Muhto gosa son mii galgat daid herggiid dahkat, mat limppuid alde leat? Hoammanisu: – Daidhal gale lea maiddái buoremus luoitit čorragii. Lávžžiid vel gálgala eret. </p>
<p>Ovdamearkkas (93) Sámmola jearaldagas boahtá ovdan eahpesihkarvuohta maid dán dilis galggašii dahkat herggiiguin. Gumppet leat nelgon ja olbmot galggašedje iskat hehttet gumppiid speadjamis bohccuid. Maiddái čuovvovaš ovdamearkkain (94, 95, 96) boahtá ovdan eahpesihkarvuohta hálli beales. 94)</p>
<p><em type="italic">Vulle: – Gokko </em>(Gut/Ies. 35) 95) Nisu háliidii oahppat diehtit juoidá Eanuleagis. – Mii lean duon njárgga namma. – In dieđe. – Muhto don alla duoddara nama don gal dieđusge dieđát mii oidno do Norgga bealde? – Lean vajáldahttán. – Naba mii son duon sulložis lea namma? – Ale jearat duššiid ! Gierdá mu buot diehtit! – Mii son dat čoavddus sáhttá leat? Maid moai galge ohcat? – Dieđe juo hearrá. </p>
<p>Jearrat, (sáhkkiivuohta, ironiija)</p>
<p>Sámegiel giellaoahppagirjjiin eai gávdnon jearaldatcealkagat, main boahtá ovdan sáhkkiivuođa. Dalle go jearaldat guoská olbmuide, de jearaldagas boahtá ovdan sáhkkiivuohta. 67 97) – Guhte son diet olmmái leai, gii Káre-Mákká láidii? jearai Aapo savkosiid-láhkai</p>
<p><em type="italic">Biehtáris. Biehtár vástidii ja imaštalai: – Maid, it dovdan? Diet-dahan leai Nuvvos- </em></p>
<p><em type="italic">Ánde. Vilges gákti badjelis ja spirtačáhppes gálssohat julggiin. Maid, it dovdan? </em></p>
<p><em type="italic">Aapo: – Gal mun veaháš gale gudjen. </em>(Gut/Ieš. 64) </p>
<p>Dán ovdamearkkas (97) Aapo lea sáhkkii ja háliida diehtit olbmá guhte Káre-Mákká lea láiden. Olmmái fiinna gárvvuiguin lea čuohcan Aapo čalbmái, muhto son ii leat dovdan olbmá. Danin Aapo jearrá Biehtáris jos de mat son dovddašii olbmá. Dás Aapo lea sáhkkii ja háliida maiddái vástádusa Biehtáris. 98)</p>
<p>Biret: – Mu mielas gale orui Čuonjeláddoš Ándarasa suopman. De an nu čoavjje sis orui juoigamin, jietna boahtá dego geavgŋávuođus. Mággá: – Gean son de mat de juoiggai? Biret: – Na Vulle Iŋggá luohti mu mielas gale orui. Mággá: – Nahan dal oažžu vaikke eŋgelgielain juoiggadit, ii dáidde Iŋgá sus gale beroštit.</p>
<p>Dán ovdamearkkas (98) geavahuvvo partihkal <em type="italic">de </em>guktii ja partihkal <em type="italic">mat </em>oktii, maid geavaheapmi dán jearaldagas buktá ovdan sáhkkiivuođa. 99) – Buorre eahket, Máren! Gii son dá lea du mielde dál ihkku? jearrá gávpebálvá. Mun in dieđe maid galggan vástidit. Mii son Chris lea munnje? – Mun lean Chris, Márena eatni irgi. </p>
<p>Dán ovdamearkkas (99) gávpebálvá lea sáhkkii, ja háliida diehtit gii almmái lea, muhto dás gullo maiddái ironiija. 100) Jođus skuvlii, juovlafestii nohká Sandstorm šuokŋa ja Láilá lea justa doarvái sáhkkii jearrat: – Gii son dát almmái lea geas ná lihkku lea vuojihit munno joatkkaskuvlla juovlafestii? – Mun lea Máhtte, dadjá Máhtte.</p>
<p>Ovdamearkkas (100) Láilá lea sáhkkii, ja háliidivččii diehtit gii sáhttolaš lea, muhto dán jearaldagas gullo maiddái ironiija. Dát jearaldat lea erenomáš dasgo vearba lea 3. persovnnas vaikko jearaldat ovddiduvvo olbmui gii ieš lea das gullamin.. 68 <em type="bold">4.3.4. Jearaldatsátni, laktapartihkal -ges/-gis (ja partihkal dal ) </em></p>
<p>Laktapartihkal geavahuvvo ohcanjearaldagain ovttas jearaldatsániin (omd. <em type="italic">gii, maid, mii </em>) Dán dutkamušas guorahalan analysaoasis dušše jearaldatcealkagiid, muhto válddán dás álggus ovdan mii giellaoahppagirjjiin lea čállon laktapartihkkala -ges/-gis birra maiddái eará tiippažaš cealkagiid olis. </p>
<p>Nielsena sátnegirjjis lea ovdamearkan muitalancealkka, <em type="italic">Áhčči tur kom) fortalte slik </em>(1979b). Nielsen lea čállán giellaoahppagirjjistis, “ -gis svarer oftest til det norske uttrykk ‘i sin tur’, fremhever gjerne noget som ikke er tenkt på før: <em type="italic">dihten gal, ahte guohtun dáppe lea buorre, muhto go ii leat stohpu (viessu), – ii biva olmmoš gis ‘jeg visste, at beitet er godt her, men når her ikke er hus, – så kan folk ikke holde sig varme </em>.” (Nielsen 1979a: 187.) </p>
<p>Laktapartihkal geavahuvvo oažžut ovdan juoidá maid ii ovdal leat smiehttan, Eanu gis vázzilii ovdii? -gis <em type="bold">( -ges ) </em></p>
<p>Dutkanmateriálas gávdnojedje oktiibuot 19 ovdamearkka, main geavahuvvo laktapartihkal -ges/-gis. Lean sirren jearaldagaid pragmatihka ja semantihka vuođul iešguđet joavkkuide.</p>
<p>Ollu ovdamearkkat ledje seammaláganat ja gieđahalan dás 10 ovdamearkka.</p>
<p>Dutkanmateriálas gávdnojedje golbma jearaldatcealkaga, mas lea laktapartihkkala lassin vel partihkal <em type="italic">dal. </em>Dán kapihttala loahpas gieđahalan dán golbma jearaldatcealkaga. </p>
<p>Jearrat</p>
<p>Dákkár ovdamearka gávdnui dušše okta dutkanmateriálas, ja dán jearaldagas laktapartihkal buktá ovdan, ahte muhtin eará olmmoš lea jo dahkan dan seamma ášši. Dán ovdamearkkas lea vuos Lásse sávvan juoidá, ja de son jearrá Kátjás maid son gis sávvá. 101) <em type="italic">– Mus leat guokte sávaldaga, čilgii Lásse. – Vuosttaš lea ahte mun háliidivččen du iežan luhtte daid čuovvovaš 365 beaivvi maid. Nubbi sávaldat lea ahte Sápmi sattášii </em>69 oktan riikan! Na maid don gis sávat? jearai son Kátjás. – Naa ... mun sávan ahte </p>
<p><em type="italic">Bruce Springsteen galggašii Sápmái boahtit doallat konseartta boahtte geasi, boagustii Kátjá. </em>(Vars 180) </p>
<p>Jearrat, imaštallat</p>
<p>Buot dán njealje ovdamearkkas boahtá ovdan imaštallan hálli beales. Dutkanmateriálas ledje oktiibuot 13 dánlágan ovdamearkka. 102) Geigen duođaštusa áhččái ja son vilppasta vuos gaskaárvvu. Dasto lohkagoahtá nummiriid vuolágeažis. Orru beanta duhtavaš mu duođaštussii. – Na na mii dá ges , bisána áhčči geavahusa nummira buohta. – Eadni, boađesmat deike, son čurve.</p>
<p><em type="italic">Ovttas soai imaštallaba mu ovcceža. </em>(Vest/Čáh. 50) </p>
<p>Ovdamearkkas (102) bárdni geige skuvladuođaštusa áhččásis, gii lohkagoahtá nummiriid.</p>
<p>Okta nummir čuohcá goit áhči čalbmái; namalassii geavahusa nummir, mii ii leat logeš nugo son lea hárjánan oaidnit bártnis duođaštusas. Ovdamearkkas lea vuos partihkal <em type="italic">na </em>guokte geardde ja adverbiála <em type="italic">dá </em>masa lea lakton laktapartihkal -ges. Buot dát ovttas dahket ahte jearaldat ovdanbuktá imaštallama hálli beales. 103) Juhán iđista nurkke birra. Maŋis boahtá árgget muhtin nuorra bárdni, guhte orru jieppadeamen amas, bealleálas nieiddaid, iige álggos duotto oppa jienáditge. – Mat dát ipmašat ges guovdu duoddara? Juhán jearrá mojunjálmmiid. Na, gosabat nu hoahppu šattai. Munno dihte gal oažžubeahtti leat nie unnán gárvvuiguin, buoret vel. </p>
<p>Dán ovdamearkkas (103) Juhán ii lean vuordán oaidnit guokte bealleálás nieidda guovdu duoddara. Juhán dadjá <em type="italic">Mat dát ipmašat </em>dego son mat livččii oaidnán jo eará ipmašiid ovdal, muhto dás <em type="italic">dát ipmašatges </em>buktá ovdan imaštallama. </p>
<p>Jos álgoálgosaš jearaldagas válddášii substantiivva <em type="italic">ipmašat </em>eret ja lavttášii laktapartihkkala -ges čujuheaddjipronomenii dát, Mat dát ges guovdu duoddara , de dalle boahtá ovdan unnit mearis imaštallan álgoálgosaš jearaldaga ektui. Jos ovdamearkkas válddášii laktapartihkkala 70 -ges eret, Mat dát ipmašat guovdu duoddara , de maiddái dalle jearaldat buvttášii ovdan unnit mearis imaštallama. Cealkagis <em type="italic">Mat dát guovdu duoddara </em>ii boađáše ovdan imaštallan, ja iige dan heiveše geavahit álgoálgosaš konteavsttas. </p>
<p>Maiddái čuovvovaš ovdamearkkain (104, 105) boahtá jearrama lassin imaštallan. Dáid ovdamearkkaid olis sáhtášii laktapartihkkala guođđit eret, muhto dalle jearaldagain ii boađáše ovdan seamma mearis imaštallan álgoálgosaš jearaldagaid ektui. 104) – Gea dá, Juan! Gii dát ges lea geas leat nallasan buvssat, ja bahta oidno govas? jearrá Ina Juanas. – In dieđe, muhto gea su buoidi gokčá olles hivssega, áibbas eatnjehas, dadjá Juan. – Mun lean ballágoahtán ahte donge vel jámat, dovddastii Risten. – Ále dájo! Mun nuorra olmmoš. – Muhto iihan áhččátge lean vel nu boaris. – Heaitte juo eret! Na gos diekkár jurdagiid ges leat roggan? – Mun gal in birgešii okto. Vealggit máksit ja buotlágan áššit doaimmahit. </p>
<p>Jearrat, imaštallat, moaitit “Undertiden har en snev av ringeakt eller misbilligelse: maid don doppe gis gálašat?‘hvorfor skulle du også va der?’ -gis Maid don gis balat? </p>
<p>Nickel ja Sammallahti čálliba, “Partikkelen kan også uttrykke bebreidelse, Na maid don dál gis/ dál ges áiggut?‘Hva vil du nå da?’ (til en som stadig maser)</p>
<p>Giellaoahppagirjjiin leat gávdnon dát golbma jearaldatcealkaga main boahtá ovdan moaitin.</p>
<p>Dán golmma ovdamearkka (106, 107, 108) olis geavahuvvo jearransátnin advearba <em type="italic">maid </em>ja cealkagis lea lassin laktapartihkal -ges/-gis. Jearaldatsátni <em type="italic">maid </em>čujuha nuppi olbmo daguide, ja danne jearaldagat buktet ovdan imaštallama lassin moaitima jearri beales. Dákkár ovdamearkkat gávdnojedje golbma dutkanmateriálas ja gieđahalan daid buot dán oasis. 106) <em type="italic">– Niillas! Gos bat don dál riŋget ihkku? Leat go gárremiin? – Mun lean Tromssas. </em>71 – Tromssas? Maid ipmašiid dieppe gis barggat? Ja manin riŋget munnje dál? It go šat muitte maid dadjet maŋemus go fitnet dáppe? </p>
<p>Jearaldagas (106) geavahuvvo substantiiva <em type="italic">ipmašiid </em>mii iešalddis jo addá imaštallama luonddu jearaldahkii. Jos <em type="italic">ipmašiid </em>-sáni guođášii eret, de dattetge jearaldat buvttášii ovdan imaštallama ja moaitima, Maid dieppe gis barggat muhto unnit mearis álgoálgosaš jearaldaga ektui. Jearaldagas sáhttá guođđit eret vel laktapartihkkala -gis, Maid dieppe barggat? Dát jearaldat lea dohkálaš ja buorre, muhto jearaldagas ii boađe ovdan imaštallan ja moaitin, ja iige dan ii heiveše geavahit dán konteavsttas álgoálgosaš jearaldaga sajis. 107) – Almmeriikkas lea mu ruoktu, masa áhčči vástidii garra jienain – Ámeriikkás lea mu ruoktu. – Na maid don ges dál, bilkidat Ipmila, bissehii eadni. – Na lohken vehá boastut dan deavstta, geahččalii áhčči čilget. – Itge lohkan. Ale čilge. Dál de fertet bivdit mis buohkain ándagassii. </p>
<p>Ovdamearkkas (107) hálli beales boahtá ovdan imaštallan ja moaitin dasgo su mielas nubbi bilkida Ipmila go lávlu sálmma iešdáhtos boastut. Dán cealkagis sáhttá váldit laktapartihkkala eret, <em type="italic">na maid don dál </em>ja dalle jearaldat buvttášii unnit mearis imaštallama ja moaitima álgoálgosaš jearaldaga ektui. 108) Son ii duostan geahččat, muhto ii duostan geahčakeahttá ge. Fertii rabestit čalmmiid, ja das iežas bálddas oinnii boares áhku čuožžume. Gákkesgákti badjelis ja soabbi gieđas. – Maid doai ges dás njáŋgabeahtti? – It go ... Viellja ii ožžon šat sániid. (Sara 83) </p>
<p>Dán ovdamearkkas (108) boahtá ovdan imaštallan ja moaitin hubmi beales. Maiddái dán ovdamearkkas laktapartihkkala -ges eretguođđin buvttášii unnit mearis ovdan imaštallama ja moaitima álgoálgosaš jearaldaga ektui.</p>
<p>Jearrat, imaštallat, suorganit </p>
<p>Dákkár ovdamearkkat gávdnojedje guokte dutkanmateriálas ja gieđahalan goappašagaid dás. 72 109) Áhčči jávohuvvalii go fuomášii Biera boahtime viega sudno lusa, ovttabáiddis arvvi čađa. – Áhče! Áhče! Huiká Biera ja sáđđá go olle sudno lusa. – Mii dál gis lea? jearrala áhčči suorganemiin. – Eadni ... áhkku sihtá du ... don fertet doapmat!</p>
<p>Ovdamearkkas (109) lea dálu eamit riegádahttime máná go Biera boahtá viežžat áhčis vissui dasgo áhkku dárbbaša veahki riegádeami olis. Jearaldagas adverbii <em type="italic">dál </em>lea lakton laktapartihkal -gis, mii buktá ovdan suorganeami. 110) Go Máret buvtteha vieltti vuollai, de áicá, ahte muhtin nuorra badjealmmái gárrá čearpmaha rehkii aiddo láhttu alde. – Gos don ges goaikkehit? olmmoš jearrá healkkehemiin. – Duoppe mun ledjen. Duon stealli alde, Máret vástida ja cuige maŋosguovlluid soppiin. </p>
<p>Ovdamearkkas (110) badjealmmái healkkeha go Máret fáhkka iđista oidnosii. Jearaldagas pronomenii <em type="italic">don </em>lea lakton laktapartihkal -ges, mas don ges orošii impliseremin ahte almmái lea oaidnán jo eará olbmo ovdalis, ja de oaidná Márehages. Almmái ii leat goit oaidnán eará olbmo ovdal, muhto dás son geavaha laktapartihkkala -ges dainna ulbmiliin, ahte dat buktá ovdan healkkeheami dasgo almmái ii lean vuordán oaidnit eará olbmuid meahcis. </p>
<p>Jos dán ovdamearkkas guođášii laktapartihkkala eret, <em type="italic">Gos don goaikkehit </em>, de jearaldat buvttašii ovdan unnit mearis healkkeheami. Maiddái vearbba válljen váikkuha man mearis healkkeheapmi boahtá ovdan. Álgoálgosaš jearaldagas sáhtášii <em type="italic">goaikkihit- </em>vearbba sajis geavahit <em type="italic">boahtit </em>-vearbba, <em type="italic">Gos don bohtet? </em>Čállojuvvon jearaldagas ii boađe ovdan imaštallan, muhto ealli ságastallamis sáhtášii dátge jearaldat buktit ovdan healkkeheapmi dasgo intonašuvdna váikkuha mo cealkka áddejuvvo. </p>
<p>Jearrat, imaštallat, (partihkal <em type="italic">dal </em>mielde) </p>
<p>Nickel ja Sammallahti čálliba, “Partikkelen <em type="italic">dal </em>(som er forkortet fra adverbet <em type="italic">dál </em>) brukes i følgende tilfelle: <em type="italic">Gokko dal lea Gárasavvon? Hvor er nå veien til Karesuando? </em>” (Nickel &amp; </p>
<p>Sammallahti 2011: 215). Sudnos lea vel eanet ovdamearkkat partihkkala <em type="italic">dal </em>olis, muhto dat eai leat jearaldatcealkagat. 73 </p>
<p>Dán kapihttala vuollái gulli ovdamearkkat gávdnojedje oktiibuot golbma, ja buot dát golbma ovdamearkka leat gávdnon nuorttabeale girječálliid girjjiin. 111) Fitnetgo Beargga buvddas? Gaskkalduhttá áhčči mu. – Na in fitnan, ferten dadjat sutnje njuolggga. – Na galego diggejit? joatká áhčči. – Mii dat dal dat ges lea? jearan sus.– Dál ádden, dál ádden. Oavdu it leat jođihan. Boahtte háve go manat dohko, de don máhtát digget.</p>
<p>Dán ovdamearkkas (111) gánda lea fitnan Kárášjogas gávppašeamen goikkehiid, muhto ii leat jođihan buot goikkehiid. Áhčči jearrá <em type="italic">Na galego diggejit </em>, ja gánda fas jearrá imaštallan láhkai </p>
<p>Mii dat dal dat ges lea go ii áibbas ádde maid diggen mearkkaša.</p>
<p>Jearrat, imaštallat, (sáhkkiivuohta), (partihkal <em type="italic">dal </em>mielde) 112) Jovnna: – Na gi olbmuid dal don ges leat? Juoksa! – It dovdda dološ Dumpe-Biehtara, dan dološ nohkkon badj’albma, mas gumppet de dolvo buot bohccuid, go mahkaš ieš ii rásken daid geavahit. Máhtte: – Maid stoalpat bánne, boađe deikke! Biehtar: – Buorat ain. </p>
<p>Dán ovdamearkkas (112) Máhtte, Sámmol ja Juoksa leat hálešteamen gufihttariid birra, muhto ságastallan boatkana go miestagiid duoge iđista olmmoš, gean Jovnna ii dovdda.</p>
<p>Jovnna jearrá <em type="italic">Na gi olbmuid dal don </em>, mas partihkkaliid <em type="italic">na </em>ja <em type="italic">dal, </em>ja laktapartihkkala -ges geavaheapmi dahká, ahte jearaldat buktá ovdan imaštallama ja sáhkkiivuođa Jovnna beales. Juoksa dadjá fas <em type="italic">It dovdda dološ Dumpe-Biehtara ... </em>go son lei jáhkkán ahte maiddái </p>
<p>Jovnna dovdá Dumpe-Biehtara.</p>
<p>Álgoálgosaš ovdamearkkas sáhttá guođđit partihkkala <em type="italic">dal </em>eret, Na, gii olbmuid don ges leat? </p>
<p>Partihkkala <em type="italic">dal </em>guođđin eret dagaha, ahte jearaldagas boahtá unnit mearis ovdan imaštallan ja sáhkkiivuohta álgoálgosaš jearaldaga ektui. 113) <em type="italic">Doaresskáidde ájarokkis iđii olmmoš, váccii ájaguora bajás. Káre áiccai ovdal cuigii: </em>74 – Gii dal duo gis boahta? – Goal? dajai Ánde ja geahčai dohko gosa Káre čujuhii. </p>
<p><em type="italic">Muhto Káre dovddai ránes gávttis ja ođđa sámegahpiris. – Dat lea gusto Aapo. </em>(Gut/Ieš. 17-18) </p>
<p>Ovdamearkkas (113) Káre dadjá <em type="italic">Gii dal duo </em>, mii buktá ovdan imaštallama ja sáhkkiivuođa. Maiddái dán ovdamearkkas sáhtášii guođđit partihkkala <em type="italic">dal </em>eret, Gii duo gis boahtá? <em type="bold">4.3.5. Jearaldatsátni, laktapartihkkalat -bat/-bii ja </em>-ges/-gis <em type="bold">(ja partihkal dal ) </em></p>
<p>Dutkanmateriálas gávdnojedje njeallje jearaldatcealkaga, mas leat laktapartihkkalat ja -ges/-gis seamma jearaldagas. Ovtta jearaldagas lea laktapartihkkaliid -bat ja -gis lassin vel partihkal <em type="italic">dal. </em></p>
<p>Jearrat, imaštallat 114) – Mii leat ealu doalvume giđđaeatnamiidda. Muhto mun galgen báhcit dán heaju veavdit. – Gii bat baicce don ges leat, go sámegielanai ipmirdat? – Mun lean Máret.</p>
<p><em type="italic">Duoppe mun orun márkanis, ásodagas ... </em>(Vuo. 68-69) </p>
<p>Dán ovdamearkkas (114) Juhán ja Máret deaivvadeaba meahcis ja Juhán dearvvaha Máreha.</p>
<p>Laktapartihkkaliid ja -ges geavaheapmi dahká, ahte jearaldagas boahtá ovdan imaštallan. 115) Leahkkasa uksa. Buohkat geahčastit uksii. Ándaras čákŋala. Ándaras: – Buorát ain doložis. Mii gullo? Mo eallán lehpet? Maid bii dál ges lehpet? Vulle: – Itban dal oainne, maid mii dál leat. (Biret vázzila olggos.) Ándaras: – Na mii bat dal diet gis leai? (Son guovlala olggos maŋil.) – Gii leat don olbmuid? Vulle: – Ale cakka uvssa! </p>
<p>Ovdamearkka (115) vuosttas jearaldagas Ándaras jearrá <em type="italic">Maid </em>, mii Vulle mielas lea badjelmearálaš imaštalli dasgo Ándaras galggašii oaidnit maid sii leat dahkamin. 75 </p>
<p>Ovdamearkka nuppi jearaldagas Ándaras imaštallá go Biret vázzila olggos aiddo dalle go</p>
<p>Ándaras čákŋala sisa. Ándaras geavaha jearaldatsátnin <em type="italic">mii </em>(iige <em type="italic">gii </em>) mainna son várra háliida maiddái buktit ovdan dan, maid son jurddaša Bireha olmmošvieruin. Jearaldagas leat partihkkala <em type="italic">na </em>ja advearbba <em type="italic">dal </em>lassin vel laktapartihkkalat -bat ja -gis . Buot dát partihkkalat ja laktapartihkkalat dagahit, ahte dát jearaldat buktá ovdan imaštallama,sáhkkiivuođa ja várra vel fuotnuma hálli beales. </p>
<p>Álgoálgosaš cealkagis sáhttá váldit <span type="quote">“badjelmearálaš”</span> partihkkaliid eret, ja dalle cealkagii báhcá dušše, <em type="italic">Mii diet leai? </em>, man sáhttá gohčodit rabas jearaldahkan. Álgoálgosaš cealkagis Na mii bat dal diet gis leai? sáhttá geahpedit partihkkaliid ja laktapartihkkaliid ja rievdadallat cealkaga. Dákkár cealkagat leat vejolaččat: na mii diet leai; mii dal diet leai; mii bat diet leai; na mii bat diet leai; mii diet ges leai; na mii diet ges leai; mii dal diet ges leai; mii bat dal diet leai; na mii dal diet leai na mii dal diet ges leai. – Mii bat jur die gis lea? jearralii Kátjá. – Dá lea dakkár dihtor masa mun lean oahpaheame sámegiela. </p>
<p>Ovdamearkkas (116) geavahuvvo laktapartihkkaliid ja -gis lassin vel advearba <em type="italic">jur, </em>mii buktá stuorát mearis ovdan imaštallama. 117) Mággá: – Na mobat du gahpir lea. Ándaras (livkala oaivvistis gahpira): – O Hearrán, mii – mii ruollaid bat dal dát gis lea? Jussá: – Diethan halal gale lea gutna. (Gut/Ieš. 46) </p>
<p>Maiddái dán ovdamearkkas (117) boahtá ovdan imaštallan. Substantiiva <em type="italic">ruollaid </em>geavaheapmi ovttas laktapartihkkaliiguin -bat ja -gis ja partihkkaliin <em type="italic">dal </em>dahket dan, ahte jearaldagas boahtá ovdan imaštallan. 76 <em type="bold">4.3.6. Jearaldatsátni ja laktapartihkkalat -son ja -ges/-gis </em></p>
<p>Jearrat, imaštallat</p>
<p>Dutkanmateriálas gávdnojedje guokte ovdamearkka, mas leat laktapartihkkalat ja -ges/-gis seamma jearaldagas. 118) </p>
<p>Eatnamis lei dollasadji, man báldii ledje lástejuvvon logiid mielde spelleburkket. – Mii son diet ges lea? imaštalai son. – Vai soahtehárjehusat dat leamašan dáppe. – Mun dáiddán diehtit, dadjen sutnje. – Gal dáppe leamašan hárjehusat, muhto eai soahtehárjehusat. Muitalin sutnje ahte mii leimmet goasnu orostallan dakko.</p>
<p>Dán ovdamearkkas (118) albmá-guoktá leaba meahccetuvrras ja nubbi imaštallá go áicá eatnamis spelleburkkiid. Laktapartihkkala geavaheapmi dagaha, ahte jearaldagas boahtá ovdan imaštallan. 119) – Maid son don gis jurddašat? It go gullan mun jerren dus juoidá? Niillas orui fáhkkestaga savkkástallame. – In mun vissa gullan ... Kátjá dovdá mot sus bullet muođut. </p>
<p>Dán ovdamearkkas (119) lea Niillas jo guhkit áigge hupman, ja de jearrá Kátjá oaivila muhtin ášši ektui. Kátjá lea goit nu vudjon iežas jurdagiidda, ja iige leat gullan maid Niillas lea jearran sus. Dalle Niillas jearrá <em type="italic">Maid </em>, mas boahtá ovdan imaštallan. <em type="bold">4.3.7. Čoahkkáigeassu </em></p>
<p>Dutkanmateriálas gávdnojedje ollu ohcanjearaldagat, main geavahuvvo dušše jearaldatsátni.</p>
<p>Jearaldagat leat semanttalaččat ja pragmáhtalaččat seammaláganat, muhto ovtta ohcanjearaldagas boahtá jearrama lassin nannejumi ohcan. Jearaldatsáni <em type="italic">manin/manne </em>geavaheapmi spiehkasta eará jearaldatsániid geavaheamis. Jearaldatsátni <em type="italic">manin/manne </em>geavaheapmi ohcanjearaldagaid olis lea semanttalaččat ja pragmáhtalaččat máŋggabealálat 77 eará jearaldatsániid ektui. Dákkár jearaldagat ohcet siva, ja muhtin jearaldagat ohcet siva ja dain boahtá ovdan maiddái imaštallan, ja muhtin jearaldagat fas ohcet siva ja dain boahtá ovdan maiddái imaštallan ja cuiggodeapmi. </p>
<p>Dutkanmateriálas lea gávdnon oktiibuot 41 ovdamearkka main geavahuvvo laktapartihkal (ja eará hámit), ja analysaoasis lea guorahallan logi ohcanjearaldaga. Lean guorahallan ovtta jearaldaga mas boahtá ovdan dušše jearran. Lean guorahallan vihtta jearaldaga mat impliserejit imaštallama, ja njeallje jearaldaga mat impliserejit sáhkkiivuođa. Dasgo sámegiela ohcanjearaldagaid olis lea dávjá váilevaš cealkkaakseanta, de jearaldatpartihkkaliid -bat (ja eará hámit) geavaheapmi buktá buorebut jearrama funkšuvnna ovdan. Danin ii sáhte dadjat, ahte álo go jearaldatpartihkal -bat (ja eará hámit) geavahuvvojit, de dat impliserejit imaštallama dahje man nu eará implikašuvnna. </p>
<p>Dutkanmateriálas gávdnojedje ovcci ohcanjearaldaga, mas geavahuvvo laktapartihkal -son .</p>
<p>Vihtta jearaldaga impliserejit eahpesihkarvuođa, ja njeallje jearaldaga impliserejit sáhkkiivuođa.</p>
<p>Čielgasit dávjjimusat laktapartihkal geavahuvvo ohcanjearaldagain, main lea dušše jearaldatsátni. Dutkanmateriálas gávdnojedje oktiibuot 19 ovdamearkka, ja analysaoasis lean gieđahallan logi ovdamearkka. Ovtta jearaldagas boahtá ovdan dušše jearran, ja dákkár jearaldat gávdnui dušše okta dutkanmateriálas. Laktapartihkkala -ges/-gis geavaheapmi ohcanjearaldagaid olis implisere imaštallama, muhto muhtin jearaldagain imaštallama lassin boahtá ovdan maiddái moaitin ja suorganeapmi. Dutkanmateriálas leat gávdnon golbma jearaldaga, main laktapartihkkala -ges/-gis lassin geavahuvvo partihkal <em type="italic">dal. </em>Okta jearaldat implisere imaštallama, ja guokte jearaldaga impliserejit sihke imaštallama ja sáhkkiivuođa. </p>
<p>Dutkanmateriálas leat gávdnon njeallje jearaldaga, main geavahuvvojit jearaldatpartihkkalat ja -bii ja laktapartihkal -ges/-gis . Dákkár jearaldagain boahtá čielgasit ovdan imaštallan. </p>
<p>Guovtte jearaldagas, main geavahuvvojit jearaldatpartihkal ja laktapartihkal -ges/-gis , boahtá ovdan imaštallan. </p>
<p>Ohcanjearaldagain laktapartihkkala váldoimplikašuvnna lea imaštallan. Imaštallama lassin seamma jearaldagas sáhttá muhtimin boahtit ovdan maiddái moaitin, suorganeapmi ja 78 sáhkkiivuohta. Dattetge jearaldagas sáhttá leat dušše jearrama funkšuvdna, mas eai leat lasseimplikašuvnnat, omd. Na maid don gis sávat? (Vars 180). <em type="bold">4.4. Ohcanjearaldagas biehttalanvearba </em></p>
<p>Biehttaleaddji ohcanjearaldagat sáhttet leat áibbas normála jearrama funkšuvnnas ja dain eai dárbbaš leat illokutiivvalaš lassesárgosat: <em type="italic">Mikä kohta </em>ei vielä tunnu tarpeeeksi selvältä? <em type="italic">‘Mii sajiid </em>ii oro vel leamen doarvái čielggas <em type="italic">? </em>’; <em type="italic">Keihin ihmisiin </em>et ole vielä tutustunut? <em type="italic">‘Geaidda </em>it leat vuos oahpásmuvvan?’ (Hakulinen &amp; Karlsson 1979: 272.) Dánlágan jearaldagat eai gávdnon dutkanmateriálas, muhto dušše dakkár jearaldatcealkagat, main geavahuvvo jearaldatsátnin <em type="italic">manin/manne. </em><em type="bold">4.4.1. Jearaldatsátni manin/manne </em></p>
<p>Dasgo siva ohcci ohcanjearaldagain leat molssaeavttut guovddážis, de danne dákkár ohcanjearaldagat leat dávjjibut biehttaleaddjit eará ohcanjearaldagaid ektui. Vuođđun dasa lea, ahte maiddái dagu dagakeahttáivuhtii dahje dáhpáhusa ollašuvvameahttunvuhtii sáhttá leat sivva, vaikko daid áigemuttu dahje dábi ii normáladilis leatge jierpmálaš ohcat. (Hakulinen ja earát 2004: 1597.)8</p>
<p>Dutkanmateriálas gávdnojedje čieža ohcanjearaldaga, main lea biehttalanvearba ja main geavahuvvo jearaldatsátnin <em type="italic">manin/manne. </em>Gieđahalan buot čieža ovdamearkka dán kapihttalis. </p>
<p>Jearrat siva, imaštallat, rávvet 120) <em type="italic">– Manne it vuolgge noaideáhku lusa? Son lea veahkehan munno ovdal, ja mun in jáhke son biehttalivččii dál ge. – Don it ... don it dieđe ... Viellja álggii nu </em>8 Vaihtoehtojen keskeisyyden vuoksi syytä kysyvät hakukysymykset ovat muita yleisimmin kielteisiä. Tämä perustuu siihen, että myös tekemättä jättämisen tai tapahtuman toteutumattomuuteen voi olla syy, vaikka niiden ajankohtaa tai tapaa ei normaalioloissa olekaan järkevä etsiä. 79 <em type="italic">duođas vástidit, muhto vašši sehkkehii su nu ahte ii orron máhttime hupmat šat dábálaččat. </em>(Sara 149) </p>
<p>Dán ovdamearkkas oabbá árvala, ahte viellja galggašii vuolgit noaideáhku lusa veahki jearrat.</p>
<p>Vieljas ii leat dattetge miella vuolgit su lusa dasgo son ii luohte noaideáhkkui. Oappá jearaldat lea seammás ráva villjii maid son galggašii dán váttis dilis dahkat.</p>
<p>Dán ovdamearkkas (121) Mihkkal Ánte siva ohcci jearaldagas boahtá ovdan imaštallan ja rávven. 121) <em type="italic">– Manne it váldán su deike mielde? Dáppe ii livčče oktage gii vuorjá, go vel mii nai dál mannat márkanii basiide. Vaikko min dihte gal oaččut oba ráfis buktit nieiddaid deike vaikko goas. Somá livččii suinna oahpásnuvvat. Niillas njorrestii eambbo gáfe ja geahčastii Mihkkal Ándii. Oaivvilda go duođas? – Buorre lea go dii jobe ipmirdehpet. Muhto mun in dieđe vuolggášii go Kátjá deike mielde. </em>(Vars 90) </p>
<p>Jearrat siva, imaštallat, moaitit</p>
<p>Sihke biehttaleaddji ja miehtemielalašge sivvii guoski jearaldat addá implikašuvnna, ahte dilli galggašii hálli mielas eará láhkai. (Hakulinen ja earát 2004: 1597). Buot dát ovdamearkkat (122, 123, 124) impliserejit imaštallama ja moaitima, ja dilli galggašii leat eará láhkai. 122) <em type="italic">– Don it beroštan mus, vaikko ... vaikko mun ráhkistin du! It go ipmirdan mot mun ráhkistin du? – Manne it dadjan dan munnje goassege? Mun vurden álo. Juohke beaivvi. Ja juohke ija. – Don it addán munnje goasse vejolašvuođa dan muitalit. </em>(Vars 227) 123) <em type="italic">– Manne dieppe ii lean oktage duostume?! Olbmot eai lean vuordán guovtti heakka doadjit áiddi, ja ii eisege galgan ná hiluid háluid bargu loahpahuvvot. – Mun doarridišgoađán, vai eaba beasa oidnosis. Vižžet buot beatnagiid ja bohtet maŋis. </em>(Sara 55) 80 124) <em type="italic">– Áddjá, manin don in láve goassige dahkat maidige minguin ovttas? – Na go ádjasgelea álo nu hoahppu. </em>(Vest/Árb. 232) </p>
<p>Jearrat, imaštallat, bivdit (sihtat) 125) <em type="italic">Jos ean goddán eará vuokkain maidige, de oaččui leat jo measta sihkkar ahte go luoitilii dán gollebastte čáhcái, de lei diddi gitta. Dasa ii dohppen vahágisge stuorát guolli. – Manin it bija gollebastte? lávejin imaštallat, jos oidnen ahte áhčči čanai goappat stággui muorraguoli. – Jos moai dál oakkastetne stuorát guoli, lávii son vástidit. </em>(Vest/Čáh. 44) </p>
<p>Dán ovdamearkkas gánda lea oaggumin áhčiinis. Gánda jearrá <em type="italic">Manin it bija gollebastte </em>dasgo áhčči lea čatnan goappatge stággui muorraguoli (luossavuogga). Gánda háliidivččii, ahte áhčči čanašii nuppi stággui gollebastte (luossavuogga). Nugo dán ovdamearkka konteavsttas boahtá ovdan, de gollebasttiin gottii oalle sihkkarit dittiid, muhto áhčči háliida bivdit stuorát luosaid. </p>
<p>Jearrat, bostalit 126) <em type="italic">– Manne Máren it vuojat minguin? jearrá Láilá bikini nuoladettiin. – It go duostta čájehit iežat álásin? Leat go nu ropmi ja buoidi? Buorre lea go it čájet, huiká Sire jođus sávdnái. </em>(Stueng 68) </p>
<p>Dán ovdamearkkas Láilá jearrá manne Máren ii vuojat singuin. Márenis ii leat miella vuojadit earáiguin dasgo son lea buoidi, ja dan dihtii eará nieiddat bilkidit Márena. Dáinna jearaldagain</p>
<p>Láilá bostala Máreha dasgo son ii láve jolggadit boahtit vuojadit earáiguin. <em type="bold">4.4.2. Jearaldatsátni ja laktapartihkal -bat (ja eará hámit) </em></p>
<p>Dutkanmateriálas gávdnojedje oktiibuot guhtta jearaldatcealkaga, mas lea biehttalanvearba ja jearaldatpartihkkalat -bai ja -bat . Gieđahalan buot guhtta ovdamearkka dán kapihttalis.</p>
<p>Jearrat siva, imaštallat, cuiggodit, rávvet 81 </p>
<p>Dáin ovdamearkkain boahtá imaštallama lassin ovdan cuiggodeapmi ja rávven. Dáid jearaldagaid olis sáhtášii jearaldatpartihkkaliid guođđit eret, muhto dalle jearaldagat buvttášedje unnit mearis ovdan imaštallama ja cuiggodeami. 127) Juoksa čohkkai sajistis báljes áimmu vuolde ja dušai: – Manneváldan daid ruosta čoarbbeliid roaiskut? Igoson livčče lean aiddo luoittatdu rággasis dien atnui. Máhtte jávkkai miestagiid duohkai. Dohko jávkkai maiddái biellošlápma.</p>
<p>Ovdamearkkas (127) albmát leat oađđimin miehkariiddiset siste go gusat bohtet árraiđit sin gohttenbáikái. Máhtte moriha ja dohppe Juovssa rággása ja roaiskugoahtá biellogusa. Juoksa suhttá Máhttii ja dadjá <em type="italic">Manne </em>mii jearrama lassin implisere imaštallama ja cuiggodeami, ja Juoksa seammás maiddái implisihtalaččat rávve Máhte, ahte son livččii galgan váldit iežas rággasa. 128) <em type="italic">– Manne don mannet ovddimussii dego mi čehpiid ja čápmahahttet min buohkaid? </em></p>
<p><em type="italic">Mon vástidedjen ja celken sidjiide: – Manne skuvlolmmai gohčui boahtit ja čuoččahit maŋŋalagaid guolbai, mannan muhtun ovddimussii guhte leai čeahpit go mon lohkat? </em>(Bær 53) </p>
<p>Dán ovdamearkkas (128) lea vuos <em type="italic">manne- </em>jearaldat mas lea miehtevearba, ja dáinna jearaldagain eará mánát cuiggodit ja sivahallet Bæra (girječálli) go son lea dagahan buohkaide váttisvuođaid iežas čurbodagain. Bæra vástida <em type="italic">manne- </em>jearaldagain mas lea biehttalanvearba ja ja laktapartihkal -bai. . Son sihke jearrá, imaštallá, cuiggoda ja seammás vel rávve maid eará mánát livčče galgan dahkat amaset sii livčče boahtán váttisvuođaid sisa. </p>
<p>Maiddái čuovvovaš ovdamearkkain (129, 130, 131) boahtá ovdan jearrama lassin imaštallan, cuiggodeapmi ja rávven hálli beales. 129) Lásseš jievžalii: – Maid, boatkanii. Áslat: - Na-t dal gale bázii čázi háldui. Juoksa: – Boatkanii dieđus, go ehpet ovdal geassigoahtan. Lásseš: – Manne ban it dadjan, goas galga geassigoahtit. Juoksa: – Ehpet di dan jo lean jáhkkit munnje.</p>
<p>Dán ovdamearkkas (129) albmát leat golgadeamen, muhto de fierbmi vavdá stuorra geađgái ja loahpas boatkana go albmát fertejit gaikut fierpmi menddo sakka. Lásseš sivahallá Juovssa, ja imaštallá ja seammás cuiggoda ja rávve maid Juovssa livččii galgan dahkat. 130) <em type="italic">Máhtte časkkii čalmmi Ándii ja dajai Juksii: – Mannei geargan dasa dadjat maidege, go Sámmol bahkkestii gaskii: – Muhto igot leat buoremus oktii ráđiid oastit jáffuid ovtta viegu ja de servviid gáhkket ja juogadit easkka gárvves gáhkuid. </em>(Gut/Rád. 40) </p>
<p>Dán ovdamearkkas (130) albmáin leat gáhkut nohkamin. Juoksa lei fitnan ovddit beaivve</p>
<p>Jávrri-Elle geahčen muhto Juoksa ii lean dattetge jearran su gáhkket dasgo Jávrri-Elles ledje earáge barggut maid galggai dahkat, muhto son lei geahkan gal gáhkket. Dasto Máhtte dadjá:</p>
<p><em type="italic">Manne </em>mainna son oaivvilda ahte Juoksa livččii ieš galgan fállat gáhkket Jávrri-Ellii. Máhtte jearaldagas boahtá ovdan imaštallan,cuiggodeapmi ja rávven. 131) Vehá áigge geahčen soai boahtiba guktot Máreha latnjii. Go Dámmá oaidná gaidnira, de eattiha: – Manin ban don it jo beaivit muitalan munnje, ahte leat bávččagan? – Mm-mm mu u-u nn-nh ... dušše gullosta gaskkas ja de fas Dámmá dierdidišgoahtá: – Dát gal ii doala lági, de guođđit dán láhkai ... </p>
<p>Ovdamearkkas (131) lea Máret bávččagahttán gaigŋiris, muhto ii leat muitalan beaivit internáhta jođiheaddjái dan. Jođiheaddji jearrá, imaštallá ja cuiggoda ja seammás vel rávve</p>
<p>Márehii maid son livččii galgan dahkat dán dilis.</p>
<p>Jearrat, bostalit 132) <em type="italic">– Gal mu du árvidin! It ipmir it bahtaráiggi ge! Jáhkat go ahte mun oasttán skohteriid ja sihkkeliid suohttasa dihte? IN! Jáhkát go ahte oasttán stuora biilla čájehallan dihte?IN! Mun dárbbašan ođđa skohtera ja sihkkela danne go vánddardan miilaviisaid eret sivilisašuvnnas, dohko gos dávjá ii oba leat telefonoktavuohta ge. </em></p>
<p>Ođđa skohter lea sihkarvuohta! Ja mun DÁRBBAŠAN stuora biilla danne go mun ferten geasehallat sihke bohccuid, skohteriid ja sihkkeliid! – Na manne bat don it sáhte vázzit, dahje čuoigat bohccuid maŋis, nu movt albma sápmelaččat dahke dolin ...? – Jáhkát go dán áigásaš bohccuid vuordit olbmo lahkosii ge? Dat lea veadjemeahttun ... ja manne galgat mii ... de galggašit don ge vuovdit buot ja fárret darfegoahtái!</p>
<p>Dát ovdamearkka earrána ovddit ovdamearkkain. Románas lea čallojuvvon golbma siiddu albmá-guoktá ságastallamis. Lean váldán mielde stuorát teakstaoasi ságastallanbottas. Dán ovdamearkkas badjesápmelaš (áhčči) ja crossahárjeheaddji (dáža?) váldaleaba, ja bajideaba vehá jiena go nákkáhallaba. Áhčči lea ohcame láhppon mánáidis, ja boahtá crossabána huksenbáikái ja deaivá doppe crossahárjeheaddji. Sudno gaskii buollá riidu crossabána huksema dihtii, dasgo áhčči oaivvilda crossabána heađuštit boazodoalu. Dákkár nákkut leat aiddo dál áigeguovdilat iešguđet eanageavaheddjiid gaskkas Sámis.</p>
<p>Áhčči álgá bealuštit iežas manne son dárbbaša ođđa mohtorfievrruid boazodoalus, ja de jearrá crossahárjeheaddji, <em type="italic">Na manne albma sápmelaččat dahke dolin ...? </em>Dáinna jearaldagain crossahárjeheaddji háliida bostalit áhči. Dieđusge dolin olbmot doaimmahedje boazodoalu vácci ja čuoigga dasgo dalle eai lean mohtorfievrrut. Crossahárjeheaddji orru oaivvildeamen, ahte áhčči ii leat albma sápmelaš dasgo son ii jođe vácci ja čuoigga boazobargguid oktavuođas nugo sápmelaččat dolin. </p>
<p>Dieđusge badjelmearálaš mohtorfievrruid geavaheapmi ii leat buorre lundui ja šaddá maiddái divrrasin boazodolliide. Jos crossahárjeheaddji livččii háliidan leat eanet konstruktiivvalaš, de son livččii sáhttán jearrat omd., <em type="italic">Manne don it sáhte vázzit dahje čuoigat boazobargguid oktavuođas nugo sápmelaččat ovdal dahke. </em><em type="bold">4.4.3. Čoahkkáigeassu </em></p>
<p>Dutkanmateriálas gávdnojedje dušše dakkár biehttaleaddji ohcanjearaldagat main geavahuvvo jearaldatsátnin <em type="italic">manin/manne. </em>Dasgo siva ohcci ohcanjearaldagain leat molssaeavttut guovddážis, de danne dákkár ohcanjearaldagat leat dávjjibut biehttaleaddjit eará ohcanjearaldagaid ektui. Guovtti jearaldagas boahtá siva jearrama lassin ovdan imaštallan ja rávven. Golmma jearaldagas boahtá ovdan siva jearrama lassin imaštallan ja moaitin. Ovtta jearaldagas boahtá ovdan imaštallan ja bivdin (sihtan), ja ovtta jearaldagas fas boahtá ovdan bostaleapmi. 84 </p>
<p>Guđa ovdamearkkas geavahuvvojit laktapartihkkalat ja -bat. Dákkár jearaldagat gávdnojedje guhtta. Viđa jearaldagas boahtá ovdan imaštallan, cuiggodeapmi ja rávven, ja ovtta jearaldagas boahtá ovdan bostaleapmi. <em type="bold">5. DUTKAMUŠA ČOAHKKÁIGEASSU </em></p>
<p>Dán mastergrádadutkamušas lean guorahallan laktapartihkkaliid semantihka ja pragmatihka molssaeakto- ja ohcanjearaldagaid olis, ja dutkanmateriálan lean geavahan 11 čáppagirjjálašvuođa girjji ja ovtta teakstačoakkáldaga. Dutkanmateriála jearaldatcealkagiin geavahuvvojit čuovvovaš laktapartihkkal: (ja eará hámit -ba, -bai, -ban, -ben, -bii, -go bai -son -ges/-gis dal gal . </p>
<p>Sámegiel giellaoahppagirjjiin ja giellaoahppačállosiin lea unnán čállojuvvon jearaldatpartihkkaliid birra ja maiddái eará laktapartihkkaliid birra. Girjjiin ja čállosiin leat logahallojuvvon laktapartihkkalat, ja lea addojuvvon muhtin ovdamearkacealkagat iešguđetlágan laktapartihkkaliid olis. Sámegiel ovdamearkacealkagiid dárogiel jorgaleamit leat leamaš ávkin jearaldatcealkagiid mearkkašumiid čielggadeamis. Lean čoaggán daid vehá dieđuid mat sámegiel girjjiin leat čállojuvvon jearaldatpartihkkaliid birra, ja eará laktapartihkkaliid birra, ja lean geavahan daid dán dutkamušas. Lean geavahan maiddái suomagiel giellaoahppagirjjiid jearaldatcealkagiid čielggadeames.</p>
<p>Laktapartihkkalat geavahuvvojit mihtilmasat ságastallamis, muhto laktapartihkkalat geavahuvvojit maiddái čállojuvvon teavsttain, erenomážit čáppagirjjálašvuođa teavsttain.</p>
<p>Dakkár čáppagirjjálašvuođa girjjiin geavahuvvojit valjis laktapartihkkalat, main lea ollu ságastallan dahjege dialogat.</p>
<p>Guttorma, Sara, Stuenga, Varsa, Veastta <em type="italic">Árbbolaččat </em>ja Vuolaba girjjiin lea ollu ságastallan, ja sin girjjiin lea erenomáš valjis laktapartihkkalat. Dialogat ságastallanbottain leat dávjá ollásit buktojuvvon ovdan, mii dahká álkibun guorahallat laktapartihkkaliid geavaheami ja mearkkašumiid jearaldatcealkagiid olis. 85 </p>
<p>Muhtin girjjiin leat dialogat dávjá muitaleami oassin, eaige dialogat boađe ollásit ovdan girjjiin. Dát girjjit leat Bæra, Johnskarenga, Larsena, ja Veastta <em type="italic">Čáhcegáddái nohká boazobálggis. </em>Dáin girjjiin leat maiddái buorit ovdamearkkat vaikko dialogat ságastallanbottain eai álo buktojuvvoge ollásit ovdan. </p>
<p>Dutkanmateriála boarráseamos ja ođđaseamos ovdamearkacealkagiid áigegaska lea badjel beannot čuohte jagi. Boarrásepmosat leat Bæra teavsttat, ja varrasamos girji lea Stuenga čállin romána. Jearaldatpartihkkaliin (ja eará hámit -ba, -bai, -ban, -ben, -bii, -go bai ) Bær geavaha measta álo jearaldatpartihkkala -bai , muhto otná beaivve Bær ovdamearkkaid olis sáhttá geavahit jearaldatpartihkkala -bat. Bær geavaha oktii hámi -ben biehttalanjearaldaga olis, ja dán áigge nuortasuopmanis geavahuvvo dávjá hápmi -ban biehttalanjearaldagaid olis. </p>
<p>Bær geavaha oktii jearaldatpartihkalovttastumi , muhto dán áigge geavahuvvo jearaldatpartihkal -bat. </p>
<p>Vaikko Bæra teavsttat leat čállojuvvon badjel beannot čuohte jagi dassái, de dattetge su ovdamearkacealkagiid mearkkašumiid ii lean dađe váddásat áddet ja čielggadit go ođđasat áiggis čállojuvvon girjjiid ovdamearkkaid. Jos mun dagašin áigemátkki dan servodahkii gos</p>
<p>Bær elii, de in jáhke ahte mus livččii lean dal nu stuorra váttisvuođat gulahallat ja áddehallat olbmuiguin geat dalle elle. Jearaldatcealkagat goit Bæra teavsttain leat buorremealgadii seammaláganat go otnáge sámegielas.</p>
<p>Molssaeaktojearaldagat (miehtejearaldat) ovttas jearaldatpartihkkaliin , ja ohcanjearaldagat (jearaldagas miehtevearba) main leat dušše jearaldatsátni, gávdnojedje ollu dutkanmateriálas. Dákkár jearaldagain jearri háliida informašuvnna nuppi olbmos, ja dalle jearaldagain eai dábálaččat boađe ovdan jearri iežas oaivilat ja miellaguottut. </p>
<p>Biehttalanjearaldagat ovttas jearaldatpartihkkaliin , ja dakkár jearaldagain main geavahuvvojit jearaldatpartihkkalat ( -bat (ja eará hámit) ja -son bohtet ovdan earálágan implikašuvnnat. Jearaldagain bohtet ovdan jearri iežas vuordámušat, oaivilat ja miellaguottut. </p>
<p>Dákkár jearaldagat eai dušše jeara, muhto jearrama olis leat seammás eará implikašuvnnat maiguin jearri iská unnit eanet váikkuhit ságastallanguoimmi vástádusaide ja daguide. 86</p>
<p>Laktapartihkkalat geavahuvvojit mihtilmasat ságastallamis. Hállangielas laktapartihkkaliin lea lagaš oktavuohta prosodiijai, erenomážit intonašuvdnii ja cealkkadeattuheapmái. Dáid beliid ii sáhte čállojuvvon čáppagirjjálašvuođa dialogain buktit ovdan. Guorahaladettiinan dutkanmateriála lean váldán vuhtii makkár dilis jearaldagat geavahuvvojit, ja lean maiddái geahčadan olbmuid vástádusaid ja kommeanttaid. Lean maiddái suokkardallan mo dákkár jearaldagat geavahuvvojit duohta eallimis. </p>
<p>Cealkagiid guorahaladettiinan fuomášin, ahte daid ii leatge nu álki čilget sániiguin vaikko vel olmmoš leage gullan daid dahje sullasaš cealkagiid. Olmmoš jurddaša vel ahte son diehtá maid dat mearkkašit, muhto lea dattetge eahpesihkar mo cealkagiid galggašii čilget.</p>
<p>Cealkagiid mearkkašumit eai álo leatge dakkárat go maid dat vuosttas geahčasteames orrot leamen. </p>
</body></document>
