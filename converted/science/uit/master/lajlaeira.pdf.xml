<document xml:lang="sme" id="no_id">
  <header>
    <title>Medforvaltning som ideal og praksis. Studie av forvaltningspraksisen i to nasjonalparker med reindrift</title>
    <genre code="science"/>
    <author>
      <person firstname="Lájlá Helene" lastname="Eira" sex="f" born="" nationality="NO"/>
    </author>
    <year>2013</year>
    <wordcount>419</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>lajlaeira.pdf</origFileName>
    <parallel_text xml:lang="nob" location="lajlaeira.pdf"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">Čoahkkáigeassu </em>2010 mearriduvvui ásahuvvot ođđa hálddašanvuogádat álbmotmehciid hálddašeamis Norggas. Jurdda dáinna ođđa halddašan vugiin lei buoridit hálddašeami, dainna lágiin ahte hálddašeapmi sirdojuvvon Fylkkamánnis báikkálaš stivrraide. Dáid stivraide nammaduvvot olbmot gielddai, Fylkagielddas ja dain guovlluin gos lea lunddolas, nammaduvvojit olbmot Sámedikkis. Galget maid ásahuvvot joavkkut masa galget nammaduvvot olbmot álbmotmeahci geavaheaddjiid gaskka ja eará berošteaddjit, dán joavkkus lea ráđđeaddin ámmát álbmotmeahccistivrii. Okta jurdda dáinna ođđa hálddašanvugiin lea nannet báikkálašmáhtu saji hálddašeamis, ja láhččit saji báikkálaš geavaheddjiide hálddašeamis. Dán masterčállosis mus guorahalan manggábealálašvuođa luondduresuššaid hálddašeamis. Mun guorahalan mo guokte máhttovuogádaga, árbevirolašmáhttu ja dieđalašmáhttu dahkadba hálddašeami eambbo hástleapmin ja makkár sáji boazodoallu oažžu álbmotmeahcci hálddašeamis. Viidásat mun guorahalan mo hálddašeapmi guovtti álbmotmeahcis sáhttá ásahuvvot goabbat láhkai, váikko leatge lágat ja stivrenvuogádat seammaláganat.Teorehtalaš veahkkeneavvut maid geavahan leat árbevirolašmáhttu ja co-management, dahje searvehálddašeami. Dán searevhálddašeami jurdda lea juohkit hálddašeami báikkálašolbmuid ja eiseváldiid gaskka ja dákko bokte nannet hálddašeami legitimitehta geavaheddjiid gaskka. Hálddašanválddi juohkimis maid galgá addot báikkálaš dahje árbevirolaš máhttui stuorát sadji.  </p>
    <p>Lean geahččan guovtti álbmotmeahci mat leat geasseorohagat boazodoalus. Guovllut maid lean duŧkkan leat Rávttošvuomi álbmotmeahcci ja Láhtin siida Oarje-Finnmárkkus, ja Ráissa álbmotmeahcci ja Cohkolat &amp; Biertavárri orohat Davvi-Romssas. Lean geavahan kvalitativa metoda ja lean jearhallan olbmuid, oasálasttin ja geahččan, ja geahčadan dokumenttaid. Lean jearahallan badjeolbmuid guktot guovlluin ja lean maid jearahallan olbmuid geat čohkkájit álbmotmeahcci stivrrain ja Fylkamánnis.</p>
    <p>Mu duŧkkan čájeha ahte vaikko hálddašeamis lea seamma eavttut lágáid ja stivrejumi bokte, de hálddašeapmi áiggiid čađa lea praktihkkálaččat dahkojuvvon goabbatge láhkai dán guovtti guovllus. Ráissas/Cohkolagas &amp; Biertaváris lea leamaš eambbo oktavuohta boazodoalu ja hálddaši gaskka go Rávttošvuomis/Láhtinis. Seammás čájeha mu duŧkkan ahte olbmot hálddašeamis ja badjeolbmot Rávttošvuomis/Láhtinis eai dieđe áktánasat goabbat guimmiideaset birra. Badjeolbmuin Rávttošvuomis/Láhtinis lea maid ollu eanet eahpeluohttámuš ja ballu álbmotmeahcci hálddašeapmái go Ráissa/Cohkolaga &amp; Biertavári badjeolbmuin. Mu duŧkkanbohtosat maid čájehit ahte ovddeš hálddašanvuogit váikkuhit dálá gaskkavuhtii hálddašeami ja boazodoalu gaskka dainna lágiin ahte ovddeš badjelgeahččan lea ain muittus boazodoalus. Áigi lea dehálaš reaidu searvehálddašeamis, ja go hálddašaneiseváldit lea ovdal váldán oalle muddui vuhtii Ráissa/Cohkolat &amp; Biertavári boazodoalu dárbbuid  de lea álkit sidjiide lihkostuvvat ođđa hálddašanvugiin. Seammás lean guorhallan goabbatláganvuođain árbevirolašmáhtus ja dieđalašmáhtus dahje hálddašeamis. Lean geahčadan mo olbmot goabbatge máhttovuogádagat govvideaba ja praktisereba guovlluid álbmotmeahccis ja mo dát govvideapmi ja praktiseren leaba goabbatlágánat. Ággastalan ahte boazodoalus lea viidábut oaidnu lundui, ja sii čilgejit eatnamiid njelljii kriteriaid vuođul; 1)eatnamiid kvalitehta, 2) makkár olbmot ja eallit vádjolit guovlluin, 3) vásáhusat ja historjá guovlluin ja 4) guovlluid suodjalanárvu. Guoskkahalan maid mo goabbatge máhttovuogádagat ipmirdeaba dahpagiid nugo boazodoallu ja hálddašeapmi. Dán guovtti máhttovuogádagas leat maid muhtunerohusat mo gulahallat, ja dát erohusat sáhttet dagahit ahte <em type="bold"> </em></p>
  </body>
</document>
