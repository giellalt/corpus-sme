<document xml:lang="sme" id="no_id"><header><title>From “Lapp” to “Margrete”. Representation of Sámi People in Photographic Postcards from Norwegian Sápmi</title><genre code="science"/><author><person firstname="Eli-Anita Øivand" lastname="Schøning" sex="f" born="" nationality="NO"/></author><year>2018</year><wordcount>165</wordcount><conversion_status type="standard"/><availability><license type="standard"/></availability><origFileName>https://munin.uit.no/bitstream/handle/10037/13439/thesis.pdf</origFileName><parallel_text xml:lang="eng" location="eli_anita_schoning.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header>
<body>
<p><em type="bold">Abstrákta </em></p>
<p>Dán váldofágabarggus iskojuvvo movt sámi álbmot ovddastahttojuvvui boastagoarttain norggabeale sámis 1800-logu loahpas gitta dálá áigái. Dutkkus čájeha movt boastagoartat sáhttet almmustahttit sihke mearkkašahtti muitalusaid ja persovnnalaš ja báikkálaš muitalusaid.</p>
<p>Ahte govvidit sápmelaččaid ja sámi kultuvrra eksohtalažžan ja earálágánin lea dábálaš go turisttaide galgá čájehit Sámi. Boastagoarttain mas leat sámi motiivat lea dáhkkon dan seamma.</p>
<p>Mun oaivvildan ahte boastagoartat ovddastahttet sámiid <span type="quote">“emblemáhtalaččan”</span> go lea nu garrá fokus bidjon lundui, boazodollui ja árbevirolaš biktasiidda. Eai leat dušše olggobealde beroštumit mat dán dahket, ja mun ákkastalan ahte lea jáhkehahtti ahte dát <span type="quote">“emblemáhtalaš”</span> vuohki lea leamaš oassin strategiijas movt mátkeealáhusa gáibádusaid duhtadit. Boastagoarttat dagahit ahte muittut čuožžilit, ja sáhttet maid čalmmustahttit persovnnalaš ja báikkálaš muitalusaid. Dieinna lágiin sáhttet rekonstrueret muitalusaid ovddežis, ja ná individualiseret ovdalii go objektifiseret sámiid ja maid čalmmustahttit ahte sámit ieža jođihit dáid doaimmaid.</p>
<p>Boastagoartat sáhttet leahkit sámiide gaskaoapmin. Go sámit ieža ráhkadit boastagoarttaid, dahje máhcahit dološ boastagoarttaid sámi servvodahkii dáiddalaš bargguid bokte, de šaddet fámolaš reaiddut ealáskahttinproseassas ja váikkuhit dasa ahte hábmet sámi identitehtaid.</p>
</body></document>
