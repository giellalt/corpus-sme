<document xml:lang="sme" id="no_id"><header><title>Saamelaisten hyvä elämä ja hyvinvointipalvelut</title><genre code="science"/><author><person firstname="Lydia" lastname="Heikkilä" sex="f" born="" nationality="FI"/></author><author><person firstname="Elsa" lastname="Laiti-Hedemäki" sex="f" born="" nationality="FI"/></author><author><person firstname="Anneli" lastname="Pohjola" sex="f" born="" nationality="FI"/></author><year>2013</year><wordcount>297</wordcount><conversion_status type="standard"/><availability><license type="standard"/></availability><origFileName>http://lauda.ulapland.fi/bitstream/handle/10024/61822/Saamelaisten_hyv%E4_elam%E4_verkkoversiopdfA.pdf</origFileName><parallel_text xml:lang="fin" location="samiid_buorre_eallin.pdf"/><parallel_text xml:lang="smn" location="samiid_buorre_eallin.pdf"/><parallel_text xml:lang="sms" location="samiid_buorre_eallin.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">ČOAHKKÁIGEASSU </em></p>
<p>Heikkilä Lydia, Laiti-Hedemäki Elsa ja Pohjola Anneli</p>
<p><em type="bold">Sámiid buorre eallin ja buresveadjinbálvalusat </em></p>
<p>Roavvenjárga, Lappi universitehta, 2013</p>
<p>Dutkamuša bargun lea čielggadit sámiid oainnuid ja vásáhusaid bálvalusain bu-resveadjima deahalaš oassedahkkin sihke bálvalandárbbuin. Geahčadeapmi guos-ká sámiid ruovttuguovllu gielddaid vuođđobálvalusaide ja sierrageahčadeami čuozáhahkan leat sámegielat bálvalusat. Oppalaš dahkkiid lassin sámiid bálvalu-said oažžuma ja bálvalusduđavašvuođa guoski vásáhusaid meroštallet gielalaš ja kultuvrralaš erenoamášdahkkit sihke unnitlohkusajádat.</p>
<p>Dutkamuša ulbmilin lea oažžut sámeálbmoga jiena gullot. Materiálan leat sámiide čujuhuvvon skovvejearahallan sihke čoavddadoaibmijearahallamat.</p>
<p>Bohtosiid dulkot kultuvrralaš konteavstta vuostá. Figgamuššan lea áddet bál-valusaid báikki ja mearkkašumiid sámiid eallimis ja dan bokte mearrášuvvi vuordámušaid, dárbbuid, geavahusa ja duđavašvuođa. Geahčadeami guovddážis leat olbmuid árggas čielgan ja servodatlaš bálvalusaid rolla sihke doaibman dan vejolažžan dahkkin.</p>
<p>Bohtosiid mielde sámiid bálvalusduđavašvuohta ja bálvalusaid oažžun leat oppalaš dási dáfus čielgasit Suoma gaskamearálaš dási fuonit. Gaska bálvalusaide lea okta dehalamos bálvalusaid oažžumii váikkuheaddji dahkkiin. Iešguhtege gildii guoskevaš erohusat leat stuorrá, muhto maiddái gielddaid eará guovlluin ássi sámit leat sierraárvosaš sajis bálvalusaid oažžuma ektui. Interneahta gea-vahus buorida dušše báŋkobálvalusaid oažžuma, eaige ahkeolbmot dávjá sáh-te ávkašuvvat das. Áššiid dikšuma nuppástuvvan telefonvuđot áššiid dikšumin váttismahttá bálvalusaid juksanmuttu, daningo sámegielagiidda lea váttis dikšut áššiid daid bokte.</p>
<p>Eatnigiella ja árgagiella váikkuhit bálvalusduđavašvuhtii nu, ahte vástideadd-jit, geainna lei suomagiella árgagiellan vásihedje bálvalusaid oažžuma čielgasit álkibun go eará giellajoavkkut. Sámegielat bálvalusaid oažžun lea ain unni.</p>
<p>Buoremusat lea fállun sámegielat beaivedikšu ja giellabeassedoaibma ja lassin boarrásiid ruovttuveahkki. Lassin Ohcejoga sámegielat dábálašdoaktárabálvalus lea dehalaš sajádagas. Gielddain lea dušše unnán plánejuvvon doaibma sá-megielat bálvalusdási buorideami várás. Sámegiela máhttu ii dollojuvvo erenoamášmáhttun, iige dat váldo vuhtii bálkádásis. SDM:a sierramearreruđas lea stuorra mearkkašupmi sámegielat bálvalusaid buvttadeapmai. Sámeservviid rolla lea dehalamos sámegiela ja kultuvra nannemis. Dulkabálvalusaid lea dárbu 6ovddidit viidásabbot, vai áššehasat sáhtášedje atnit ávkin dan. Dannego sáme-gielat bálvalusat leat ođđa ja dávjá mearreáigásaččat, váillahuvvo lassin buoret dieđiheapmi dain.</p>
<p>Čoavddasánit: sámit, buresveadjin, vuođđobálvalusat, sámegielat bálvalusat, bálvalusduđavašvuohta, unnitlogut</p>
</body></document>
