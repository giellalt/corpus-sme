<document xml:lang="sme" id="no_id"><header><title/><genre code="Len"/><author><unknown/></author><wordcount>146</wordcount><conversion_status type="correct-no-gs"/><availability><free/></availability><multilingual/><origFileName>http://www.metsa.fi/sivustot/metsa/se/Vanddardeapmijameahcceturisma/Meahccebearraigeahccu/Sivut/Meahccebearraigeahčču.aspx</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#8.12.12</p>
<p>Meahccebearráigeahčču</p>
<p>Meahciráđđehusa meahccebearráigehččiid bargogieddin leat Meahciráđđehusa dikšun stáhta eanan- ja čáhceviidodagat. Dát viidodagat leat sulaid <errorort correct="goalmmádas" errorinfo="noun,vowc">golmmádas</errorort> <errorort correct="riikamet" errorinfo="noun,conc">riikkamet</errorort> ollesviidodagas. Meahccebearráigeahččit bearráigehččet ja bagadallet luonddus lihkadeddjiid. Meahccebearráigeahčču ollašuhttojuvvo oktasašbargun sierra eiseválddiiguin ja čanusjoavkkuiguin.</p>
<p>Meahccebearráigeahčuin viggojuvvojit suodjaluvvot eallit, dorvvastuvvot luonddus lihkadeapmi ja eastaduvvot sierralágán rihkkumušat. Meahccebearráigehččiid bargguide gullá bearráigeahččat, ahte juohkeolbmovuoigatvuođat doahttaluvvojit. Sii dárkkistit maid, ahte guolásteddjiid, meahccebivdiid ja mohtorgielkávuddjiid lobit leat ortnegis.</p>
<p>Meahccedárkkisteaddji ja bearráigeahčči dovdá soadjemearkkas ja dábálaččat maid mohtorgielkká dehe fatnasa dovddaldagain. Máŋggain meahccebearráigeahču ámmátolbmuineamet lea sihke meahccesuorggi ja boliissa skuvlejupmi.</p>
<p>Meahccebearráigeahču <errorort correct="meahccedárkkisteaddjámet" errorinfo="noun,á">meahccedárkkisteaddjimet</errorort> ja <errorort correct="bearráigeahččámet" errorinfo="noun,á">bearráigeahččimet</errorort> dahket oktasašbarggu sierra eiseválddiiguin sihke boliissain, rádjebearráigeahččolágádusain ja duolluinnai. Dasa lassin oktasašbargu dahkkojuvvo <errorort correct="meahcivalljiservviiguin" errorinfo="noun,cmp,gensg,nomsg">meahcivaljiservviiguin</errorort> ja guolástanguovlluiguin.</p>
<p>Vuosttaš meahccefávtta virggit vuođđuduvvoje boaittobeallái, maidda boliissa vuoimmit eai reahkkán. Otná beaivve meahccebearráigeahču ámmátolbmot bidjet návccaid rihkkumušaid ovddalgihtii eastadeapmái. Sii mannet muitaleame buriin meahccevieruin sihke skuvllain ja servviinnai.</p>
<p><errorort correct="Meahccebearráigeahččit" errorinfo="noun,conc">Meahccebearráigeaččit</errorort>, geat barget riikka sierra sajiin, ráhkadit Meahciráđđehusas bargojoavkku, mii doaibmá luonddusuodjaleami guovddášovttadagas.</p>
<p>Maŋimus beaivádeapmi 26.11.2010.</p>
</body></document>
