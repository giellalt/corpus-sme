<document xml:lang="sme" id="no_id"><header><title/><genre code="Len"/><author><unknown/></author><wordcount>217</wordcount><conversion_status type="correct-no-gs"/><availability><free/></availability><multilingual/><origFileName>http://www.nrk.no/kanal/nrk_sapmi/samegillii/1.8404064</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#30.11.12</p>
<p xml:lang="nno"><errorlang>#Publisert<correct>nob</correct></errorlang> 21.11.2012 10:18.</p>
<p>#Aslak Ilkka Niittyvuopio ja Nils H Måsø</p>
<p>Mo geavvá mearrasámi diehtoguovddážii?</p>
<p>Govas Billávuona mearrasámi skuvlla oahppit. Áidna mearrasámi diehtoguovddáš balahuvvo heaittihuvvot go álggaheaddji ii šat lohpit ruhtadoarjaga. Mearrasámiid áidna diehtoguovddáš sáhttá heaittihuvvot go álggaheaddji ja váldoruhtajuolludeaddji, Porsáŋggu gielda, ii lohpit šat ruhtadoarjaga. Dan ballá beaivválaš jođiheaddji Sigvald Persen.</p>
<p>- Sis leamaš vuođđoruhtadoarjja Porsáŋggu gielddas ja sámedikkis ja dán jagi nogai gieldda doarjja. Nu ahte sin ruhtavuođđu lea dan veardde hedjonan, ahte leat ferten geahpedit bargguid, muitala Persen.</p>
<p>Gielda ii lohpit doarjaga</p>
<p>Guovddáža vuolggaheaddji, Porsáŋggu gielda, ii leat juolludan <errormorphsyn>maidge<correct errorinfo="indef,attr,x">makkárge</correct></errormorphsyn> ruhtadoarjagiid dán jahkái, duođašta várresátnejođiheaddji Reidunn Hesjevik:</p>
<p>- Dás lei sáhka das, makkár doaimmaide válljiimet bidjat ruđaid.</p>
<p>Hesjevik ii boahtte jahkáige loga sáhttit lohpidit maidige.</p>
<p>- <errorsyn>Dan gal ii son sáhte<correct errorinfo="wo">Dan son gal ii sáhte</correct></errorsyn>, ášši boahtá gieđahallamii juovlamánu bušeahttačoahkkimii ja dan maŋŋá gielddastivrra mearrida das.</p>
<p>Ja jus nu geavvá ahte gielddastivrra ii juollut ruđaid boahtte jahkái, de Mearrasámi diehtoguovddáža beaivválaš jođiheaddji ii loga šat vuođu doaibmat viidásabbot.</p>
<p>- Dat lea surgat ja ilgat, jus nu galggaš mannat, ahte sis ii livčče šat vejolašvuohta joatkit bargguid.</p>
<p>Čohkke ja juohká dieđuid</p>
<p>Mearrasámi diehtoguovddáš rahppui <errorort>2003:as<correct errorinfo="acr,suf">2003:s</correct></errorort> Billávutnii. Guovddáža ulbmil lea ovddidit dieđuid mearrasápmelaččaid birra ja hástalusaid birra, mat leat otná servvodagas.</p>
<p>Stuorámus bargun leamašan duođaštit, ahte mo olbmot leat viežžan birgejumi mearas ja mehciin vuona birra.</p>
</body></document>
