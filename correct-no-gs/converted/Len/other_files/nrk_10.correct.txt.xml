<document xml:lang="sme" id="no_id"><header><title/><genre code="Len"/><author><unknown/></author><wordcount>384</wordcount><conversion_status type="correct-no-gs"/><availability><free/></availability><multilingual/><origFileName>http://www.nrk.no/kanal/nrk_sapmi/samegillii/1.8405481</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#30.11.12</p>
<p>#Aslak Ilkka Niittyvuopio ja Klemet Anders Sara</p>
<p xml:lang="nno"><errorlang>#Publisert<correct>nob</correct></errorlang> 22.11.2012 10:01.</p>
<p>Báhccavuonas gáržot eatnamat</p>
<p>Sisabahkkemat gáržudit boazoguohtumiid, oaivvilda boazoeaiggát - sii fertejit ovttas soabadit vástida <errorortreal>beana turistafitnodaga<correct errorinfo="cmp,2-1">beanaturistafitnodaga</correct></errorortreal> eaiggát.</p>
<p>Sii eai leat váttisvuohtan dáppe, <errorortreal>oaivvilda áiddo ásahuvvon turistafitnodaga eaiggát<correct errorinfo="vowc,á-a">oaivvilda aiddo ásahuvvon turistafitnodaga eaiggát</correct></errorortreal> dasa, go Báhccavuonas lagabui 100 <errorort>vuodjenbeatnaga,guovtti<correct errorinfo="cmp,1-2">vuodjenbeatnaga, guovtti</correct></errorort> beanagárddis leat dán čavčča dagahan ahte Geaggánvuomi čearu boazoeaiggát ii beasa johtit dálveorohahkii, ja máŋga bohcco leat juo mannan muohtariđđui.</p>
<p>Dál dáhttu Geaggánvuomi čearu boazoeaiggát, Nils Ánte Blind jávkadit beanafitnodaga Dápmotvuovddis, Báhccavuonas.</p>
<p>- Sidjiide gal lea váttisvuohta dán beanafitnodagas, doppe <errormorphsyn>lea olu beatnagat<correct errorinfo="kongr,sg-pl">leat olu beatnagat</correct></errormorphsyn>, olbmot ja sii lihkadit olu guovllus, gos lea bohccuid lunddolaš johtolat. Son vásiha, ahte sii eai buohkat čága deike, fitnodat galgá vuolgit eret dáppe, ii sin ovttasbargu doaimma, váikke dán gohčodit oktasašbargun, muhto dat ii doaimma, dasa <errorortreal>dárbbašuvvojit guktot bealit, lohka Blind<correct errorinfo="vowlat,á-a">dárbbašuvvojit guktot bealit, lohká Blind</correct></errorortreal>.</p>
<p>(Artihkal joatkašuvvá gova vuolde)</p>
<p>Bohccot eai duostta vulos gáissás, go leagis lea nu olu riedja.</p>
<p><errorort>2007:as<correct errorinfo="suf,as-s">2007:s</correct></errorort> álggahii Hans Olav Eriksen <errorortreal>beanavuodjin turistafitnodaga<correct errorinfo="cmp,2-1">beanavuodjinturistafitnodaga</correct></errorortreal>, Lyngenfjord Adventure Dápmotvuovdái, Báhccavuona suohkanii, mas dál leat 50 vuodjenbeatnaga. Maŋŋelaš son ásahii maid <errorort>Målselhuskey<correct errorinfo="typo">Målselvhuskey</correct></errorort> beanagárddi, mas leat seamma olu beatnagat go Lyngenfjord Adventures. Dát gárdi lea priváhta eatnamis.</p>
<p>Lobálaš doaibma</p>
<p>Lyngenfjord Adventure eaiggát, Hans Olav Eriksen ii ipmir manne Nils Ánte Blind dáhttu sin fitnodaga heaittihit doaimmaid guovllus, go dát han lea dál dohkkehuvvon sihke boazodoalu ja suohkana bealis.</p>
<p>- Dát šattašii váivi, sis <errormorphsyn>lea sullii 30 báikkálaš bargi<correct errorinfo="kongr,sg-pl">leat sullii 30 báikkálaš bargi</correct></errormorphsyn> dáppe. <errorortreal>Sin vistithan leat priváhta eatnamis<correct errorinfo="conc,st-stt">Sin visttithan leat priváhta eatnamis</correct></errorortreal>, mii lea dohkkehuvvon turismma doaimmaide ja dat lea dohkkehuvvon sihke gielddas ja fylkkamánnis. <errorort>Dat maid bidjui gulaskuddamii<correct errorinfo="conc,dj-ddj">Dat maid biddjui gulaskuddamii</correct></errorort> boazoorohahkii, mii dasto dohkkehii doaimmaid, muitala Eriksen.</p>
<p>Gidde johtolaga</p>
<p>Boahtte vahkku galgá Boazodoallohálddahus ja Romssa boazodoallostivra digaštallat mo čovdet váttisvuođa, dadjá Romssa boazodoalloagronoma, Ánte Bals.</p>
<p>- <errormorphsyn>Sis leat dieđusge siste dien plánabarggus<correct errorinfo="case,loc-nom">Sii leat dieđusge siste dien plánabarggus</correct></errormorphsyn>, sii leat ožžon dieđu, ahte detáljaplána ráhkaduvvo. Sis leamaš maid okta čoahkkin, gos hálddahusa oaidnu lea muitaluvvon. Diet doaibma váikkuha dien guovllus nu, ahte dat gidde boazojohtolaga, čilge Bals.</p>
<p>Jus diet fitnodat beassá joatkit doaimmaid dien dásis ja <errormorphsyn>daid áigodagain<correct errorinfo="case,loc-gen">daid áigodagaid</correct></errormorphsyn> goas háliidit, mearkkaša dat, ahte johtingeaidnu lea giddejuvvon ja dalle lea rihkkumin boazodoallolága. <errorortreal>Dien beallái lea guovllustivrra ja sii bidjamin deattu<correct errorinfo="conc,vrr-vr">Dien beallái lea guovllustivra ja sii bidjamin deattu</correct></errorortreal>, gávdnat buori čovdosa nu, ahte besset johtit bohccuin ráfis, dadjá Ánte Bals.</p>
</body></document>
