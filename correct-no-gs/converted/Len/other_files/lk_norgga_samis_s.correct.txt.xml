<document xml:lang="sme" id="no_id"><header><title/><genre code="Len"/><author><unknown/></author><wordcount>407</wordcount><conversion_status type="correct-no-gs"/><availability><free/></availability><multilingual/><origFileName>http://www.lapinkansa.fi/Sagat/1194779903368/artikkeli/norgga+s+mis+ii+mokta+searvat+suoma+gilvvuide.html</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#8.12.12</p>
<p>Norgga Sámis ii mokta searvat Suoma gilvvuide</p>
<p xml:lang="fin">#Kuva: Oula-Antti Labba Oula-Antti LabbaLähetä palautetta toimittajalle</p>
<p>Anára Heargegonagasgilvvuid gonagasluohkkái besset searvat 24 buoremus <errorort>suopmelaS<correct errorinfo="typo">suopmelaš</correct></errorort> gilvovuojána.</p>
<p>Bálgesiid ovttastumi stivrra dán čavčča mearrádus eastadit olgoriikka herggiid oassálastima <errorortreal>Hearge-cup -loahppagilvvuide<correct errorinfo="cmp,2-1">Hearge-cup-loahppagilvvuide</correct></errorortreal> Anáris soaitá dagahit, ahte Norgga Sámi heargeeaiggádat eai leat aktiivvalaččat searvame dán jagaš Suoma <errorortreal>Hearge cup-gilvvuide<correct errorinfo="cmp,2-1">Heargecup-gilvvuide</correct></errorortreal>.</p>
<p>– Norgga heargeeaiggádiidda ii leat miellagiddevaš gilvalit Suoma <errorort>Hearge-Cuppas<correct errorinfo="conc,pp-p">Hearge-Cupas</correct></errorort>, go eai <errormorphsyn>sáhtte<correct errorinfo="conc,ht-htt">sáhte</correct></errormorphsyn> čoaggit čuoggáid ja <errormorphsyn>beasa<correct errorinfo="infl,conneg-inf">beassat</correct></errormorphsyn> gilvalit Anáris gonagasluohkás, oaivvilda Sámi Heargelihtu (SHL) sátnejođiheaddji Mikkel Per Sara.</p>
<p>Eai beasa searvat finálii ja guhkki mátkkoštit oassegilvvuide</p>
<p>Boahttevaš Anára Heargegonagasgilvvuid gonagasluohkkái besset searvat 24 suopmelaš gilvovuojána, mat leat čoaggán <errormorphsyn>eanemusat<correct errorinfo="infl,nom-attr">eanemus</correct></errormorphsyn> čuoggáid dálvvi cup-gilvvuin. <errorort>Norggabealde<correct errorinfo="cmp,1-2">Norgga bealde</correct></errorort> leatge dál bidjame eanet návccaid <errormorphsyn>iežas<correct errorinfo="kongr,sg-pl">iežaset</correct></errormorphsyn> gilvvuid ordnemii.</p>
<p>– <errorort>SHL:a<correct errorinfo="suf">SHL</correct></errorort> ja Sámi Valáštallanlihtu beales mii nannet Norggabeale gilvvuid ordnema ja oassálastit Suomabeale cup <errorortreal>-gilvvuide<correct errorinfo="cmp,2-1">cup-gilvvuide</correct></errorortreal> dušše <errorortreal>delle, go<correct errorinfo="vowc,e-a">dalle, go</correct></errorortreal> mis eai leat gilvvut dáppe Norggas. Suoma-cupas ii <errormorphsyn>orošii<correct errorinfo="infl,sg3-conneg">oroše</correct></errormorphsyn> nu stuora árvu dál midjiide, go eat beasa searvat ieš finálii ja dáppe šaddá juo muđuige guhkkin mátkkoštit Lulli-Lappii oassegilvvuide, muitala Sara.</p>
<p>Stivra jienastii</p>
<p>Bálgesiid ovttastumis čohkkeje <errorort>manna<correct errorinfo="typo">mannan</correct></errorort> giđa bargojoavkku, man ulbmilin lei čoavdit olgoriikka herggiid searvama gonagasgilvvuide. Bargojoavkku evttohusa vuođul bálgesiid ovttastumi stivra čoahkkanii čakčamánus gieđahallat dán ášši. Čoakkámis jienaste <errorort>deinna<correct errorinfo="vowc,e-a">dainna</correct></errorort> <errorort>boađusin<correct errorinfo="case,ess-com">bohtosiin</correct></errorort>, ahte guhtta <errorortreal>stivralahtu<correct errorinfo="case,nom-gen">stivrralahtu</correct></errorortreal> dorjo olgoriikka herggiid oassálastima ja gávccis vuosttilde.</p>
<p>– Bálgesiid ovttastumi stivra mearrida gilvoortnegis loahpalaččat ja dán jagi stivra mearridii, ahte olgoriikka hearggit eai beasa searvat gonagasluohkkái. Ášši ferte de gieđahallat ođđasit boahtte jagi, muitala Bálgesiid ovttastumi doaibmajođiheaddji Anne Ollila.</p>
<p><errorort>SHL:a<correct errorinfo="suf">SHL</correct></errorort> nubbi sátnejođiheaddji Juhani Länsman mielde Bálgesiid ovttastumi stivrra mearrádussii váikkuhii Suoma boazogilvoválljogotti oaidnu dán áššis.</p>
<p>– <errorortreal>Gilvoválljogoddis<correct errorinfo="conc,dd-tt">Gilvoválljogottis</correct></errorortreal> eai <errorortreal>hálit<correct errorinfo="fin,t-it">háliit</correct></errorortreal>, ahte olgoriikka hearggit besset mielde gonagasgilvvuide. Dan dihte Bálgesiid <errorort>ovtasttumi<correct errorinfo="conm,stt-st">ovttastumi</correct></errorort> stivrras šadde ”sealgi seainni vuostá” bargat dakkár mearrádusa, muitala Länsman.</p>
<p>Ruhtadeapmi gonagasgilvvuide ii leat vel sohppojuvvon</p>
<p>Mannan <errorort>gonagasgilvohallamiid<correct errorinfo="conc,lv-lvv">gonagasgilvvohallamiid</correct></errorort> maŋŋel lei eahpesihkarvuohta gilvvuid ordnemis ekonomalaš sivaid geažil ja Bálgesiid ovttastumis váillahe ođđa ruhtadeddjiid ja doibmiid mielde lágidit gilvvuid. Kultur- ja oahpahusministeriija lea juolludan boahtte jahkái 10.000 euro <errorort>boazogilvodoai-maid<correct errorinfo="typo">boazogilvodoaimmaid</correct></errorort> ovddideapmái. <errorort>Gonagasgilvohallamiid<correct errorinfo="conc,lv-lvv">Gonagasgilvvohallamiid</correct></errorort> lea ulbmilin ordnet njukčamánu maŋemuš <errorort>vahkoloahpa<correct errorinfo="conc,hk-hkk">vahkkoloahpa</correct></errorort> áigge.</p>
<p>– Gonagasgilvvuid ruhtadeapmi ii leat vel sohppojuvvon. Mii leat gal ráđđádallan ovttasbargovejolašvuođas Anára gielddain, muitala Ollila.</p>
<p>Norgga sámit evttohan doarjut ruđalaččat</p>
<p>Mikkel Per Sara mielde heargelihtuid ja bálgesiid ovttastumi oktasaš čoakkámis juo jagis 2011 Norggabeale heargelihtut fálle bálgesiid ovttastupmái vejolašvuođa doarjut ekonomalaččat <errorort>heargegilvohallamiid<correct errorinfo="conc,lv-lvv">heargegilvvohallamiid</correct></errorort> ordnema, juos sii besset <errorort>leah-kit<correct errorinfo="typo">leahkit</correct></errorort> fárus gilvaleame gonagasluohkás.</p>
<p>– Norgalaččat leat gal čájehan beroštumi doarjut ekonomalaččat <errorort>heargegilvohallamiid<correct errorinfo="conc,lv-lvv">heargegilvvohallamiid</correct></errorort>, muhto dat ii leat gal dán dilis vejolaš, muitala Ollila.</p>
<p>LK ságat ii darvehan ságaide gilvoválljogotti ságadoalli Mauri Lakela, iige bargojoavkku jođiheaddji Jukka Knuuti.</p>
</body></document>
