<document xml:lang="sme" id="no_id"><header><title/><genre code="Len"/><author><unknown/></author><wordcount>217</wordcount><conversion_status type="correct-no-gs"/><availability><free/></availability><multilingual/><origFileName>http://yle.fi/sapmi/oddasat/2012/07/luossariemut_ordnejuvvojit_vahku_mait_go_dabalaccat_3431500.html</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#8.12.12</p>
<p><errorlex correct="Luossariemut ordnejuvvojit vahku maŋŋil go dábálaččat" errorinfo="w,adv-po">Luossariemut ordnejuvvojit vahku maŋŋit go dábálaččat</errorlex> almmustahttojuvvon 10.7. diibmu 10:58, <errorort correct="beaiváduvvon" errorinfo="vowlat,i-á">beaividuvvon</errorort> 10.7. diibmu 11:11</p>
<p>Luossariemut Onnel <errorort correct="dearpmi" errorinfo="vowc,ie-ea">dierpmi</errorort> alde 2010.</p>
<p>Govva: Aleksi Ahlakorpi</p>
<p>Ohcejoga Luossariemut dollojuvvojit 32. geardde ja dán háve maŋŋelabbos go dábálaččat, lávvardaga 14.7. Okta <errorort correct="váldoordnejeddjiin" errorinfo="vowc,mono">váldoordnejeaddjiin</errorort>, Lomakylä Valle doaimmajođiheaddji Petteri Valle, oaidná maŋideami dárbbašlažžan máŋggage sivas.</p>
<p>- Oinniimet, ahte ovdal dat lea ordnejuvvon menddo árrat. Dálkkiid ja vejolaš gilvobohtosiid dáfus lea buoret maŋidit ordnenbeaivvi ovttain vahkuin. Dasa lassin min fitnodatdoallis bođii sávaldat sirdimis, danin go sin áigedávvalii dat heivii buorebut, muitala Valle.</p>
<p>Valle muitala maid, ahte ieš dáhpáhusbáikkis, Onnel <errorort correct="dearpmi" errorinfo="vowc,ie-ea">dierpmi</errorort> alde, leat nuppástusat. Ordnejeaddjit <errorort correct="háliidedje" errorinfo="conm,d-id">hálidedje</errorort> namalassii sámi vuoiŋŋa buorebut oidnosii.</p>
<p>- Mii leat burgán boares diŋggaid eret ja ráhkadan ođđa sadjái. Mii <errorort correct="háliideimmet" errorinfo="conm,d-id">hálideimmet</errorort> cegget báikki ala sámi gili, Saami Village. Dohko leat ceggen lávuid, ja dainna buktit sámi vuoiŋŋa oidnosii, muitala Valle.</p>
<p>Sávvet eaktodáhtolaš bargiid boahtit veahkkin</p>
<p>Gilvobáikki leat ceggemin ja ordnedallamin gitta bearjadateahket rádjai. Valle ávžžuha eaktodáhtolaš bargiid boahtit veahkkin.</p>
<p>- Áinnas sávan olbmuid boahtit veahkehit, gal dáppe lea dán vahku vel olu ordnedallan láhkai.</p>
<p>Máŋggabealat prográmma</p>
<p>Luossagonagasgilvvu lassin <errormorphsyn correct="prográmmas lea Teáhterčájáhus" errorinfo="kongr,pl-sg">prográmmas leat Teáhterčájáhus</errormorphsyn> Pensas, mánáid oaggungilvu, njoarostangilvu, njuollabálkestangilvu, ja Onni ja Hilda Länsman luođit ja musihkka.</p>
<p><errormorphsyn correct="Bálkkašupmin lea earet eará Deanu fanas" errorinfo="kongr,pl-sg">Bálkkašupmin leat earet eará Deanu fanas</errormorphsyn>, fanasmohtor ja <errorort correct="sveisenmašiidna" errorinfo="conc,ic-is;vowc,á-a;vowc,e-i;conm,n-idn;vowlat,0-a">sveicenmášen</errorort>.</p>
<p xml:lang="smn">#Yle Sápmi / Ailu Valle &amp; Sammol Lukkari</p>
</body></document>
