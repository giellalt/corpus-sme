<document xml:lang="sme" id="no_id"><header><title/><genre code="Len"/><author><unknown/></author><wordcount>275</wordcount><conversion_status type="correct-no-gs"/><availability><free/></availability><multilingual/><origFileName>#http://yle.fi/sapmi/oddasat/2012/11/eanodagas_duhtavaccat_go_boles_johta_guovllus_3443238.html</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#11.12.12</p>
<p>#almmustahttojuvvon 28.11. diibmu 12:28</p>
<p>Eanodagas duhtavaččat, go boles johtá guovllus</p>
<p>Eanodagas leat sávvan eanet bolesbálvalusaid. Boles leage čujuhan ovtta bolesbára bargat guovllus eanet.</p>
<p xml:lang="fin">Govva: Anneli Lappalainen / Yle</p>
<p>Eanodagas olbmot leat buriin váldán vuostá gaskaboddosaš iskkadeami, mas čujuhedje ovtta bolesbára johtit guovllus. Iskkadeapmi lea <errorort correct="doaibman" errorinfo="vowc,diph">doibman</errorort> čavčča rájes.</p>
<p>Olbmot goittotge ballet, ahte Eanodagas báhcet bolesbálvalusaid haga iskkadeami maŋŋá, boahtte guovvamánus.</p>
<p>- Galhan dat lasiha dorvvolašvuođa, go dáppe bolesa oaidná muhtimin. In dieđe dalle boahtte jagi, guovvamánu rájes, leatgo mis dáppe bolesat ollege, smiehtada eanodatlaš Janne Näkkäläjärvi.</p>
<p>- Lea buorre ahte boles lea dáppe leamaš. (Sávan vel, ahte sii <errorort correct="boahtteáiggisge" errorinfo="vowlat,e-i">boahtteáiggesge</errorort> <errormorphsyn correct="Sávan vel, ahte sii boahtteáiggisge jođášedje" errorinfo="vowlat,a-á">jođašedje</errormorphsyn>, namuha Anu Ollila.</p>
<p>- Sidjiide lea lohpiduvvon okta bárra <errorort correct="dálvvi rádjái" errorinfo="cmp,1-2">dálvvirádjái</errorort>, muhto galhan dáppe bissovaččat galggašii <errorort correct="leat" errorinfo="typo">let</errorort> boles, dadjá Erkki Keskitalo.</p>
<p>Eanodaga gielda lea okta Suoma stuorimus gielddain. Gilbbesjávrris lea váile 200 kilomehtera gieldda máttaosiide. Borgemánus gieldda maŋimušge boles sirdojuvvui máddelii, <errorort correct="Muonái" errorinfo="foreign">Muonioi</errorort>.</p>
<p>Dan rájes leat olbmot gáibidan bissovaččat Eanodahkii čujuhuvvon bolesiid gieldda olbmuide dorvun.</p>
<p>Maid boles oaidná dárbbu oažžut iežas bolesiid Eanodahkii.</p>
<p>- Bolesis leat fuomášan, ahte olbmot leat fas bivdigoahtán bolesiid veahki, go dihtet soai johtiba dáppe, dadjá bajit konstáhpel Jari Kaipainen Muonio-Eanodaga <errorort correct="bolesstašuvnnas" errorinfo="vowc,á-a">bolesstášuvnnas</errorort>.</p>
<p>(Eanodat lea báhcán masa ollásit <errorort correct="bolesbálvalusaid" errorinfo="typo">bolesbálvaluid</errorort> <errorortreal correct="Eanodat lea báhcán masá ollásit bolesbálvalusaid haga" errorinfo="vowlat,a-á">haga</errorortreal>, go stáhta lea seastán. Maŋimuš guorahallamis eiseválddit goittotge evttohedje, ahte <errorort correct="boaittobeale" errorinfo="vowlat,0-e">boaittobeal</errorort> guovlluin galggašedje leat bolesat.</p>
<p>Loahpalaš mearrádusa áššis dahká sisáššiidministtar Päivi Räsänen ođđajagimánus.</p>
<p>Eahpesihkkarvuohta hárdá Eanodagas.</p>
<p>- <errorort correct="Gárasavvonis" errorinfo="vowc,á-a">Gárasávvonis</errorort> lea fitnodatdoalli šaddan ieš doarridit <errorort correct="rosvuid" errorinfo="conc,svv-sv">rosvvuid</errorort>, go leat leamaš suoládeamen boaldámuša. Ii dat gal leat gieldalačča bargu, dadjá Eanodaga gielddaráđđehusa dálá ságadoalli Sari Keskitalo.</p>
<p>- Dat lea oalle váralaš ieš bealuštit opmodaga. Gal dat lea mu mielas lea bolesa bargu goittotge, dadjá Janne Näkkäläjärvi.</p>
</body></document>
