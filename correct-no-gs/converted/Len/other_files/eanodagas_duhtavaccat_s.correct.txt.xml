<document xml:lang="sme" id="no_id"><header><title/><genre code="Len"/><author><unknown/></author><wordcount>264</wordcount><conversion_status type="correct-no-gs"/><availability><free/></availability><multilingual/><origFileName>#http://yle.fi/sapmi/oddasat/2012/11/eanodagas_duhtavaccat_go_boles_johta_guovllus_3443238.html</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="vep">#11.12.12</p>
<p>#almmustahttojuvvon 28.11. diibmu 12:28</p>
<p>Eanodagas duhtavaččat, go boles johtá guovllus</p>
<p>Eanodagas leat sávvan eanet bolesbálvalusaid. Boles leage čujuhan ovtta bolesbára bargat guovllus eanet.</p>
<p xml:lang="fin">Govva: Anneli Lappalainen / Yle</p>
<p>Eanodagas olbmot leat buriin váldán vuostá gaskaboddosaš iskkadeami, mas čujuhedje ovtta bolesbára johtit guovllus. Iskkadeapmi lea <errorort>doibman<correct errorinfo="vowc,diph">doaibman</correct></errorort> čavčča rájes.</p>
<p>Olbmot goittotge ballet, ahte Eanodagas báhcet bolesbálvalusaid haga iskkadeami maŋŋá, boahtte guovvamánus.</p>
<p>- Galhan dat lasiha dorvvolašvuođa, go dáppe bolesa oaidná muhtimin. In dieđe dalle boahtte jagi, guovvamánu rájes, leatgo mis dáppe bolesat ollege, smiehtada eanodatlaš Janne Näkkäläjärvi.</p>
<p>- Lea buorre ahte boles lea dáppe leamaš. Sávan vel, ahte sii <errorort>boahtteáiggesge<correct errorinfo="vowlat,e-i">boahtteáiggisge</correct></errorort> <errormorphsyn>jođašedje<correct errorinfo="vowlat,a-á">jođášedje</correct></errormorphsyn>, namuha Anu Ollila.</p>
<p>- Sidjiide lea lohpiduvvon okta bárra <errorort>dálvvirádjái<correct errorinfo="cmp,1-2">dálvvi rádjái</correct></errorort>, muhto galhan dáppe bissovaččat galggašii <errorort>let<correct errorinfo="typo">leat</correct></errorort> boles, dadjá Erkki Keskitalo.</p>
<p>Eanodaga gielda lea okta Suoma stuorimus gielddain. Gilbbesjávrris lea váile 200 kilomehtera gieldda máttaosiide. Borgemánus gieldda maŋimušge boles sirdojuvvui máddelii, <errorort>Muonioi<correct errorinfo="foreign">Muonái</correct></errorort>.</p>
<p>Dan rájes leat olbmot gáibidan bissovaččat Eanodahkii čujuhuvvon bolesiid gieldda olbmuide dorvun.</p>
<p>Maid boles oaidná dárbbu oažžut iežas bolesiid Eanodahkii.</p>
<p>- Bolesis leat fuomášan, ahte olbmot leat fas bivdigoahtán bolesiid veahki, go dihtet soai johtiba dáppe, dadjá bajit konstáhpel Jari Kaipainen Muonio-Eanodaga <errorort>bolesstášuvnnas<correct errorinfo="vowc,á-a">bolesstašuvnnas</correct></errorort>.</p>
<p>Eanodat lea báhcán <errorortreal>masa<correct errorinfo="vowlat,a-á">masá</correct></errorortreal> ollásit <errorort>bolesbálvaluid<correct errorinfo="typo">bolesbálvalusaid</correct></errorort> haga, go stáhta lea seastán. Maŋimuš guorahallamis eiseválddit goittotge evttohedje, ahte <errorort>boaittobeal<correct errorinfo="vowlat,0-e">boaittobeale</correct></errorort> guovlluin galggašedje leat bolesat.</p>
<p>Loahpalaš mearrádusa áššis dahká sisáššiidministtar Päivi Räsänen ođđajagimánus.</p>
<p>Eahpesihkkarvuohta hárdá Eanodagas.</p>
<p>- <errorort>Gárasávvonis<correct errorinfo="vowc,á-a">Gárasavvonis</correct></errorort> lea fitnodatdoalli šaddan ieš doarridit <errorort>rosvvuid<correct errorinfo="conc,svv-sv">rosvuid</correct></errorort>, go leat leamaš suoládeamen boaldámuša. Ii dat gal leat gieldalačča bargu, dadjá Eanodaga gielddaráđđehusa dálá ságadoalli Sari Keskitalo.</p>
<p>- Dat lea oalle váralaš ieš bealuštit opmodaga. Gal dat lea mu mielas lea bolesa bargu goittotge, dadjá Janne Näkkäläjärvi.</p>
</body></document>
