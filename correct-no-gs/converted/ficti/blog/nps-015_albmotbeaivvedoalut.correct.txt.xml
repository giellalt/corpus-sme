<document xml:lang="sme" id="no_id"><header><title/><genre code="ficti"/><author><unknown/></author><year>2009</year><place>FI</place><wordcount>299</wordcount><conversion_status type="correct-no-gs"/><availability><free/></availability><multilingual/><origFileName>http://rauna.wordpress.com/2009/02/07/albmotbeaivve-doalut/</origFileName><metadata><uncomplete/></metadata><version>XSLtemplate $Revision: 43483 $; file-specific xsl  Revision; common.xsl  $Revision$; </version><note>Innsamlingsdato: 12.07.2010</note></header><body><p>Álbmotbeaivve <errorortreal correct="doalut" errorinfo="noun,min">Doalut</errorortreal></p>
<p>Vaikko dáppe Torontos eai lean mangelágan doalut sámi álbmotbeaivvi gudnin, dáiden ávvudit beaivvi buot árbeviroleamos vuogi mielde go goassige Sámis – vahágis. Iđđes barggus mis lei eamiálbmotprográmma mánnosaš čoahkkin, man min <errorformat correct="”" errorinfo="cit">“</errorformat>vuoras” rabai <errorsyn correct="haudenosaunee-giittossártniin" errorinfo="noun,cmp">haudenosaunee <errorort correct="giittossártniin" errorinfo="noun,conc">giitossártniin</errorort></errorsyn> dego son láve. Dat lea árbevirolaš sárdni mii giitá eatnama ja dan buot oliid ja osiid ja mii árbevirolaččat sáhttá bistit máŋga diimmu. Ovdal dan <errorort correct="giittossártni" errorinfo="noun,conc">giitossártni</errorort> min prográmma čálli váccii birra rieggá <errorformat correct="”" errorinfo="cit">“</errorformat>smudge” <errorsyn correct="&quot;smudge&quot;-suovain" errorinfo="noun,cmp">suovain</errorsyn> (dábálaččat goikaduvvon salvia-šaddu, muhtumin <errorort correct="háisuoidni" errorinfo="noun,typo">háisuodni</errorort> ) vai buot čoahkkima oassálastit sáhtte buhtistit iežaset dainna suovain. Smudge-suova ulbmilin lea buhtistit ja rahpat olbmo ja olbmo miela váldit vuostá earáid ja earáid sániid positiivvalaš vuoiŋŋas. Dáid árbevirolaš <errorort correct="rahpanvieruid" errorinfo="noun,a">ráhpanvieruid</errorort> maŋŋá gieđahallagođiimet čoahkkináššiid. Go čoahkkin nogai, min <errorformat correct="”" errorinfo="cit">“</errorformat>vuoras” (gii oahpaha maiddái oneida-giela min prográmmas) loahpahii čoahkkima. Eahkes <errorort correct="trumbo-" errorinfo="noun,cmp,svow">trumbu-</errorort> ja lávlunrieggás eamiálbmotstudeanttaid guovddážis vuot <errorort correct="gii nu" errorinfo="indef,notcmp">giinu</errorort> manai rieggá birra smudge-suovain ovdalgo álggiimet lávlut. Rieggás juohkehaš beasai válljet oahpes lávlaga dahje oahpahit earáide ođđa lávlaga – lávlagat leat <errorformat correct="”" errorinfo="cit">“</errorformat>árbevirolaš” <errorort correct="indiánalávlagat" errorinfo="noun,conc">intiánalávlagat</errorort> <errormorphsyn correct="maid" errorinfo="rel,obj,nompl,akkpl,case">mat</errormorphsyn> olbmot lávlot sihke seremoniijain ja eahpeformála ovttastallamiin. Okta almmái lávllui ja oahpahii midjiide <errorort correct="guovžža" errorinfo="noun,typo">guovdžža</errorort> lávlaga – son ieš gulai guovžža klánii – ja lávlaga maŋŋá okta rieggá jođiheaddjiin čilgii guovžamánu birra, mii lea dál lahkoneamen go guovža lihkká dálvenahkáriin. Son čilgii ahte oađedettiin guovža viežžá <errorort correct="višuvnnaid" errorinfo="noun,ascii">visuvnnaid</errorort> olbmuid várás ja dat lea <errorort correct="eandaliige" errorinfo="adv,fin">eandalitge</errorort> guovža-klána olbmuid geatnegasvuohta gaskkustit daid <errorort correct="višuvnnaid" errorinfo="noun,ascii">visuvnnaid</errorort> earáide.</p>
<p>Jurddašallen ahte nie dáppe stuorra miljongávpogis olbmot ellet iežaset <errormorphsyn correct="kultuvrrain" errorinfo="noun,advl,comsg,akksg,case">kultuvrra</errormorphsyn> vaikko ii leange miige erenoamáš ávvubeivviid sidjiide. Sidjiide dat leat oassin árgabeaivvis dađe <errormorphsyn correct="stuorát" errorinfo="adj,attr,attr,nomsg,infl">stuorat</errormorphsyn> doaluid dahje meanuid haga. Sámis mii dušše <errorort correct="lávlestit" errorinfo="verb,conc">lávllestit</errorort> Sámi soga lávlaga oktii jagis almma mangelágan vieruid haga ja dasto guldalit daid agálaš sártniid…</p>
<p>PS: Helsingin Sanomat almmustahtii mu čállosa Suoma stáhta ájihanpolitihkas sámiid hárrái ikte – mun ledjen gal ráhkkanan muhtin čilgehussii manne sii eai sáhte dan almmustahttit, nu ahte lei oalle stuorra imaš go lohke ahte šaddá álbmotbeaivve aviisii!</p>
</body></document>
