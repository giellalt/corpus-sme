<document xml:lang="sme" id="no_id"><header><title/><genre code="Len"/><author><unknown/></author><wordcount>233</wordcount><conversion_status type="correct"/><availability><free/></availability><multilingual/><origFileName>http://www.nrk.no/kanal/nrk_sapmi/samegillii/1.10748025</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p xml:lang="mrj">#14.12.12</p>
<p xml:lang="swe"># maren inga baer</p>
<p xml:lang="nno"><errorlang correct="nob">#Publisert</errorlang> 14.12.2012 09:26.</p>
<p>Juovlastálut devdet girjerádjosa</p>
<p>Juovlastálut <errorort correct="čájáhusas" errorinfo="noun,á">čajáhusas</errorort></p>
<p>Okta nubbi lea moadde vahku juo buktán Porsáŋggu girjerádjosii dakkáriid maid dábálaččat ii gávnna girjehilduid gaskkas. Dál devdet juovlastáložat girjerádjosa juovladovdduin.</p>
<p>Porsáŋgu girjerájus <errormorphsyn correct="Porsáŋggu girjerájus lávii" errorinfo="prop,det,gensg,nomsg,case">lávii</errormorphsyn> <errorort correct="lágidit" errorinfo="verb,lime">lágiđit</errorort> čájáhusaid. Dáid juovllaide <errorort correct="mearridedje" errorinfo="verb,svow">mearrededje</errorort> ráhkadit juovlastálločájáhusa. Okta láigoheaddji dat árvalii dán, muitala girjerádjosa hoavda Ann-Britt Svane. Nu leat olbmot buktán luoikkasin juovlastáluid maid háliidit earáide ge čájehit.</p>
<p>Čájáhusas leat sihke ruovttu ráhkadan ja oston ávdnasat. <errorort correct="Boarráseamos" errorinfo="adj,á">Boarraseamos</errorort> oston juovlastáloš lea 1960 logus. <errorort correct="Boarráseamos" errorinfo="adj,á">Boarraseamos</errorort> ruovttu ráhkadan lea 30 jagi boaris. Boahtte jagi ii šatta seamma. Dalle hástet olbmuid eŋgeliid buktit, muitala Svane.</p>
<p>Ann-Britt Svane ja juovlastálut</p>
<p>Nuvttá suohtas</p>
<p><errorort correct="Máŋgga" errorinfo="num,ascii">Mángga</errorort> girjerádjosis Norggas lea unnán ruhta eai ge suitte lágidit olus makkárge doaimmaid. Seamma dilis <errormorphsyn correct="lea Porsáŋggu girjerájus" errorinfo="prop,det,gensg,nomsg,case">lea Porsáŋgu girjerájus</errormorphsyn>. Danne lea nu buorre go dákkár nuvttá suohttasiid sáhttit ráhkadit, lohká Ann-Britt Svane.</p>
<p>Facebookas son bovdii olbmuid buktit juovlastáluid. Ii ge son jáhkkán ahte ná ollu juovlastálut galge boahtit.</p>
<p>Somá geahčadit</p>
<p>Sigdis Olsen ja su juovlastálut</p>
<p>Sigdis Olsenis leat guokte juovlastáloža maid fállá čájáhussii. Son lea ieš daid ráhkadan <errorsyn correct="10-15" errorinfo="notspace">10- 15</errorsyn> jagi dás ovdal ja ledje šaddan garášii <errorort correct="čihkosii" errorinfo="adv,fin">čihkosi</errorort>..</p>
<p>– Somá lea geahčadit juovlastáluid, Sigdis Olsen lohká ja ordnesta vel iežas juovlastáluid nu ahte ožžot buori saji čájáhusas.</p>
<p>Čájáhus bistá nu <errorortreal correct="guhká" errorinfo="adv,conc">guhkká</errorortreal> go <errorort correct="gávdnojit" errorinfo="verb,conc">gávnojit</errorort> juovlastálut doppe. Juovlastáluid eaiggádat ožžot boahtit <errorort correct="viežžat" errorinfo="verb,vowc">vežžat</errorort> iežaset dávviriid goas sihtet. Čájáhus soaitá nohkat ovdal juovllaid jus eaiggádat háliidit atnit juovlastáluid ruovttus juovlaruohta.</p>
</body></document>
