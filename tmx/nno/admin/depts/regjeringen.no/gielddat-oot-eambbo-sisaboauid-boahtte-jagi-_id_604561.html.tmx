<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="sme" datatype="plaintext">
    <prop type="x-filename">gielddat-oot-eambbo-sisaboauid-boahtte-jagi-_id_604561.html.xml</prop>
  </header>
  <body>
    <tu>
      <tuv xml:lang="sme">
        <seg>Almmustahtti: Gielda- ja guovlodepartemeanta</seg>
      </tuv>
      <tuv xml:lang="nno">
        <seg>Kommunane får auka inntekter neste år - regjeringen.no</seg>
      </tuv>
    </tu>
    <tu>
      <tuv xml:lang="sme">
        <seg>Gielddat ožžot gaskal njeallje ja vihtta miljárdda ruvnno eanet sisaboađuid boahtte jagi.</seg>
      </tuv>
      <tuv xml:lang="nno">
        <seg>Kommunane får mellom fire og fem milliardar kroner meir i samla inntekter neste år.</seg>
      </tuv>
    </tu>
    <tu>
      <tuv xml:lang="sme">
        <seg>– Vaikko leat fuonit ekonomalaš áiggit de vuoruha ráđđehus eambbo ruđaid gielddaide sihkkarastin dihtii buriid čálgobálvalusaid, cealká gieldaministtar Liv Signe Navarsete.</seg>
      </tuv>
      <tuv xml:lang="nno">
        <seg>- Trass i strammare økonomiske tider prioriterer regjeringa meir pengar til kommunane for å sikre gode velferdstenester, seier kommunalminister Liv Signe Navarsete.</seg>
      </tuv>
    </tu>
    <tu>
      <tuv xml:lang="sme">
        <seg>Gaskal 2,5 ja 3,0 miljárdda lassáneamis leat friddja dahje merkekeahtes ruđat.</seg>
      </tuv>
      <tuv xml:lang="nno">
        <seg>Mellom 2,5 og 3,0 milliardar av veksten er frie midlar.</seg>
      </tuv>
    </tu>
    <tu>
      <tuv xml:lang="sme">
        <seg>- Ráđđehus háliida addit gielddaide vejolašvuođa fállat buriid, dorvvolaš mánáidgárddiid, dakkár skuvlafálaldaga mii addá mánáide buori vuođu oppa eallimii ja buori divššu ja fuola boarrásiidda, dadjá gieldaministtar.</seg>
      </tuv>
      <tuv xml:lang="nno">
        <seg>- Regjeringa er opptatt av å gjere det muleg for kommunane å tilby gode, trygge barnehagar, eit skuletilbod som gir ungane eit godt grunnlag for heile livet og god pleie og omsorg for dei eldre, seier kommunalministeren.</seg>
      </tuv>
    </tu>
    <tu>
      <tuv xml:lang="sme">
        <seg>Buohkanas ekonomalaš lážáldat gielddasuorgái jahká 2011 dahká ahte gielddat nákcejit joatkit gielddalaš bálvalusfálaldaga buorideami.</seg>
      </tuv>
      <tuv xml:lang="nno">
        <seg>Det samla økonomiske opplegget for kommunesektoren i 2011 gir rom for å halde fram utbygginga av det kommunale tenestetilbodet.</seg>
      </tuv>
    </tu>
    <tu>
      <tuv xml:lang="sme">
        <seg>Gielddasuorggi golut lassánit álbmoga stuorruma geažil ja álbmoga čoahkádusa nuppástuvvama geažil.</seg>
      </tuv>
      <tuv xml:lang="nno">
        <seg>Kommunesektoren sine utgifter aukar på grunn av befolkningsvekst og endra samansetning av befolkninga.</seg>
      </tuv>
    </tu>
    <tu>
      <tuv xml:lang="sme">
        <seg>Dáid lassegoluid gokčá buohkanas sisaboađuid lassáneapmi.</seg>
      </tuv>
      <tuv xml:lang="nno">
        <seg>Desse meirutgiftene blir dekka av den samla inntektsveksten.</seg>
      </tuv>
    </tu>
    <tu>
      <tuv xml:lang="sme">
        <seg>Sisaboađuid lassáneapmi jahkái 2011 boahtá dan lassin ahte rukses-ruoná ráđđehus lea fuolahan gielddaide 41 miljárdda ruvdnosaš sisaboahtolassáneami áigodagas 2006-2010.</seg>
      </tuv>
      <tuv xml:lang="nno">
        <seg>Inntektsveksten i 2011 kjem på toppen av at den raud-grøne regjeringa har sutt for ein inntektsvekst til kommunane på 41 milliardar kroner i perioden 2006 til 2010.</seg>
      </tuv>
    </tu>
    <tu>
      <tuv xml:lang="sme">
        <seg>Boahtte jagi ráđđehus bidjá daid ruđaid mat leat merkejuvvon mánáidgárddiide doarjjan, rámmadoarjagii mii juolluduvvo gielddaide.</seg>
      </tuv>
      <tuv xml:lang="nno">
        <seg>Frå neste år legg regjeringa dei øyremerka tilskota til barnehagar inn i rammetilskotet til kommunane.</seg>
      </tuv>
    </tu>
    <tu>
      <tuv xml:lang="sme">
        <seg>- Dat mearkkaša ahte sullii 80 proseantta gielddaid sisaboađuin leat friddja sisaboađut ja dušše njeallje proseantta ruđain leat merkejuvvon dihto geavahussii.</seg>
      </tuv>
      <tuv xml:lang="nno">
        <seg>- Det betyr at om lag 80 prosent av kommunane sine inntekter er frie inntekter og berre fire prosent av midlane er øyremerkte.</seg>
      </tuv>
    </tu>
    <tu>
      <tuv xml:lang="sme">
        <seg>Mii nannet báikkálaš iešmearrideami nu ahte várrejuvvon dahje merkejuvvon ruđaid oassi lea historjjálaččat vuollegis dásis.</seg>
      </tuv>
      <tuv xml:lang="nno">
        <seg>Slik styrker vi det lokale sjølvstyret gjennom eit historisk lågt nivå for delen øyremerkte midlar.</seg>
      </tuv>
    </tu>
    <tu>
      <tuv xml:lang="sme">
        <seg>Dát addá buori vuođu heivehallat čálgofálaldaga báikkálaš diliide ja dat addá gielddaide friddjavuođa vuoruhit dan mii sin mielas lea deháleamos ássiidasaset, dadjá Navarsete.</seg>
      </tuv>
      <tuv xml:lang="nno">
        <seg>Det er eit godt grunnlag for lokale tilpassingar av velferdstilbodet og gir kommunane meir fridom til å prioritera det dei meiner er viktigast for deira innbyggjarar, seier Navarsete.</seg>
      </tuv>
    </tu>
    <tu>
      <tuv xml:lang="sme">
        <seg>Reastan gielddaid sisaboađuin báhcet iešosiid ja divadiid sisaboađut.</seg>
      </tuv>
      <tuv xml:lang="nno">
        <seg>Resten av kommunane sine inntekter er eigendelar og gebyr.</seg>
      </tuv>
    </tu>
    <tu>
      <tuv xml:lang="sme">
        <seg>Jagi 2011 gieldaproposišuvdna.</seg>
      </tuv>
      <tuv xml:lang="nno">
        <seg>Kommuneproposisjonen 2011</seg>
      </tuv>
    </tu>
    <tu>
      <tuv xml:lang="sme">
        <seg>Gielda- ja guovlodepartemeantta preassatelefovdna: 22 24 25 00.</seg>
      </tuv>
      <tuv xml:lang="nno">
        <seg>Kommunal- og regionaldepartementet sin pressetelefon: 22 24 25 00.</seg>
      </tuv>
    </tu>
  </body>
</tmx>
