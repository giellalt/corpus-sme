<document xml:lang="sme" id="no_id">
  <header>
    <title>Sámediggi ohcá mearreáigásaš prošeaktačálli</title>
    <genre code="admin"/>
    <author>
      <unknown/>
    </author>
    <year>2013</year>
    <wordcount>213</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=2262&amp;Itemid=10</origFileName>
    <parallel_text location="virkailmsafa2_projektisihteeri_18122013.pdf" xml:lang="smn"/>
    <parallel_text location="virkailmsafa2_projektisihteeri_18122013.pdf" xml:lang="sms"/>
    <parallel_text location="virkailmsafa2_projektisihteeri_18122013.pdf" xml:lang="fin"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Sámi Parlamentáralaš Ráđđi (Suoma, Norgga ja Ruoŧa sámedikkiid oktasašbargoorgána) álggahii ođđajagimánu 1. beaivvi 2013 Davviriikkalaš sámegiela fága- ja resursaguovddáža vuođđudanprošeavtta, mii bistá geassemánu 30. beaivái 2014. Prošeavtta ruhtada EU Interreg IV A Nord Sápmi.</p>
    <p>Dán oktavuođas Sámediggi ohcá</p>
    <p>
      <em type="bold">mearreáigásaš prošeaktačálli </em>
    </p>
    <p>Bargu álgá soahpamuša mielde ja  bistá 30.6.2014 rádjai. Prošeaktačálli bargguide gullet dikšut prošeavtta beaivválaš doaimmahatbargguid, ordnet čoahkkimiid ja dikšut prošeavtta rehketdoallobargguin. Bargái sáhttet maiddái biddjot eará barggut, mat gullet davviriikkalaš sámegiela fága- ja resursaguovddáža doibmii.</p>
    <p>Gelbbolašvuođagáibádussan lea barggu eaktudan skuvlejupmi. Barggu ceavzilis dikšuma veahkehit buorre sámegiela njálmmálaš ja čálalaš dáidu sihke doarvái hárjánupmi doaimmahat- ja rehketdoallobargguin.</p>
    <p>Davviriikkalaš sámegiela fága- ja resursaguovddáža bargogiellan leat sámegiella sihke suomagiella ja ruoŧa-/dárogiella. Guovddáža ovddasvástádussan lea ovttas sámedikkiiguin davviriikkalaš giellaovttasbarggu nannen ja ovddideapmi nu, ahte guđege giellajoavkku sierranas dárbbut, hástalusat ja resurssat váldojit vuhtii, ja sámegiela riggudahttin ja dorvvasteapmi boahtte áiggis.</p>
    <p>Prošeaktačálli lea bargogaskavuođas Suoma sámediggái ja bálká mearrašuvvá sámedikki bálkávuogádaga gáibádusdási VI/II mielde (vuođđobálká 1 822,14 euro/mb). Vuođđobálkká lassin máksojuvvo 24 % sámeguovllu lassi ja bargohárjánumi vuođul boahtti bargovásáhuslasit. Bargobáiki lea sámedikkis Sajosis.</p>
    <p><em type="bold">Ohcamušaid  čuvvosiiguin galgá doaimmahit Suoma sámedikki čállingoddái 3.1.2014 dmu 16.00 rádjai čujuhusain: Sajos, 99870 Anár. Barggu ovdalis ohcan olbmot váldojuvvojit vuhtii almmá ođđa ohcamuša haga.</em>  Lassidieđuid barggus addá prošeaktahoavda Marko Marjomaa tel. 050 438 2484. Sámedikki doaimmaide sáhttá oahpásmuvvat neahttačujuhusas www.samediggi.fi  </p>
    <p>Anáris 19.12.2013        Sámediggi</p>
  </body>
</document>
