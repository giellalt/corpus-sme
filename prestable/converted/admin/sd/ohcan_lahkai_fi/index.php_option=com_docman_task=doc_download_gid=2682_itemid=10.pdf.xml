<document xml:lang="sme" id="no_id">
  <header>
    <title>Barggu geavatlaš ollašuhttima várás Suoma Sámediggi ohcá áigodahkii giellabargi</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2015</year>
    <wordcount>251</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=2682&amp;Itemid=10</origFileName>
    <parallel_text xml:lang="dan" location=""/>
    <parallel_text xml:lang="eng" location=""/>
    <parallel_text xml:lang="fin" location="giellagaldu_kielityontekijat_haettavana_suomi.pdf"/>
    <parallel_text xml:lang="fit" location=""/>
    <parallel_text xml:lang="fkv" location=""/>
    <parallel_text xml:lang="ger" location=""/>
    <parallel_text xml:lang="isl" location=""/>
    <parallel_text xml:lang="kal" location=""/>
    <parallel_text xml:lang="kpv" location=""/>
    <parallel_text xml:lang="nno" location=""/>
    <parallel_text xml:lang="nob" location=""/>
    <parallel_text xml:lang="rus" location=""/>
    <parallel_text xml:lang="sma" location=""/>
    <parallel_text xml:lang="sme" location=""/>
    <parallel_text xml:lang="smj" location=""/>
    <parallel_text xml:lang="smn" location="index.php_option=com_docman_task=doc_download_gid=2681_itemid=10.pdf"/>
    <parallel_text xml:lang="sms" location="index.php_option=com_docman_task=doc_download_gid=2680_itemid=10.pdf"/>
    <parallel_text xml:lang="swe" location=""/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Sámi  parlamentáralaš ráđđi  (Suoma,  Norgga  ja  Ruoŧa  sámedikkiid  oktasašbargoorgána)  álggaha</p>
    <p>1.8.2015  davviriikkalaš sámegiela fága- ja resursaguovddáža Sámi giellagáldu joatkkaprošeavtta, mii nohká 31.5.2018. Prošeavtta váldoruhtadeaddji lea EU Interreg Davvi-prográmma.</p>
    <p>Barggu geavatlaš ollašuhttima várás Suoma Sámediggi ohcá áigodahkii 1.8.2015 – 30.4.2018:</p>
    <p>
      <em type="bold">1 mearreáigásaš nuortalašgiela giellabargi 1 mearreáigásaš anárašgiela giellabargi ja 1 mearreáigásaš davvisámegiela giellabargi </em>
    </p>
    <p>Giellabargi bargguide  gullet giellagáhtten,  giela ovddideapmi,  terminologiijabargu,  giela  normeren  ja diehtojuohkin-  ja rávvenbargu.  Giellabargái  sáhttet  maiddái  biddjot  eará  barggut,  mat  gullet davviriikkalaš sámegiela fága- ja resursaguovddáža joatkkaprošektii.  Seađáhusvuđđosaš gelbbolašvuohtagáibádussan lea barggu eaktudan skuvlejupmi ja dan lassin gáibiduvvo</p>
    <p>sámegiela dáidu. Fidnui ohcat vuosttažettiin olbmo, geas lea sámegiella eatnigiellan dahje vástideaddji</p>
    <p>giellagelbbolašvuohta. Mii deattuhat  alit  oahpu  (allaskuvllas/universitehtas)  sámegielas,  vásáhusaid sullasaš  bargguin  ja gelbbolašvuođa  sámi  servodat-  ja  gielladilis.  Dasa  lassin  deattuhat  ámmátlaš čehppodaga,  ovttasbargo-  ja  gulahallannávccaid,  sámegiela  čálalaš  dáiddu  sihke  návccaid  bargat iešheanalaččat ja ulbmillaččat.</p>
    <p>Davviriikkalaš sámegiela fága- ja resursaguovddáža bargogiellan leat sámegiella sihke suomagiella ja ruoŧa-/dárogiella. Fága-  ja resursaguovddáža  ovddasvástádussan  lea  ovttas  sámedikkiiguin davviriikkalaš  giellaovttasbarggu  nannen  ja  ovddideapmi  nu,  ahte guđege  giellajoavkku  sierranas</p>
    <p>dárbbut,  hástalusat  ja  resurssat  váldojit  vuhtii, ja sámegiela  riggudahttin  ja  dorvvasteapmi  boahtte áiggis.</p>
    <p>Giellabargi lea bargogaskavuođas Suoma sámediggái ja bálká mearrašuvvá sámedikki bálkávuogádaga gáibádusdásiid V/II mielde (vuođđobálká 2 110,20  euro/mb). Vuođđobálkká lassin máksojuvvo 24 % sámeguovllu  lassi  ja  bargohárjánumi  vuođul  boahtti  bargovásáhuslasit.  Bargobáiki  lea  sámedikki</p>
    <p>doaibmabáikkiin dahje eará sajis soahpamuša mielde.</p>
    <p>
      <em type="bold">Ohcamušaid čuvvosiiguin galgá doaimmahit Suoma sámedikki čállingoddái 10.7.2015 dmu 16.00 </em>
    </p>
    <p><em type="bold">rádjai čujuhusain:  Sajos, 99870 Anár.</em>    Lassidieđuid  barggus  addiba  gielladorvočálli  Siiri </p>
    <p>Jomppanen siiri.jomppanen@samediggi.fi ja má. giellaáššiidčálli  Marko  Marjomaa</p>
    <p>marko.marjomaa@samediggi.fi.  Sámedikki  doaimmaide  sáhttá  oahpásmuvvat neahttačujuhusas</p>
    <p>www.samediggi.fi</p>
    <p>Anáris 18.6.2015 Sámediggi</p>
  </body>
</document>
