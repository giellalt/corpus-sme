<document xml:lang="sme" id="no_id">
  <header>
    <title>Davviriikkalaš sámi giellabálkkašupmi geigejuvvo čakčat 2014</title>
    <genre code="admin"/>
    <author>
      <unknown/>
    </author>
    <year>2014</year>
    <wordcount>160</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=2348&amp;Itemid=10</origFileName>
    <parallel_text location="gollegiella_2014-gulahus_kuulutus.pdf" xml:lang="smn"/>
    <parallel_text location="gollegiella_2014-gulahus_kuulutus.pdf" xml:lang="sms"/>
    <parallel_text location="gollegiella_2014-gulahus_kuulutus.pdf" xml:lang="sma"/>
    <parallel_text location="gollegiella_2014-gulahus_kuulutus.pdf" xml:lang="nob"/>
    <parallel_text location="gollegiella_2014-gulahus_kuulutus.pdf" xml:lang="swe"/>
    <parallel_text location="gollegiella_2014-gulahus_kuulutus.pdf" xml:lang="rus"/>
    <parallel_text location="gollegiella_2014-gulahus_kuulutus.pdf" xml:lang="fin"/>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>
      <em type="bold">GOLLEGIELLA – Davviriikkalaš sámi giellabálkkašupmi geigejuvvo čakčat 2014 </em>
    </p>
    <p><em type="italic">GOLLEGIELLA  - davviriikkalaš sámi giellabálkkašupmi geigejuvvo guđát geardde čakčat 2014 sámeministariid ja sámediggepresideanttaid čoahkkimis Helssegis. Giellabálkkašupmi addojuvvo ovttaskas olbmui dahje organisašuvdnii Norggas, Ruoŧas, Suomas dahje Ruoššas sámegiela ovddideamis. </em> </p>
    <p><em type="italic">Giellabálkkašumi leat ásahan sámeáššiin vástideaddji ministarat Norggas, Ruoŧas ja Suomas ovttas dáid riikkaid sámediggepresideanttaiguin. Bálkkašupmi geigejuvvo juohke nuppi jagi ja dat juhkkojuvvui vuosttaš geardde jagi 2004. Bálkkašumi sturrodat lea 15 000 euro. </em> </p>
    <p><em type="italic">Giellabálkkašumi ulbmil  </em>Giellabálkkašumi ulbmilin lea váikkuhit sámegiela ovddideapmái, gárggiidahttimii ja seailluheapmái Norggas, Ruoŧas, Suomas ja Ruoššas.  </p>
    <p><em type="italic">Gii sáhttá oažžut bálkkašumi?  </em>Giellabálkkašupmi juhkkojuvvo ovttaskas olbmuide, joavkkuide, servviide ja ásáhusaide geat leat bidjan erenoamáš návccaid ovddidit sámegiela čálalaččat, njálmmálaččat dahje eará láhkái. Giellabálkkašupmi sáhttá addojuvvot iešguđetlágan bargguid vuođul. Bálkkašumi sáhttá juhkkojuvvot eanet go ovtta vuoitái. </p>
    <p><em type="italic">Evttot kandidáhtat!  </em>Ovttaskas olmmoš, joavkkut, searvvit, ásáhusat ja eiseválddit Norggas, Ruoŧas, Suomas ja Ruoššas sáhttet evttohit kandidáhtaid jagi 2014 giellabálkkašupmái. Sádde evttohusat bálkkašumi vuoitin oktan čálalaš ákkastallamiin, mii sáhttá leat eanemusat 1-2 siiddu, <em type="bold">maŋimustá miessemánu 30. beaivve 2014</em> čujuhussii:  </p>
  </body>
</document>
