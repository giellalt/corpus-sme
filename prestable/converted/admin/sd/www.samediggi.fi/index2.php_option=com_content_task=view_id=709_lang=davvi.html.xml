<document xml:lang="sme" id="no_id">
  <header>
    <title>Samediggi - Saamelaiskäräjät - Ijahis idja-dáhpahusa várás  stáhtadoarjja</title>
    <genre code="admin"/>
    <author>
      <unknown/>
    </author>
    <wordcount>176</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="albbas@gmail.com"/>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=709&amp;lang=davvi.html</origFileName>
    <parallel_text location="index2.php_option=com_content_task=view_id=709_lang=finnish.html" xml:lang="fin"/>
    <parallel_text location="index2.php_option=com_content_task=view_id=709_lang=anaras.html" xml:lang="smn"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Ijahis idja-dáhpahusa várás  stáhtadoarjja</p>
    <p>Ijahis idja-eamiálbmogiid musihkkadáhpáhus beasai stáhta doarjaga birei go kultur- ja valástallanministtar Paavo Arhinmäki mieđihii 10-jagašmátkki ávvudeaddji festiválai 10 000 euro kulturdoarjaga. Doarjagat mieđihuvvojit veikkausvuoitováriin. Ijahis idja lassin doarjaga birei bohte logi eará ođđa dáhpahusa.</p>
    <p>Vihkkehallanvuloš stáhtadoarjaga dehalaš kriteara lea ovddidit ja bajásdoallat máŋggabealat dáidda- ja kulturfálaldaga, nannet váldegottálaččat iešguđetlágan dáiddasurggiid, ovddidit rikkavuložiid dásseárvosaš ja ovttaveardásaš oasálašvuođa ja oassálastima kultuvrii.</p>
    <p>Ijahis idja lágiduvvo Anáris sámekulturguovddáš Sajosis 16 -18.8.2013 ja dat lea eamiálbmogiid musihkkafestivála, mii ovdanbuktá sámelmusihka lassin maiddái eará eamiálbmogiid musihka ja kultuvrra. Guovttebeaivvat dáhpahus šaddá mánáid- ja nuoraidbeaivvis oktan bargobajiiguin ja mánáidkonsearttaiguin, musihkkasemináras, iešguđetlágan konsearttain sihke sámemusihkii vuodju klubba-eahkeđiin. Jagi 2013 Ijahis idja temá lea <span type="quote">”Buolvvat”</span>, man vuođđojurddan lea buktit iešguđege buolvvaid ovddasteaddji sámemusihka čehpiid oktii sihke doibmet iešguđet ahkásaš sápmelaččaid kulttuvrralaš deaivvadanbáikin. Dáhpáhus lea áidna sámemusihkkafestivála oba Suomas ja okta mearkkašahtti Davvi-Lappi geassedáhpáhusain.</p>
    <p>Sámedikki lassin dáhpáhusa ordnedemiidda oassálastet ee. Anára Sámisearvi ro, Sámemusea Siida, Sámi oahpahusguovddáš , Anára gielda, YLE Sápmi ja Giellagas-instituhtta.</p>
    <p>Lassidieđuid Ijahis idja-dáhpahusas:</p>
    <p>Anu Magga anu.magga(at)samediggi.fi t. 050 567 2204</p>
    <p xml:lang="sms">Anna Näkkäläjärvi-Länsman anna.nakkalajarvi-lansman(at)minedu.fi t. 0295 330 856</p>
    <p xml:lang="smn">www.ijahisidja.fi</p>
  </body>
</document>
