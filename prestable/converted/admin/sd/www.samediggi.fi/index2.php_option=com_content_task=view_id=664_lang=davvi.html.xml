<document xml:lang="sme" id="no_id">
  <header>
    <title>Samediggi - Saamelaiskäräjät - Sámediggi deaivvadii Suoma rá&amp;#273;&amp;#273;ehusain</title>
    <genre code="admin"/>
    <author>
      <unknown/>
    </author>
    <wordcount>244</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="albbas@gmail.com"/>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=664&amp;lang=davvi.html</origFileName>
    <parallel_text location="index2.php_option=com_content_task=view_id=664_lang=finnish.html" xml:lang="fin"/>
    <parallel_text location="index2.php_option=com_content_task=view_id=664_lang=anaras.html" xml:lang="smn"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Sámediggi deaivvadii Suoma ráđđehusain</p>
    <p>Oaiveministtar Jyrki Katainen lei bovden sámedikki stivra eahketskuvlii gullat ráđđehusprográmma sápmelašáššiid girjema ollašuhttimis. Sámedikki ságajođiheaddji Klemetti Näkkäläjärvi ja II várreságajođiheaddji Heikki Paltto leaigga otne, 12.12.2012 stáhtaráđi gullan láhkai.</p>
    <p>Ságajođiheaddji Näkkäläjärvi gieđahalai ságastis Ilo 169-soahpamuša ratifiserema, sámegielaid ealáskahttinprorgámma ollašuhttima ja sámedikki resurssaid. ” Suomas lea dál erenoamáš vejolašvuođat ratifiseret ILO-soahpamuša. Áššis eai dárbbašuvvo lasi čelggadusat, muhto politihkalaš dáhttu” Näkkäläjärvi deattuhii. Soahpamuš gáibida sámiid vuoigatvuođaid čoavdima eatnamii, čáhcái ja luondduriggodagaide. Dáid sáhttá čoavdit sámediggelága, Meahciráđđehusa hállddahusmálle ja eanageavahusa guoski láhkaásahan ođasmahttinbarggu oktavuođas, ságajođiheaddji muitalii.</p>
    <p>Sámedikki várreságajođiheaddji Heikki Paltto muitalii stáhtaráđđái sámiid boažodoalu erenoamášsárgosiin ja doarjjadárbbuin. Sámedikki ovddasteaddjit deattuheaigga, ahte ILO 169-soahpamuša ratifiseren gáibida sierravuoigatvuođaid sámiid boažodoaluin bargamii. Boažodoallu ráhkada sámiid ávnnaslaš kultuvra vuođu áidna sámiid ealáhussan, mii fállá birrajagaš ealáhusa” Ledjen hui ilus ahte stáhtaráđis badjánedje ságatallama vuollai sámiid boažodoalu dárbbut ja erenoamášgažaldagat,” Paltto muitalii.</p>
    <p>Ráđđehusa eahketskuvllas sohppojuvvui, ahte barggu eamiálbmogiid guoski ILO-soahpamuša ratifisereneastagiid jávkadeami dihte joatkit nu ahte vuoigatministeriija jođiha eará vástuministeriijaid ja sámedikki gaskasaš ovttasbarggu. Sápmelašáššiid ministtarjoavku hábmejuvvo mearridit politihkalaš linjema gáibideaddji sápmelašáššiin ja erenoamážit sámesoahpamusaš ráđđádaladettiin ovdan boahtti gažaldagain.</p>
    <p>” Lea dehalaš ahte stáhtaráđđi attii nana doarjaga Ilo 169-soahpamuša ratifiserenproseassa joatkimii ja ráđđehusprográmma sápmelašáššiid girjema olašuhttimii. Ovttasbarggu boahttá sihkkarit álkidahttit dat, ahte stáhtaráđđi hábme sápmelašáššiid ministtarjoavkku. Ministtarjoavkku vuođđudeapmi deattuha maid dan, ahte stáhtaráđđi doallá sápmelašáššiid girjema ollašuhttima hui dehalažžan” Näkkäläjärvi deattuha.</p>
    <p xml:lang="smn">Lassideiđut:</p>
    <p xml:lang="smn">Ságajođiheaddji Klemetti Näkkäläjärvi</p>
    <p>II várreságajođiheaddji Heikki Paltto</p>
    <p>Klemetti Näkkäläjärvi sáhka stáhtaráđi eahketskuvllas 12.12.2012 (Suomagillii)</p>
    <p>Sámedikki muittuhančála stáhtaráđi eahketskuvlii</p>
    <p>Stáhtaráđi dieđáhus</p>
    <p>Sámedikki cealkámuš ILO soahpamuša nr 169 ratifiserengáibádusain</p>
  </body>
</document>
