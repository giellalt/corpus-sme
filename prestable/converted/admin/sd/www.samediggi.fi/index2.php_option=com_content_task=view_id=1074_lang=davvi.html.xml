<document xml:lang="sme" id="no_id">
  <header>
    <title>Samediggi - Saamelaiskäräjät - Sámediggi ohcá mearreáigásaš prošeakta&amp;#269;álli 1.8.2015 - 31.5.2018 (Sámi giellagáldu)</title>
    <genre code="admin"/>
    <author>
      <unknown/>
    </author>
    <wordcount>233</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=1074&amp;lang=davvi</origFileName>
    <parallel_text location="index2.php_option=com_content_task=view_id=1074_lang=nuortta.html" xml:lang="sms"/>
    <parallel_text location="index2.php_option=com_content_task=view_id=1074_lang=anaras.html" xml:lang="smn"/>
    <parallel_text location="index2.php_option=com_content_task=view_id=1074_lang=finnish.html" xml:lang="fin"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Sámediggi ohcá mearreáigásaš prošeaktačálli 1.8.2015 - 31.5.2018 (Sámi giellagáldu)</p>
    <p>Sámi Parlamentáralaš Ráđđi (Suoma, Norgga ja Ruoŧa sámedikkiid oktasašbargoorgána) álggaha 1.8.2015 davviriikkalaš sámegiela fága- ja resursaguovddáža Sámi Giellagáldu joatkkaprošeavtta, mii nohká 31.5.2015. Prošeavtta váldoruhtadeaddji lea EU Interreg Davvi -prográmma.</p>
    <p>
      <em type="bold">Prošeavtta várás Suoma Sámediggi ohcá mearreáigásaš prošeaktačálli  </em>
    </p>
    <p>Bargu álgá 1.8.2015 ja bistá 31.5.2018 rádjai. Prošeaktačálli bargguide gullet dikšut prošeavtta beaivválaš doaimmahatbargguid, ordnet čoahkkimiid ja dikšut prošeavtta rehketdoallobargguin. Bargái sáhttet maiddái biddjot eará barggut, mat gullet davviriikkalaš sámegiela fága- ja resursaguovddáža joatkkaprošektii.</p>
    <p>Gelbbolašvuođagáibádussan lea barggu eaktudan skuvlejupmi ja dan lassin gáibiduvvo sámegiela dáidu. Barggu ceavzilis dikšuma veahkehit buorre sámegiela njálmmálaš ja čálalaš dáidu sihke doarvái hárjánupmi doaimmahat- ja rehketdoallobargguin.</p>
    <p>Davviriikkalaš sámegiela fága- ja resursaguovddáža bargogiellan leat sámegiella sihke suomagiella ja ruoŧa-/dárogiella. Guovddáža ovddasvástádussan lea ovttas sámedikkiiguin davviriikkalaš giellaovttasbarggu nannen ja ovddideapmi nu, ahte guđege giellajoavkku sierranas dárbbut, hástalusat ja resurssat váldojit vuhtii, ja sámegiela riggudahttin ja dorvvasteapmi boahtte áiggis.</p>
    <p>Prošeaktačálli lea bargogaskavuođas Suoma sámediggái ja bálká mearrašuvvá sámedikki bálkávuogádaga gáibádusdási VI/II mielde (vuođđobálká 1 842,14 euro/mb). Vuođđobálkká lassin máksojuvvo 24 % sámeguovllu lassi ja bargohárjánumi vuođul boahtti bargovásáhuslasit. Bargobáiki lea sámedikkis Sajosis.</p>
    <p>
      <em type="bold">Ohcamušaid čuvvosiiguin galgá doaimmahit Suoma sámedikki čállingoddái 10.7.2015 dmu 16.00 rádjai čujuhusain: Sajos, 99870 Anár. </em>
    </p>
    <p xml:lang="fin">Lassidieđuid barggus addiba gielladorvočállli Siiri Jomppanen   Tämä sähköpostiosoite on suojattu roskapostia vastaan, aseta javascripttuki päälle nähdäksesi osoitteen.   ja má. giellaáššiidčálli Marko Marjomaa   Tämä sähköpostiosoite on suojattu roskapostia vastaan, aseta javascripttuki päälle nähdäksesi osoitteen.   Sámedikki doaimmaide sáhttá oahpásmuvvat neahttačujuhusas www.samediggi.fi</p>
  </body>
</document>
