<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>341</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.samediggi.no/layout/set/print/Riikkaidgaskasas-bargu/Riikkaidgaskasas-algoalbmotovttasbargu/Bovdehus-buktit-cealkamusaid-diedahussii-riikkaidgaskasas-barggu-birra</origFileName>
    <parallel_text xml:lang="sma" location="boeoeredimmie-raeriejgujmie-jih-vuajnoejgujmie-baaetedh-saemiedigkieraerien-bievnesasse-gaskenasjovnaale-barkoen-bijre.html"/>
    <parallel_text xml:lang="nob" location="innspill-til-melding-om-internasjonalt-arbeid.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Bovdehus buktit cealkámušaid dieđáhussii riikkaidgaskasaš barggu birra / Riikkaidgaskasaš álgoálbmotovttasbargu / Riikkaidgaskasaš bargu / Sámediggi - Sametinget</p>
    <p type="title">Bovdehus buktit cealkámušaid dieđáhussii riikkaidgaskasaš barggu birra</p>
    <p xml:lang="smj">01. Juovlamánnu 2014</p>
    <p>Sámediggeráđđi áigu ovddidit dieđáhusa mas evttohuvvo politihkka Sámedikki riikkaidgaskasaš bargui. Buohkain lea vejolašvuohta buktit evttohusaid ja cealkámušaid dán dieđáhusa sisdollui.</p>
    <p>Sámediggi čatná eanaš oasi iežas politihkalaš barggus politihkalaš dieđáhusaide iešguđet fáttáid birra. Ovddid dieđáhus riikkaidgaskasaš barggu birra ovddiduvvui 2006:s.</p>
    <p>Dan rájes lea ON dohkkehan álgoálbmotvuoigatvuođaid julggaštusa. Norga lea ratifiseren julggaštusa ja lea danne geatnegahttojuvvon čađahit julggaštusa sisdoalu sihke Norgga rievtti, politihka ja doaibmabijuid bokte.</p>
    <p xml:lang="nob">Sluttdokument fra Generalforsamlingens høynivåmøte kjent som Verdenskonferansen om urfolk.pdf</p>
    <p xml:lang="fin">112,63 kB</p>
    <p>ON álgoálbmogiid máilmmikonferánsa 2014 dohkkehii loahppadokumeantta mas stáhtat dovddastit dáhtu ja háliidusa implementeret ON álgoálbmotvuoigatvuođaid julggaštusa sihke riikkaidgaskasaš ja nationála dásis.</p>
    <p>Ođđa dieđáhus riikkaidgaskasaš barggu birra váldá vuođu sámediggeráđi čilgehusas sámi riikkaidgaskasaš barggu birra, mii meannuduvvui dievasčoahkkimis ovdalaččas dán jagi.</p>
    <p>Sámediggeráđi čilgehus sámi riikkaidgaskasaš barggu birra.pdf</p>
    <p xml:lang="fin">488,80 kB</p>
    <p>Dieđáhus váldá mielde dan ovdáneami mii lea dáhpáhuvvan riikkaidgaskasaš álgoálbmotbarggus ja álbmotrievttis ovddit dieđáhusa rájes.</p>
    <p>
      <em type="bold">Barggu mihttomearit ja prinsihpat: </em>
    </p>
    <p>- Dat vuoigatvuođat mat dohkkehuvvojit ON-julggaštusas, leat uhcimus standárddat máilmmi álgoálbmogiid birgejupmái, ja sin gelbbolašvuhtii ja čálgui.</p>
    <p>- Julggaštusa sisdoallu galgá implementerejuvvot daidda lágaide ja geavatlaš politihkkii mii váikkuha sámi álbmogii ja eará álgoálbmogiid árgabeaivái.</p>
    <p>
      <em type="bold">Dieđáhusa áŋgiruššansuorggit: </em>
    </p>
    <p>
      <em type="bold">Dál mii oaidnit vihtta váldosuorggi dieđáhusas: </em>
    </p>
    <list>
      <p type="listitem">Sámi ovttasbargu: masa gullet Sámi parlamentáralaš ráđđi, bargu davviriikkalaš sámekonvenšuvnnain ja sápmelaččat geat ásset Ruoššas.</p>
      <p type="listitem"><span type="quote">”Davviguovlopolitihkka”</span>: mii válddaha Barentsovttasbarggu, EU ja Árktalaš ráđi.</p>
      <p type="listitem">ON-bargu: ovttasbargu álgoálbmogiiguin, stáhtaiguin ja organisašuvnnaiguin</p>
      <p type="listitem">Oktiigullevašvuohta ja ovttasbargu álgoálbmogiiguin: váikkuhit dasa ahte eará álgoálbmogiid dilli buorrána politihkalaš doarjaga bokte, gelbbolašvuođa ja vásáhusaid lonohallama bokte, ja veahkki doaibmabijuide mat ovddidit kapasitehta ja eará prošeavttaide</p>
      <p type="listitem">Máilmmiviidosaš hástalusat: dakkár bealit mat váikkuhit álgoálbmogiidda, dálkkádatrievdamiidda, ceavzilis ovddideapmái, dearvvašvuođagažaldagaide ja eará bealit.</p>
    </list>
    <p>Sámediggeráđis leat dán rádjai earret eará leamaš čoahkkimat dakkár sámi organisašuvnnaiguin ja ásahusaiguin go Sámiráđđi, Gáldu, Sámi nissonforum, Mama Sara Education Foundation ja Árran Julevsáme guovdásj.</p>
    <p>
      <em type="bold">Ná sáhtát buktit cealkámušaid: </em>
    </p>
    <p>Loga sámediggeráđi čilgehusa sámi riikkaidgaskasaš barggu birra ja sádde iežat cealkámušaid e-poasttain Jon Petter Gintalii jon.petter.gintal@samediggi.no ja Inger Johanne Mudeniaii inger.johanne.mudenia@samediggi.no</p>
    <p>
      <em type="bold">Áigemearri sáddet cealkámušaid lea ođđajagimánu 9.b. 2015. </em>
    </p>
  </body>
</document>
