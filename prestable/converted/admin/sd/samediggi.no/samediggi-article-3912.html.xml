<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámediggi deaivvadii boarrásiiguin - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>291</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3912&amp;sprak=Samisk&amp;Print=1</origFileName>
    <parallel_text location="samediggi-article-3912.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sámediggi deaivvadii
      boarrásiiguin</p>
    </section>
    <p>
      <em type="italic">Sámedikki várrepresideanta Laila Susanne Vars
          lohká Sámedikki áigut áŋgiruššat háhkat eanet
          deaivvadanbáikkiid ja lagat gulahallama boarrásiiguin. Dan
          son muitalii  gulahallančoahkkimis lohkan- ja
          čállinveahki birra boarrásiidda.</em>
    </p>
    <p>Karen Louise Siri </p>
    <p>Sámediggi lágidii gulahallančoahkkima lohkan- ja
          čállinveahki birra boarrásiidda Guovdageainnus duorastaga
          23.09.2010.
          Sámediggi háliidii gullat makkár veahkkeortnegat leat
          suohkaniin go guoská lohkan- ja čállinveahkkái boarrásiidda
          geat eai hálddaš nu bures dárogiela. Sámediggi háliidii maid
          diehtit mo sáhtášii Sámediggi leat veahkkin oažžut johtui
          doaimmaid mat buoridit boarrasatolbmuid árgabeaivve dili sámi
          guovlluin.<em type="italic">Eai dieđe bálvalusaid birra</em> Ollugat muitaledje čoahkkimis ahte eai álo
          dieđe makkár veahki lea oažžumis go almmolaš ásahusat eai álo
          leat nu čeahpit muitalit iežaset bálvalusaid ja
          veahkefálaldagaid birra.
          Vuorrasat ledje ilus go ledje bovdejuvvon dákkár čoahkkimii
          ja sávve ahte Sámediggi boahtteáiggis ain doalaha singuin
          lagaš oktavuođa.
          Sámedikki várrepresideanta Laila Susanne Vars  lohká
          Sámedikki áigut áŋgiruššat háhkat eanet deaivvadanbáikkiid ja
          lagat gulahallama boarrásiiguin boahtte áiggis.<em type="italic">Sullasaš hástalusat.
          -Boarrásiin dain viđa sámi suohkanin leat stuora ja sullasaš
          hástalusat. Sin dilli hedjona go almmolaš kantuvrrat
          sirdojuvvojit guhkkelii ja ii ge šat gávdno báikkálaš
          veahkki, go gulahallan ferte dáhpahuvvat juogo čálalaččat,
          telefuvnna dahje dihtora bokte. Ollu suohkanin ii leat šat
          báikkálaš veahkki go galgá diŋgot mátki buohccivissui dahje
          deavdit mátkerehkega go máhccet buohcciviesus, lohká
          Sámedikki várrepresideanta Laila Susanne Vars.</em> Čoahkkimis bođi ovdan ahte vuorrasiin leat
          stuora dárbbut čállin- ja lohkanveahkkái, ja sis lei sávaldat
          ahte juohke suohkanis galggašii leat okta dihto olmmoš gii
          sin sáhtášii veahkehit sin. Fastá olmmoš geainna besset
          oahpásnuvvat ja dovdat oadjebasvuođa. Eará sávaldagat mat
          bohte ovdán čoahkkimis ledje nuvttá bátnedikšun, jahkásaš
          dearvvašvuođaiskan, deaivvadanbáikkit vuorrasiidda suohkanin
          ja maiddái deaivvadanbáiki dain eará davviriika
          vuorrasiiguin. </p>
    <p>
        Almmuhan Østby, Jan Roger. </p>
    <p>
        Maŋumustá rievdaduvvon 27.09.2010
      </p>
    <p>
                          *Várrepresideanta Laila Susanne Vars
                        </p>
    <p>
                          Telefovdna</p>
    <p>
                          Mobiila</p>
    <p>
                          E-paosta</p>
    <p>+47 78 47 40 00</p>
    <p>+47 977 54 102</p>
    <p>laila.susanne.vars@samediggi.no</p>
    <p>
      <em type="bold">Artihkkalat</em>
    </p>
  </body>
</document>
