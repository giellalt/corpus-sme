<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Lihkostuvvan jienastuslohkokampánja – nuorat ja nissonolbmot čálihedje jienastuslohkui - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>199</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=400&amp;sprak=Samisk&amp;Print=1</origFileName>
    <parallel_text location="samediggi-article-400.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD: Lihkostuvvan
      jienastuslohkokampánja – nuorat ja nissonolbmot čálihedje
      jienastuslohkui</p>
    </section>
    <p>
          Sámi jienastuslogus ledje miessemánu 31. b. 2005 12.475
          olbmo. Sin gaskkas ledje 6.717 albmá (54 proseantta) ja 5.738
          nissonolbmo (46 proseantta). 2001 válgga rájes ledje
          jienastuslogus 2.554 olbmo eanet. Gaskamearálaš ahki lea 46
          jagi.
        </p>
    <p>
        Almmuhan Pål Hivand. </p>
    <p>
        Vuosttaš geardde almmuhan 20.06.2005
      </p>
    <p>
          - Mun lean hui duhtavaš go rekrutteren- ja
          dihtomielalašvuođabargu maid mii leat dahkan 2001 rájes dál
          čájeha buriid bohtosiid. Čájeha ahte kampánja nissonolbmuid
          ektui lea leamaš beaktil, ja nissonolbmuid lohku lea lassánan
          36 proseanttas 46 prosentii. Dát nanne mealgadit sámi
          demokratiija, dadjá Sámedikki várrepresideanta Ragnhild Lydia
          Nystad.</p>
    <p>
          Sámediggi álggahii 2001 rájes guhkes áigge barggu rekrutteret
          eanet sámiid sámi jienastuslohkui 2005 sámediggeválgga
          rádjai. Guovdilis mihttomearrin dán barggus lei oččodit eanet
          nissonolbmuid ja nuoraid čálihit iežaset jienastuslohkui.
          Dasa lassin lea Sámediggi dán áigodagas bargan ollu
          Finnmárkkulágain ja eará guovdilis áššiiguin mat leat
          váikkuhan stuorát fuomášumi Sámediggái politihkalaš eavttuid
          biddjin ja fievrrideaddji politihkalaš oasálažžan Norgga
          sámepolitihkas.</p>
    <p>
          - Lea čielggas ahte ollu eanet olbmot dál oidnet árvvu
          sámediggeválgii searvamis ja dieinna lágiin váikkuhit
          ovdáneami dain guovlluin ja servodagas gos ellet.
          Váikkuhanfápmu eatnamiid ja čážiid hálddašeapmái
          Finnmárkkulága bokte lea dušše okta ovdamearka dasa movt
          Sámediggi dál guoskkaha ovttaskasolbmuid árgabeaivvi eanet go
          ovdal, konstatere Nystad.</p>
  </body>
</document>
