<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Deanujogaraporta gulaskuddamis - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>208</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3454&amp;sprak=Samisk&amp;Print=1</origFileName>
    <parallel_text location="samediggi-article-3454.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Deanujogaraporta
      gulaskuddamis</p>
    </section>
    <p>
      <em type="italic">Finnmárkkulága meannudeami oktavuođas nannii
          Stuorradiggi ahte Deanujoga guolleresursa­vuoigatvuođat
          gullet Deanuleagi ássiide, ja dáid resurssaid hálddašeapmi
          galgá leat báikkálaš ja vuoigatvuođavuđot. Stuorradiggi attii
          Gonagassii válddi mearridit láhkaásahusa mas lagat
          mearrádusat hálddašeapmái.</em>
    </p>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 04.01.2010
      </p>
    <p>Čuovvolan dihte Stuorradikki mearrádusa nammadii
          Birasgáhttendepartemeanta geassemánu 6. b. 2008 viidát
          čohkkejuvvon lávdegotti, mii oaččui bargun čielggadit
          evttohusa movt báikkálaččat hálddašit joga guolleresurssaid.
          Deanujogalávdegoddái nammaduvvojedje Reidar Varsi, Edvard
          Nordsletta, Ingrid Nordal, Karl-Arne Larsson, Frank Martin
          Ingilæ, Kjell Harald Sæther, Audhild Schanche ja Heidi
          Ekstrøm.</p>
    <p>
      <em type="italic">Ovttajienalaš mearrádus</em>
    </p>
    <p>Deanujogalávdegoddi attii raporttas juovlamánu 3. b. 2009
          ja ovddidii dalle ovttajienalaš evttohusa das movt
          báikkálaččat hálddašit Deanujoga guolleresurssaid. Lávdegotti
          váldoevttohus lea ahte ásahuvvo báikkálaš hálddašanorgána -
          Deanujoga guolástushálddašeapmi - mii galgá váldit badjelasas
          ovddasvástádusa ja doaimmaid mat dál gullet stáhtalaš
          eiseválddiide. Deaŧaleamos doaibman leat organiseret
          guolástusa, fuolahit dohkálaš bivdobearráigeahču ja hálddašit
          dietnasiid mat bohtet bivdokoarttaid vuovdimis.</p>
    <p>Deanujoga guolástushálddašeapmi galgá maiddái fuolahit
          guhkes áigge badjel guolleresurssaid suodjaleami ja searvat
          ovttasbargui Suomain joga hálddašeami hárrái.</p>
    <p>Oassin barggus lea lávdegoddi maiddái ságastallan
          luossanáliid suorggahahtti dili birra Deanujogas. Lávdegoddi
          lea viidát ovttamielalaš das ahte lea dárbu sihkkarastit
          eanet ceavzilis bivddu, ja ahte soahpamuš mii lea Norgga ja
          Suoma gaskka galgá jođáneamos lági mielde ođasmahttojuvvot
          ovdagihtii várrugas-lagadeami ektui go guoská
          luossabivdui.</p>
    <p>Gulaskuddanreivve ollislaččat sáhttá lohkat dákko.</p>
    <p>Gáldu: Birasgáhttendepartemeanta</p>
    <p>
      <em type="bold">Fiillat</em>
    </p>
  </body>
</document>
