<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>- Mii eat sáhte dohkkehit ahte skuvlavuogádat beahttá - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>361</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3756&amp;sprak=Samisk&amp;Print=1</origFileName>
    <parallel_text location="samediggi-article-3756.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">- Mii eat sáhte
      dohkkehit ahte skuvlavuogádat beahttá</p>
    </section>
    <p><em type="italic">Dárogiella ohppiide geain lea sámegiella
          vuosttašgiellan - oahppoplána</em> mielde galgá ohppiin geain
          lea sihke sáme- ja dárogiella vuosttaš giellan leat dušše
          okta eksámenbeaivi jos sii bohtet bajás dárogielas. - Dáid
          njuolggadusaid lea Oahpahusdirektoráhta bidjan, ja dáid
          njuolggadusaid galget skuvllat čuovvut, dadjá ráđđelahttu
          Ellinor Marita Jåma.</p>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 09.06.2010
      </p>
    <p>Ellinor Marita Jåma Sametinget©Johan Mathis
          Gaup </p>
    <p>
      <em type="italic">- Mu illudahttá go oainnán ahte sámi mánát ja
          nuorat háliidit váldit eksámena sámegielas váldogiellan, ja
          juste danne mii eat sáhtege dohkkehit ahte skuvlavuogádaga
          meaddin čuohcá dáid ohppiide, dadjá Sámediggeráđi lahttu
          Ellinor Marita Jåma.</em>
    </p>
    <p>Ellinor Marita Jåma deattuha dasto ahte skuvllain lea lága
          mielde geatnegasvuohta čuovvut daid oahppoplánaid maid
          Oahpahusdirektoráhta lea bidjan ja ahte erenoamáš deaŧalaš
          lea fuolahit ahte sámi mánát ja nuorat ožžot vejolašvuođa
          oažžut oahpahusa eatnigielas ja eatnigillii.</p>
    <p>
      <em type="italic">- Mun mielas lea njulgestaga ahkit gullat
          muitalusaid dan birra go skuvlavuogádat beahttá mánáid ja
          nuoraid. Mii Sámedikkis eat sáhte buktit cealkámušaid
          ovttaskas áššiid birra, muhto munnje lea deaŧalaš ahte
          oahpahus sámegielas doaibmá nugo galgá, dadjá Sámediggeráđi
          lahttu Jåma.</em>
    </p>
    <p><em type="italic">Dárogiella ohppiide geain lea sámegiella
          vuosttašgiellan - oahppoplána</em> mielde galgá fága
          "sámegiella vuosttašgiellan" ovttas dárogielfágain
          bidjat vuođu ohppiid guovttegielatvuođa ovddideapmái, ja
          váikkuhit dan ahte ovttaskas oahppit ožžot máhtolašvuođa,
          movttiidahttojuvvojit ja ožžot oadjebasvuođa bisuhit, nannet
          ja ovddidit giela sihke njálmmálaččat ja čálalaččat.</p>
    <p><em type="italic">- Šállošan sakka go sámi mánáin lea várra massit
          beroštumi dan geažil go skuvlavuogádat moive. Mii
          berrešeimmet dahkat buot maid sáhttit vai dáin ohppiin
          livččii buorre skuvladilli, eaige ollu vuostegieđageavvamat.
          Dat go mánát háliidit sámegiela vuosttaš giellan lea deaŧalaš
          oassi sámegiela nannemis. Go juste dát oahppit han dat
          galgetge guoddit giela viidáseappot boahtteáiggis, čujuha
          ráđđelahttu Ellinor Marita Jåma.</em>  </p>
    <p>Fága "sámegiella váldogiellan" ulbmilin lea
          gozihit sámi kultuvrra guovddáš árvvuid. Fága sáhttá maiddái
          leat čujuhussan movt sámi árvvut sáhttet heivehuvvot ja
          viidáset ovddiduvvot ođđa diliide ja áigái mii dađistaga
          rievdá. Máhtolašvuohta eará álgoálbmogiid ja kultuvrraid
          birra sáhttá váikkuhit ahte eanet áddet ja gudnejahttit
          earáid, muhto maiddái iežamet kultuvrra áddejumi
          buorideapmái.</p>
    <p>
      <em type="italic">-Jos mii áigut bisuhit sámegiela ealli giellan ja
          sámi kultuvrra ealli kultuvran, de eat sáhte dohkkehit ahte
          skuvlavuogádat beahttá sámi ohppiid, Ellinor Marita Jåma
          loahpas.</em>
    </p>
    <p></p>
    <p>
                          *Ráđđelahttu Ellinor Marita Jåma
                        </p>
    <p>
                          Telefovdna</p>
    <p>
                          Mobiila</p>
    <p>
                          E-poasta</p>
    <p>+47 78 47 40 00</p>
    <p>+47 916 13 460</p>
    <p>ellinor.marita.jama</p>
  </body>
</document>
