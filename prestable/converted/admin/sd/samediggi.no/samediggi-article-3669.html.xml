<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámediggeráđi  politihkalaš jahkebealrehketdoallu álmmuhuvvon - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>1845</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3669&amp;sprak=Samisk&amp;Print=1</origFileName>
    <parallel_text location="samediggi-article-3669.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sámediggeráđi
      politihkalaš jahkebealrehketdoallu álmmuhuvvon</p>
    </section>
    <p>Sámediggeráđi  politihkalaš jahkebealrehketdoallu lea
          álmmuhuvvon prassakonferanssas Sámedikkis 29.04.10. -Mii leat
          dál juo gávnnahan ahte mii leat bures lihkostuvvamin iežamet
          politihkain, lohká Sámedikki presideanta Egil Olli.</p>
    <p>
        Almmuhan Østby, Jan Roger. </p>
    <p>
        Maŋumustá rievdaduvvon 25.06.2010
      </p>
    <p>Sámediggeráđi politihkalaš
          jahkebealrehketdoallu álmmuhuvvon Jan Roger
          Østby </p>
    <p>Ođđa Sámediggeráđđi doaibmagođii 14.10.2009. Mii leat
          doaibman jahkebeali. Bargu lea leamaš gelddolaš ja mii leat
          oahppan ollu.
          Bargiidbellodat, Árja ja Åarjel-Saemiej Gïelh leat mielde
          ođđa Sámediggeráđis.</p>
    <p>Ovttasbargojovkui gullet maid Nordkalottfolket ja
          Sámit Mátta-Norggas.
          Min álginjulggaštusas čuožžu earret eará:
          Min bajimuš ulbmilin lea nana Sámediggi masa olbmuin lea
          luohttámuš. Mii háliidit eanet rahpaset, geavaheaddjiáddjás
          ja siskkildeaddji Sámedikki, Sámediggi mii lea álbmoga
          várás.
          Mii leat dál juo gávnnahan ahte mii leat bures lihkostuvvamin
          dáinna.
          Dan maid min jienasteaddjit, álbmot ja ovttasbargobealit
          dadjet midjiide, lea ahte Sámediggi adnojuvvo dehálaš orgánan
          ja ahte dat lea mielde buorideamen ja nannemin sápmelaččaid
          árgabeaivvi. </p>
    <p>• Sámediggi lea ovttasbarggus Sámi allaskuvllain ja
          Finnmárkku, Romssa ja Nordlándda fylkkamánniiguin lágidan
          sámi mánáidgárde- ja skuvlakonferánssa 2009 masa oassálaste
          sullii 250 olbmo mánáidgárddiin, vuođđoskuvllain,
          joatkkaskuvllain ja hálddahusain. Konferánssa fáddán lei
          sámegiella, ealáskuhttin ja ođđasis ealáskuhttin.</p>
    <p>• Sámediggeráđđi háliida árvvoštallat mo iešguđet
          doarjjaortnegat doibmet ja lea danne
          <em type="italic">árvvoštallagoahtán sámi
          mánáidgárdedoarjagiid</em> . Mii leat gulaskuddan máŋgga
          gielddain sámi mánáidgárdefálaldagaid birra. </p>
    <p>• Sámediggeráđđi lea doallan čoahkkima riikka golmma
          davimus fylkkamánniin. Čoahkkima fáddán lei sámi mánáid
          fuolaheapmi <em type="italic">mánáidsuodjalusas</em> . Hástalusat
          čilgejuvvojedje dárkilit čoahkkimis, ja Sámediggi ja
          Finnmárkku fylkkamánni sohpe ovttasbargat 2011konferánssa
          lágidemiin dáinna fáttáin.</p>
    <p>• Sámediggeráđđi lea álggahan konsultašuvnnaid Mánáid-,
          dásseárvo- ja searvadahttindepartemeanttain <em type="italic">sámi
          mánáid bearráigeahččanortnega</em> birra mánáidsuodjalusa
          fuolahusas. Duogážin lea fuolahit sámi mánáid vuoigatvuođa
          seailluhit iežaset giela ja kultuvrra go sirdojuvvojit
          sadjásašruktui dahje mánáidsuodjalusásahussii. Sámedikki
          mihttomearri lea ahte dat vuoigatvuođat gillii ja kultuvrii
          mat sámi mánáin leat konvenšuvnnaid ja nationála lágaid
          vuođul, galget váldojuvvot mielde mánáidsuodjalusa
          bearráigeahččama láhkaásahusaide.</p>
    <p>• Mii oaidnit ahte <em type="italic">sámegielat</em> leat rašis
          dilis.</p>
    <p>Danne vuoruha Sámediggeráđđi earret eará stipeandda daidda
          nuoraide, geat váldet alit oahpu lulli-, julev- dahje
          davvisámegielas, ja stipeandda daidda ovdaskuvla- ja
          dábálašoahpaheaddjistudeanttaide, geain lea sámegiella
          fágasuorggis.</p>
    <p>• Guovvamánus lágiduvvui seminára <em type="italic">sámi
          giellavuoigatvuođaid birra árgabeaivvis</em> . Semináras
          muitaledje giellaguovddážiin bovdejuvvon álggaheaddjit
          iežaset barggu birra ja daid hástalusaid birra maid sii
          oidnet sámegiela geavaheami oktavuođas báikkálaš
          servodagas.</p>
    <p>• Sámediggeráđđi lea vuoruhan dan ášši ahte o
          <em type="italic">ahpponeavvut galget leat nuvttá</em> sámi mánáide
          ja nuoraide. Mii áigut ain áŋgiruššat garrasit
          oahpponeavvoráhkademiin.</p>
    <p>• Sámediggeráđđi lea ovttasráđiid guovddážiin mii bargá
          IKT:ain oahpahusas, Senter for IKT i utdanningen, čađahan
          ovdaprošeavtta mas plánejuvvo stuorát prošeakta ásahemiin
          <em type="italic">sámi oahpponeavvuid neahttauskkádaga</em> , sámi,
          digitála oahpponeavvuid almmuhanreaiddu ja oahpponeavvuid
          sámi juogadanbáikki. Prošeakta álggahuvvo miessemánus ja
          galgá bistit golbma jagi. Sámediggi lea bušehteren 1.5 miljon
          ru 2010:s.</p>
    <p>• Áŋgirdeapmi <em type="italic">"Gollevirgi"</em>
          lihkostuvai bures mannan jagi. Sámediggeráđi oaidnu lea ahte
          dát doaibmabidju galgá jotkojuvvot Finnmárkkus. Mii
          oaivvildit maiddái ahte dát doaibmabidju galgá guoskat
          maiddái Romssa, Nordlándda ja Davvi-Trøndelága
          fylkkasuohkaniidda.</p>
    <p><em type="italic">•</em> Ođđa vuođđoskuvlaoahpaheaddjioahput
          galget álggahuvvot 2010 čavčča rájes. Sámediggi ja
          Máhttodepartemeanta leat konsultašuvnnaid bokte soahpan
          <em type="italic">sámi sisdoalu ođđa
          vuođđoskuvlaoahpaheaddjioahpuide</em> . Earret eará
          galget buot studeanttain nationála
          vuođđoskuvlaoahpaheaddjioahpus leat máhttu sápmelaččaid birra
          álgoálbmogin. Dál fállojuvvo vuođđoskuvlaoahpaheaddjioahppu
          Sámi allaskuvllas. Ođđa sámi rámmaplánaid vuođul sáhttet eará
          allaskuvllat ja universitehtat fállat dákkár oahpu
          sámegillii. Vuođđoskuvlaoahpaheaddjioahpuid fágaid
          njuolggadusain lea čielga sámi profiila.</p>
    <p>• Sámediggi ja Máhttodepartemeanta leat <em type="italic">soahpan
          mandáhta dan lávdegoddái,</em> mii galgá geahčadit sámi
          dutkama ja alit oahpu. Sámi dutkan ja alit oahppu mearkkašit
          ollu sámi servodaga viidáset ovddideapmái. Dan oktavuođas
          galgá lávdegoddi earret eará suokkardit sámi dutkama rámmaid,
          rollajuogu ja váikkuhanfámu ja árvvoštallat Sámi allaskuvlla
          ovdáneami šaddamis dieđalaš allaskuvlan ja viidáseappot
          álgoálbmotuniversitehtan <em type="italic">.</em></p>
    <list>
      <p type="listitem">Sámedikki nammadan oahpponeavvojoavkkut leat evttohan
            <em type="italic">viđa duodjefága oahppoplánaid</em> .
            Oahppoplánaevttohusat sáddejuvvojit gulaskuddamii ovdal
            2010 cuoŋománu loahpa.</p>
      <p type="listitem">Sámi allaskuvla oažžu bargun čielggadit
            <em type="italic">boahttevaš sámi dulka- ja
            jorgaleaddjioahpu</em> . Dan leat Sámediggi ja OHD
            soahpan.</p>
      <p type="listitem">Sámediggeráđđi lea oassálastán ráhkkaneaddji jovkui mii
            galgá geahčat vejolaš ovttastumi gaskal Finnmárkku
            allaskuvlla, Harstada allaskuvlla ja Romssa universitehta.
            Sámediggeráđi bargui joavkkus lea gullan mo oažžut mielde
            sámi giela ja kulturmáhtu mánáidsuodjaluspedagogaoahpu
            plánejuvvon modellii.</p>
      <p type="listitem">Sámediggeráđđi lea álggahan konsultašuvnnaid Justiisa-
            ja politiijadepartemeanttain dan birra mo fuolahit
            <em type="italic">sámegiela ja sámi kulturmáhtu</em>
            heahtedieđihanbálvalusas. Dál váilu sámi giella- ja
            kulturgelbbolašvuohta heahtedieđihanguovddážiin, mii sáhttá
            dagahit ahte sámi geavaheaddjit eai oaččo veahki doarvái
            johtilit. Konsultašuvnnain lea Sámediggeráđđi bidjan
            vuođđun ahte sámi geavaheddjiin lea vuoigatvuohta beassat
            geavahit sámegiela go váldet oktavuođa
            heahtedieđihanguovddážiin. Dán ferte čuovvolit barggus
            digitála heahteneahtain dainna lágiin ahte válljejuvvojit
            dakkár čovdosat, mat fuolahit sámi geavaheddjiid
            dárbbuid.</p>
    </list>
    <p>• Sámediggeráđđi lea čađahan konsultašuvnnaid
          Dearvvašvuođa- ja fuolahusdepartemeanttain <em type="italic">sámi
          buhcciid dárbbuid ja vuoigatvuođaid fuolaheami</em> birra
          regionála dearvvašvuođadoaimmahagaid bargodokumeanttain
          2010:s.
          Konsultašuvnnaid boađus lea earret eará ahte čuovvovaš
          čuoggát leat váldojuvvon mielde regionála
          dearvvašvuođadoaimmahagaid bargodokumeanttaide: </p>
    <list>
      <p type="listitem">Sámi buhcciid vuoigatvuohta ja dárbu oažžut
            láhččojuvvot bálvalusaid, galgá jerrojuvvot ja boahtit
            oidnosii plánemis, čielggademiin ja dalle go mearrádusat
            dahkkojuvvojit.</p>
      <p type="listitem">Davvi Dearvvašvuohta RDD lea ožžon bargun ruhtadit ja
            čađahit dulkonprošeavtta buoridan dihtii dulkonbálvalusa
            sámi álbmogii. Sámediggi lea mielde hábmemin dán prošeavtta
            mandáhta.</p>
      <p type="listitem">Davvi Dearvvašvuohta RDD lea ožžon bargun
            čielggadišgoahtit sámi álbmoga
            spesialistadearvvašvuođabálvalusa dárbbu ja geavaheami.
            Čielggadus galgá árvvoštallat sámi álbmoga
            spesialistadearvvašvuođabálvalusa viidáset dárbbu ja
            čatnaseami. Čielggadus galgá maiddái váldit mielde
            veajuiduhttin- ja gealbudansuorggi.</p>
      <p type="listitem">Davvi Dearvvašvuohta RDD galgá ruhtadit Sámi Nationála
            Gealboguoddáža -psyhkalaš dearvvašvuođasuodjalusa.
            Erenoamážit galgá raporterejuvvot mo dat ruđat
            geavahuvvojit, maid nationála gealboguovddáš beassá
            hálddašit.</p>
      <p type="listitem">Davvi Dearvvašvuohta /helse MidtRHF galgá
            bearráigeahččat ahte oahppan- ja máhttindoaimmat leat
            heivehuvvon buhciide geain lea sámegielat
            kulturduogáš.</p>
    </list>
    <p>• 2010 várás lea juhkkojuvvon <em type="italic">3,3 mil</em><em type="italic">jon ruvnnu</em> iešguđet prošeavttaide mat barget
          <em type="italic">dearvvašvuođa- ja sosiálabálvalusaid láhčimiin sámi
          álbmogii</em> . Daid doaibmabijuid gaskkas mat leat ožžon
          prošeaktaruđaid, sáhttá namuhit prošeavtta mii galgá
          čielggadit daid sápmelaččaid dili, geat čohkkájit giddagasas,
          ja prošeavtta mii galgá čielggadit mo buhcciidáittardeaddjit
          čalmmustuhttet sámi buhcciid áimmahuššama.</p>
    <p>• Sámedikki presideanta Egil Olli lea leamaš mielde
          <em type="italic">Arctic Winter Games</em> doaluin Canádas.
          Sámediggi lea juolludan ruđaid sámi searvamii doaluin.
          Sámediggi lea juolludan maiddái valáštallanstipeandda nuorra
          valáštalliide.</p>
    <p>• Kulturmuitodiehtovuođđu Askeladden
          <em type="italic">Kulturm</em><em type="italic">uittuin ohcamiin</em>
          galgá jagis 2010 šaddat maid davvisámegillii. Sámediggi lea
          mielde dán barggus ja lea jorgališgoahtán teavsttaid.
          Askeladdenis lea vejolaš ohcat kulturmuittuid mat leat miehtá
          riikka.</p>
    <p>• Gulaskuddancealkámuš lea addojuvvon NOU 2009: 14
          "Et helhetlig <em type="italic">diskrimineringsvern</em><em type="italic">"</em> (ollislaš <em type="italic">vealahansuodjaleami
          birra)</em> . Sámediggeráđđi lea duhtavaš Ráđđehusa
          bargguin go guoská vealahansuodjaleami nannemii Norgga
          láhkaaddimis. Vealaheami vuostá suodjaleapmi lea
          vuođđovuoigatvuohta min servodagas, ja danne lea deaŧalaš
          suodjalit dán rievtti vuođđolága bokte.</p>
    <p>• Sámediggeráđđi lágidii njukčamánu 8. b. seminára
          <em type="italic">dásseárvohástalusaid birra</em> sámi servodagas.
          Sámediggeráđđi háliida ahte dásseárvu lea lunddolaš oassi
          politihka hábmema oktavuođas. </p>
    <p>Sámediggeráđđi lea addán árvalusaid Norgga gávccát ON
          nissonvealahanlávdegotti raportii  (CEDAW). Árvalusas
          lea váldojuvvon ovdan statistihkaid ja dutkama váilun
          dásseárvohástalusaid ektui sámi servodagas, sámi
          nissonolbmuid dearvvašvuođas ja sámi nissonolbmuid birra
          vuođđoealáhusain.</p>
    <p>• <em type="italic">Resurssaid ja areálaid hálddašeapmi</em> lea
          leamaš hui ollu guovddážis maŋimuš áigodagas. Sámediggeráđđi
          lea ráhkadan evttohusa plánaveahki hárrái sámi beroštusaid
          meannudeami várás ođđa plána- ja huksenlága mielde. Dát
          plánaveahkki lea leamaš viiddis gulaskuddamis ja dat
          ovddiduvvo dievasčoahkkimii geassemánus.</p>
    <p>• Bargu <em type="italic">njuolggadusaiguin minerálaáššiid
          meannudeami várás</em> lea sullasaš gaskaoapmi man bokte
          bidjat stivrenreaiddu bajimuš dássái. </p>
    <p>• Ovddit dievasčoahkkimis ovddideimmet mii guorahallanášši
          <em type="italic">energi</em><em type="italic">ijapolitihka ja árbevirolaš
          sámi ealáhusaid</em> birra. Dán ášši áigu dieđusge ráđđi
          čuovvolit.</p>
    <p>• Ovttas guorahallannotáhtain
          <em type="italic">giliovddideami</em> birra 2009:s čájeha dat man
          sakka ráđđi áŋgiruššá sámi giliid nannemiin ja sámi
          servodatovddidemiin ollislaččat, sihke báikkálaš dásis ja
          dakkár dásis mas mii ovddidit eanet bajit dási
          stivrenreaidduid.</p>
    <p>• Ráđđi lágidii seminára njukčamánus
          <em type="italic">ealáhusovddideami birra sáivaguollebivddu ja eará
          meahccebuktagiid vuođul</em><em type="italic">.</em> Seminárii
          ledje boahtán sullii 50 olbmo. Dán seminára vuođul lea earret
          eará plánejuvvon oahppomátki Davvi-Supmii man fáddán lea
          "sáivaguollebivdu", ja mátki lea čakčat.</p>
    <p>• Ovttasbargguin Innovašuvdna Norggain ja Finnmárkku
          fylkkamánniin lea ráđđi álggahan <em type="italic">s</em><em type="italic">ierra áŋgiruššama eanadoalu ektui</em> Ávjovári
          guovllus. Dán ovdaprošeaktaáigodagas galget Porsáŋggu,
          Kárášjoga ja Guovdageainnu gielddat hábmet
          váldoprošeavtta. </p>
    <p>• Sámediggeráđđi lea ráhkadahttán <em type="italic">evaluer</em><em type="italic">ema duoji doaibmadoarjjaortnegis</em> . Raporta
          galgá leat vuođđun šiehtadallamiidda
          duodjeorganisašuvnnaiguin.</p>
    <p>• Sámediggeráđđi lea vuoruhan <em type="italic">diehtojuohkinbarggu
          ealáhusovddideami birra máttasámi guovllus</em> .
          Ođđajagimánus dollojuvvojedje álbmotčoahkkimat Rørosis,
          Snoasas ja Røyrvikkas. Diehtojuohkinbargu čuovvoluvvui
          kánturčoahkkimiiguin njukčamánus gos ásaheaddjit sáhtte
          ovddidit iežaset ásahanplánaid.</p>
    <p>• Bargguin <em type="italic">ealáhushutkkus (e</em><em type="italic">ntreprenørskap</em><em type="italic">)</em> lea
          jotkojuvvon. Norlándda fylkkasuohkanis lea ovddas­vástádus
          oktiiortnet barggu masa maiddái Romsa searvá. Ealáhushutkosa
          ovddideapmi lea mearrideaddji ođđa doaimmaid háhkamii ja go
          galgá bidjat vuođu ođđa bargosajiide.</p>
    <p>• Sámediggeráđđi searvá árjjalaččat
          <em type="italic">region</em><em type="italic">ála searvevuhtii</em>
          Finnmárkkus ja Romssas. Searvan lea deaŧalaš go galgá
          oainnusmahttit ealáhusovddidan dárbbu sámi guovlluin.
          Máttasámeguovllus lea ráđđi vuoruhan ovttasbargošiehtadusa
          regionála searvevuođa ovdalii.</p>
    <p>• Ovttasbargošiehtadus <em type="italic">Innov</em><em type="italic">ašuvdna Norggain</em> lea čuovvoluvvon
          čoahkkimiin guovvamánus masa serve vihtta Innovašuvdna Norgga
          regionála kantuvrra. Ovttasbargošiehtadusa áigumuššan lea
          gelbbolašvuođa lonuhallan ja prošeavttaid oktiiordnen.</p>
    <p>• Sámediggeráđđái lea deaŧalaš bargat váttisvuođaiguin mat
          <em type="italic">boazodolliin</em> leat stuorra boraspiregivssi
          geažil, go bohccot vuddjojit Norlándda ruovdemáđiijain ja go
          masset areálaid ja bohccuid. Dát buktá lossa noađi
          boazodolliide. Ráđđi lea gulahallan johtalusministariin
          Magnhild Meltveit Kleppa:in dan birra go bohccot vuddjojit.
          Sámediggeráđđi lea oppalaš vuođu alde váldán oktavuođa Sámi
          nationála gealboguovddážiin/SANKS dáid áššiid birra.</p>
    <p>• <em type="italic">Sámi vuoigatvuođalávdegoddi II</em> lea
          leamaš fáddán álbmotčoahkkimiin mat dollojuvvojedje Romssas,
          Norlánddas ja Trøndelágas. Sámediggeráđđi áiguge váldit dáid
          rávvagiid mielde viidáset bargui Sámi vuoigatvuođalávdegottis
          II.</p>
    <p>• <em type="italic">Riddoguolástuslávdegotti árvalus</em> lea
          okta stuorra áššiin mainna Sámediggeráđđi bargá. Dan
          oktavuođas leat mii lágidan máŋga álbmotčoahkkima
          Davvi-Romssas ja Finnmárkkus. Čoahkkimiidda bohte mealgat
          olbmot ja Sámediggeráđđi lea ožžon ollu buriid
          árvalusaid/rávvagiid viidáset prosessii.
          Konsultašuvdnaproseassa bokte ráđđehusain leat Sámediggeráđis
          stuorra vuordámušat gávdnat buori čovdosa vuotna- ja
          riddoálbmoga várás.<em type="italic">• Riikkaidgaskasaččat</em> searvá Sámediggi ollu
          orgánain. Sámi parlamentáralaš ráđis lea leamaš čoahkkin ON
          erenoamášdieđiheddjiin James Anaya:in. Sámi organisašuvnnat
          ledje bovdejuvvon ovddidit iežaset hástalusaid
          erenoamášdieđiheaddjái.</p>
    <p>Sámedikki presideanta Egil Olli lea maiddái searvan
          Álgoálbmogiid Forumii New York:as.</p>
    <p><em type="italic">• Dálkkádatrievdamat</em><em type="italic">.</em>
           Duohtavuohta lea ahte dálkkádatrievdamiin leat
          váikkuhusat eallimii davvin ja muđui máilbmái. Mun dajan
          áibbas njuolga ahte Sámediggeráđi oaivil lea ahte
          dálkkádatrievdamat leat duođalaččat ja daid leat olbmot
          dagahan. Dálkkádatrievdamat leat min áiggi stuorámus
          hástalus, ja dat čuhcet olbmuid dearvvašvuhtii, eallimii ja
          eallineavttuide. Sámi kultuvrii ja servodateallimii váikkuha
          maiddái dat ođđa dálkkádateaktu.
          Sámediggi lea vuosttažettiin politihkalaš orgána ja danne mii
          bargat árjjalaččat váikkuhan dihte eavttuide vai
          gávnnašeimmet politihkalaš čovdosiid daid rievdamiidda mat
          šaddet.  Dan mii dahkat sihke nationálalaččat ja
          riikkaidgaskasaččat. Ovttas eará álgoálbmogiiguin ja Norgga
          eiseválddiiguin. Áibbas dárbu lea oažžut sadjái buriid
          geatnegahtti riikkaidgaskasaš šiehtadusaid dálkkádatgássaid
          unnideamis.
          Mus lea buorre ovttasbargu Birasgáhttendepartemeantta
          stáhtaráđiin Erik Solheimain dálkkádatáššiid birra, earret
          eará barggaimet mii ovttas dálkkádatnjunuščoahkkimis
          Københámmanis. Danne lean mun duhtavaš go biras- ja
          ovddidanministtar árat dán vahkus lea searvan ON
          Álgoálbmogiid Bissovaš Foruma sešuvdnii New York:as ja lea
          guorahallan dálkkádatáššiid oasseváldiiguin doppe. Lea
          maiddái oadjebas gullat go Norga bivdá álgoálbmogiid
          jođiheddjiin veahki arvevuvddiid ja eará guovlluid
          suodjaleami ektui gos álgoálbmogat ellet, ja go Erik Solheim
          bealušta dan ahte álgoálbmogat galget leat mielde
          mearridanproseassain dálkkádatrievdamiid oktavuođas buot
          dásiin.
          Sámediggeráđđi áigu ain viidáseappot leat mielde váikkuheamen
          Norgga eiseválddiid ektui dan bokte go searvá Norgga
          delegašuvnnaide dálkkádatčoahkkimiin ja árjjalaš gulahallama
          bokte eará álgoálbmogiiguin. Min posišuvdna lea ahte ON
          álgoálbmogiid julggaštus álgoálbmogiid vuoigatvuođain galgá
          biddjojuvvot vuođđun buot dálkkádat­doaibmabijuide ja
          mearrádusaide mat váikkuhit njuolga álgoálbmogiidda.
          Geavahusas mearkkaša dát dan ahte guoskevaš álgoálbmogat
          fertejit addit ovdalgihtii miehtama ovdal go doaibmabijut ja
          mearrádusat dálkkádaga ektui čađahuvvojit guovlluin gos sii
          ellet. Sámediggeráđđái lea dát deaŧalaš prinsihppa maid lea
          dárbu doahttalit eastadan dihte olmmošvuoigatvuođaid rihkkuma
          dalle go nu ollu biljon dollára galget investerejuvvot
          trohpalaš arvevuvddiin gos eanet go 60 miljon álgoálbmoga
          ásset.</p>
    <p>Min mielas lea Norggas ja eará jáválaš riikkain moralalaš
          ovddasvástádus sihkkarastit dan ahte dat geat juo gillájit
          eanemusat dálkkádatrievdamiid geažil, namalassii
          álgoálbmogat, eai gárttaše vel ain eanet gillát
          dálkkádatdoaibmabijuid geažil.<em type="italic">Loahpahus</em></p>
    <p>Min politihkalaš álginjulggaštusas leat ollu buorit
          ulbmilat. Mii leat boahtán bures johtui daid doaibmabijuid
          čađahemiiguin mat leat namuhuvvon ovttasbargooasálaččaid
          politihkalaš geađgejuolggis.
          Mii leat ain easkka álgogeahčen 4-jagi áigodaga. Ollu lea vel
          barggakeahttá, muhto mii áigut geavahit boahttevaš jagiid
          viidáset ovddidit Sámedikki vai dat šattašii vel ain buoret
          gaskaoapmi sámi álbmogii.
          Sámepolitihkas galgá leat ávki sámi álbmogii dainna lágiin
          ahte sámi kultuvrras, ealáhusain, gielas ja servodateallimis
          lea sihkkaris ja oadjebas boahtteáigi.
          Sámediggeráđđi 2009 - 2013</p>
    <p>
                          *Sámediggepresideanta Egil Olli
                        </p>
    <p>
                          Telefovdna</p>
    <p>
                          Mobiila</p>
    <p>
                          E-poasta</p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no</p>
  </body>
</document>
