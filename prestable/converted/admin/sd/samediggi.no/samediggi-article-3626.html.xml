<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Lulli-Amerihkkái oahppat  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>221</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3626&amp;sprak=Samisk&amp;Print=1</origFileName>
    <parallel_text location="samediggi-article-3626.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <section>
      <p type="title">Lulli-Amerihkkái
      oahppat</p>
    </section>
    <p>
      <em type="italic">Sámediggepresideanta Egil Olli gallede
          Lulli-Amerihká ovttas Stuorradiggepresideanttain Dag Terje
          Andersen:in áigodagas cuoŋománu 9. - 21.b. Sáttagoddi galleda
          Brasilas earret eará Xingu indiánaid guovllu.</em>
    </p>
    <p>
        Almmuhan Østby, Jan Roger. </p>
    <p>
        Maŋumustá rievdaduvvon 09.04.2010
      </p>
    <p>-Mii vuolgit oahppat guđe
          hástalusaid eará álgoálbmogat fertejit dustet iežaset
          árgabeaivvis, Johan Mathis Gaup </p>
    <p>Indiánaguovllus Xingus oažžuba Sámediggepresideanta Egil
          Olli ja Stuorradiggepresideanta Dag Terje Andersen
          áigeguovdilis dieđuid vuovddehuhttima birra, dálkkádaga birra
          ja álgoálbmogiid rolla birra arvevuvddiid suodjaleami
          oktavuođas.</p>
    <p>
      <em type="italic">-Min áigumuš Xingu-mátkkiin lea geahčadit
          guoskevaš diliid indiánaguovllus. Dál lea sáhka das ahte
          Norgga fitnodat áigu hukset čáhcefápmorusttega guvlui mii
          virggálaččat lea julggaštuvvon indiánaguovlun. Mii eahpidit
          lea go dákkár fitnodagas miige dahkamušaid dakkár guovllus
          mii duohtavuođas lea ráfáiduhttojuvvon
          industriijaávkkástallama vuostá. Midjiide lea viidáseappot
          deaŧalaš diehtit man muddui SN Power atná deastta guovllu
          álgoálbmogiin, dadjá sámediggepresideanta Egil Olli.</em>
    </p>
    <p>
      <em type="italic">Deaivvada
          olmmošvuoigatvuođalávdegottiin</em>
    </p>
    <p>Maŋŋá Xingu-mátkki doallá sámediggepresideanta, ovttas
          seniorráđđeaddiin Leif A. Dunfjell:in, čoahkkima Brasils
          Human Rights and Minorities Committee:in, ja
          stuorradiggepresideanta fas deaivvada riikka Mining and
          Energy Committee:in.</p>
    <p>Čoahkkimis Human Rights and Minorities Committee:in váldá
          Sámedikki sáttagoddi ovdan Sámedikki ja Stuorradikki gaskasaš
          konsultašuvdnašiehtadusa, ja Norgga raportta ONii
          ILO-konvenšuvnna oktavuođas.</p>
    <p>
      <em type="italic">Vuolgit oahppat</em>
    </p>
    <p><em type="italic">-Mii vuolgit Lulli-Amerihkkái oahppat guđe
          hástalusaid eará álgoálbmogat fertejit dustet iežaset
          árgabeaivvis, muhto mii áigut maid geavahit vuogasvuođa
          čilget iežamet dili birra ja dan birra maid mii leat juksan,
          aiddostahttá Egil Olli.</em>  </p>
    <p>
                          *Sámediggepresideanta Egil Olli
                        </p>
    <p>
                          Telefovdna</p>
    <p>
                          Mobiila</p>
    <p>
                          E-poasta</p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no</p>
  </body>
</document>
