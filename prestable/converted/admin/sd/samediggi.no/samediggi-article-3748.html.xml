<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Hui erenoamáš vuohki nannet máttasámegiela - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>293</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3748&amp;sprak=Samisk&amp;Print=1</origFileName>
    <parallel_text location="samediggi-article-3748.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Hui erenoamáš vuohki
      nannet máttasámegiela</p>
    </section>
    <p>Sámediggeráđi lahttu Ellinor Marita Jåma oaččui gutni
          rahpat duodje-čájáhusa maid Sámi allaskuvla ja Saemien Sijte
          lágidedje geassemánu 3. b. Čájáhus Saemien Sijtes Snoasas lei
          studeanttaid eksamenčájáhus kurssas <em type="italic">Duodji</em><em type="italic">ja</em><em type="italic">máttasámegiella/</em><em type="italic">giellageavaheapmi
          duojis</em> Sámi allaskuvllas.</p>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 03.06.2010
      </p>
    <p>Hanne Holmgren </p>
    <p>Prošeakta, mii lea oassi árbedieđuid, máttasámi kultuvrra
          ja giela suodjaleamis, lea ovttasbargo- prošeakta
           Saemien Siljte ja Sámi allaskuvlla gaskka. Máttasámi
          guovllus leat guhká váillahan dán kurssa ja searvan duođašta
          čielgasit ahte lea stuorra dárbu dán lágan ohppui.</p>
    <p>- Mun lean issoras movtta go Saemien sijte ja Sámi
          allaskuvla leat lágidan dán kurssa. Ja mu illudahttá dat go
          nu ollugat leat searvan kursii. Mun in sáhte dadjat eará go
          rámiidit dán oahpu buollisearaid, go almmá nana buollisearaid
          haga geain lea sávaldat nannet ja ovddidit duoji ja
          máttasámegiela, ii livččii dát kursa álggahuvvon, cealká
          Jåma.</p>
    <p>Sámediggi lea dán válgaáigodagas erenoamážit deattuhan
          máttasámegiela, ja Sámedikki mielas lea čielggas ahte go
          giela galgá nannet ja suodjalit, de ferte čađahit
          doaibmabijuid. Ráđđelahttu Ellinor Marita Jåma deattuha ahte
          juste danne lea buorre go dákkár oahppu go <em type="italic">Duodji</em><em type="italic">ja máttasámegiella /</em><em type="italic">giellageavaheapmi
          duojis</em> lea álggahuvvon.</p>
    <p>- Dát čájeha ahte mii buohkat háliidit ovdánit seamma
          guvlui ja ahte máttasámi álbmot háliida suodjalit iežaset
          giela ja kultuvrra.</p>
    <p>Sámediggeráđi lahttu Jåma rámiidii kurssa vuolggaheddjiid
          ja studeanttaid, ja muittuhii man deaŧalaš lea suodjalit
          deaŧalaš identitehtamearkkaid sámi servodagas.</p>
    <p>- Mun lean sihke rámis ja hirpmástuvvan maid studeanttat
          leat buvttadan, sihke go jurddašit duoji ja
          giellamáhtolašvuođa. Dán prošeavttas lea Saemien Sijte ja
          Sámi allaskuvla nagodan buohtalastit máttasámegiela oahpahusa
          ja duodji hui erenoamáš vuogi mielde. Goappašiin lea stuorra
          árvu, ja dat leaba guovdileamos identitehtamearkkat sámi
          servodagas. Juste sámi giela ja kultuvrra ovddideapmi ja
          nannen bisuhage ealli sámi servodagaid.</p>
    <p>
                          *Ráđđelahttu Ellinor Marita Jåma
                        </p>
    <p>
                          Telefovdna</p>
    <p>
                          Mobiila</p>
    <p>
                          E-poasta</p>
    <p>+47 78 47 40 00</p>
    <p>+47 916 13 460</p>
    <p>ellinor.marita.jama</p>
  </body>
</document>
