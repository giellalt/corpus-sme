<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámedikki presideanta áigu nannet searvama Árktalaš ráđis  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>259</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1367&amp;sprak=Samisk&amp;Print=1</origFileName>
    <parallel_text location="samediggi-article-1367.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Sámedikki presideanta
      áigu nannet searvama Árktalaš ráđis</p>
    </section>
    <p>
          Eamiálbmogiid máhtolašvuođat ja searvan hálddašeamis šaddet
          leat guovddáš fáddán Sámedikki presideanttas Aili Keskitalo,
          go son dán vahkus searvá Árktalaš ráđi čoahkkimii Salekhardas
          Ruoššas. Resursageavaheapmi, birasgáhtten, dálkkádat ja
          biologalaš šláddjivuohta leat áššiid gaskkas mat
          guorahallojuvvojit.
        </p>
    <p>
          Sámedikki presideanta Aili Keskitalo searvá dán vahkus Norgga
          delegašuvnna fárus Árktalaš ráđi ministtarčoahkkimii
          golggotmánu 25. – 26. b. Salekhardas Ruoššas. Dán sáttagotti
          jođiha olgoriikaministtar Jonas Gard Støre.</p>
    <p>
          - Mun lean oaidnán Norgga ovdagotti Árktalaš ráđi
          prográmmaevttohusa, ja lean registreren ahte ollislaš
          ekovuogádatvuođđuduvvon resursahálddašeapmi deattuhuvvo
          boahtteáiggis. Eami¬álbmogiid erenoamáš máhtolašvuođain, ja
          dat mearkkašupmi mii daid viidásetgaskkus¬teamis lea árktalaš
          servodaga birra áddejupmái, lea ain stuorra mearkkašupmi dasa
          movt sihkkasrastit nana ceavzilis ovddideami árktalaš
          guovllus oaivvilda Keskitalo.</p>
    <p>
          Son deattuha danne ahte eamiálbmotdimenšuvdna ja
          eamiálbmogiid máhtolašvuođat ja -gelbbolašvuohta galget leat
          lunddolaš oassin dain áššiin mat galget guorahallojuvvot,
          nugo resursageavaheapmi, birasgáhtten, dálkkádat ja
          biologalaš šláddjivuohta. Dáid čuoggáid áigu Sámedikki
          presideanta deattuhit ministtarčoahkkimis Salekharddas.</p>
    <p>
          - Mun áiggun maid geavahit mátki vejolašvuohtan hupmat
          stáhtaráđiin Jonas Gahr Støre Sámedikki rolla birra
          davviguovlopolitihkas. Mun áiggun sierra ovddidit Sámedikki
          oainnu Árktalaš ráđi čállingotti ásahanáššái Romsii. Deaŧalaš
          lea sihkkarastit eamiálbmogiid ovddastusa dákkár
          čállingottis, dadjá Keskitalo.</p>
    <p>
      <em type="bold">Árktalaš ráđđi </em>
    </p>
    <p>
          Árktalaš ráđđi lea áidna guovllulaš ovttasbargoorgána, mas
          leat mielde buot dat gávcci árktalaš riikka: vihtta
          davviriikka, USA, Kanada ja Ruošša. Dasto leat ráđis bissovaš
          oasseváldit geat ovddastit árktalaš guovlluid eamiálbmogiid.
          Sámiráđđi lea okta dan guđa eamiálbmotorganisašuvnnas mat
          servet buot dásiin Árktalaš ráđis. Norga váldá dál badjelasas
          Árktalaš ráđi ovddagoddeodaimma áigodahkii gitta 2008 rádjai.
        </p>
    <p></p>
    <p>
        Almmuhan Hivand, Pål. </p>
    <p>
        Maŋumustá rievdaduvvon 27.10.2006
      </p>
    <p>Aili
                        Keskitalo</p>
    <p>Sámediggepresideanta </p>
    <p>Aili Keskitalo </p>
    <p>Telefuvdna </p>
    <p>Mobila </p>
    <p>78 47 40 00</p>
    <p>971 29 305</p>
  </body>
</document>
