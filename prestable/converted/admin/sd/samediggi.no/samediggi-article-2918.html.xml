<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRM: Dokumeantageahččanlohpi Sámedikki neahttasiidduin - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>153</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2918&amp;sprak=Samisk&amp;Print=1</origFileName>
    <parallel_text location="samediggi-article-2918.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRM:
      Dokumeantageahččanlohpi Sámedikki neahttasiidduin</p>
    </section>
    <p>
      <em type="italic">Sámediggi addá njuolggo dokumeantageahččanlobi Sámedikki neahttasiidduin njukčamánu 2. b. 2009 rájis. Buot almmolaš dokumeanttat mat leat boahtán Sámediggái ođđajagimánu 1. b. 2009 rájis, rahppojuvvojit njuolggo dokumeantageahččanlohpái. </em>
    </p>
    <p>- Lea dehálaš prinsihppa demokratiijii sihkkarastit njuolggo dokumeantageahččanlobi Sámedikki dokumeanttaide. Mii sávvat stuorát beroštumi ja searvama Sámedikki politihkalaš digaštallamiidda ja proseassaide. Dát sáhttá nanusmahttit álbmoga áddejumi sámi servodatgažaldagain, ja áiggi mielde lasihit Sámedikki jienastuslogu ja oasálastima Sámediggeválgii. Geahččanlohpi dahká vejolažžan duohtandahkat demokráhtalaš rievtti oasálastit Sámedikki mearridanproseassaide. Sámedikkis lea ovdalaččas rabas boastajournála iežas neahttasiidduin, muhto dál addojuvvo maid vejolašvuohta viežžat Sámedikki dokumeanttaid neahtas. Dat ahte addit njuolggo dokumeantageahččanlobi Sámedikki neahttasiidduin dagaha ahte Sámedikki rabasvuođapolitihkka manná guhkkelii go dat mii ođđa almmolašvuođalágas gáibiduvvo, lohká Sámedikki presideanta Egil Olli. </p>
    <p>Sámedikki 2008 bušeahtas lea mearriduvvon ahte njuolggo dokumeantageahččanlohpi galgá rahppojuvvot Sámedikki elektrovnnalaš dokumeantavuorkkás. Láhkaásahus ođđa almmolašvuođaláhkii mearriduvvui golggotmánu 17. b. 2008 ja biddjui doibmii ođđajagemánu 1. b. 2009.     </p>
    <p>
        Almmuhan Hætta, Anne Britt K.. </p>
    <p>
        Maŋumustá rievdaduvvon 24.02.2009
      </p>
  </body>
</document>
