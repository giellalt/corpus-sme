<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámediggeráđđi áigu loktet duoji kultuvrralaš árvvu - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>267</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3746&amp;sprak=Samisk&amp;Print=1</origFileName>
    <parallel_text location="samediggi-article-3746.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sámediggeráđđi áigu
      loktet duoji kultuvrralaš árvvu</p>
    </section>
    <p>Sámediggeráđi čilgehus duoji birra biddjojuvvo ovdan
          Sámedikki dievasčoahkkimis Kárášjogas 23. vahkus. Dainna
          čilgehusain háliida Sámediggeráđđi álggahit digaštallama dan
          birra ahte loktet duoji kultuvrralaš beali vai sihke
          kulturbealli ja ealáhusbealli šaddet ovttadássásažžan.</p>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 02.06.2010
      </p>
    <p>- Dan oktavuođas lea deaŧalaš deattuhit ahte duodji ain
          adnojuvvo ealáhussan. Sámediggeráđđi bovde digaštallat lea go
          sávahahtti viiddidit dálá ortnega nu ahte dat fátmmasta
          maiddái kultuvrralaš beali, cealká ráđđelahttu Marianne
          Balto.</p>
    <p>Sámediggeráđi mihttomearri čilgehusain lea oažžut ollislaš
          hálddašeami duojis, vai mis lea eallinnávccalaš ja soddjilis
          duodji vuođđuduvvon sihke árbevirrui ja ođđa máhtui.</p>
    <p>- Dás ii leat sáhka gáržžideames juolludemiid duodjái,
          muhto mun baicce háliidan searvvahit ealáhusa ovddasteaddjiid
          digaštallat lea go ealáhusšiehtadus menddo gárži go jurddaša
          duoji kulturguoddin ja ealáhussan boahtteáiggis, dadjá
          Balto.</p>
    <p>Sámediggeráđđi Marianne Balto dadjá viidáseappot ahte lea
          álo deaŧalaš čalmmustahttit dakkár doarjjaortnegiid ja
          politihka mii lea heivehuvvon duojáriid dárbbuide. Son
          deattuha deaŧalažžan ahte dat galgá dahkkojuvvot lagas
          gulahallamiin ja ovttasráđiid duodjeorganisašuvnnaiguin.</p>
    <p>- Sámediggeráđđi háliida bovdet guoskevaš oassálastiid
          digaštallamii dan birra mo buoremusat hálddašit duoji
          váikkuhangaskaomiid. Dat ii mearkkaš ahte mii guođđit
          ealáhusbeali, muhto ahte mii maiddái háliidit lokte duoji
          kulturealáhussan.</p>
    <p>Čilgehusa oktavuođas lágida Sámediggi rabas duodjeseminára
          geassemánu 9. b. 2010 dii. 09 - 12. Seminára sáhkavuorut leat
          duoji vejolašvuođaid birra, rekrutterema birra ja duoji birra
          dakkár ealáhussan mii fievrrida viidáseappot kultuvrra ja
          lokte árvvuid.</p>
    <p>- Mii sávvat berošteaddjiid searvat seminárii ja
          digaštallamii, ja buktit evttohusaid Sámediggeráđđái. Mii
          sávvat oažžut ávkkálaš digaštallama mii sáhttá veahkehit mii
          viidáseappot barggusteamet, loahpaha ráđđelahttu Marianne
          Balto. </p>
    <p>Dá lea duodjeseminára prográmma:</p>
    <p>
                          *Ráđđelahttu Marianne Balto
                        </p>
    <p>
                          Telefovdna</p>
    <p>
                          Mobiila</p>
    <p>
                          E-poasta</p>
    <p>+47 78 47 40 00</p>
    <p>+47 480 63 358</p>
    <p>marianne.balto@samediggi.no</p>
    <p>
      <em type="bold">Artihkkalat</em>
    </p>
    <p>
                      Oanehisseminára duoji birra</p>
  </body>
</document>
