<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>290</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.samediggi.no/layout/set/print/Oahpahus/Manaidgardi</origFileName>
    <parallel_text xml:lang="smj" location="manajgarde.html"/>
    <parallel_text xml:lang="sma" location="maanagierte.html"/>
    <parallel_text xml:lang="nob" location="barnehager.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Mánáidgárdi / Oahpahus / Sámediggi - Sametinget</p>
    <p>Oza doarjaga</p>
    <p type="title">Mánáidgárdi</p>
    <p>Sámedikki mánáidgárdepolitihka váldomihttomearrin lea háhkat buriid bajásšaddaneavttuid sámi mánáidgárdefálaldaga bokte. Sámi mánáidgárdefálaldat lea rabas fálaldat buot mánáide ja vánhemiidda geat dan háliidit. Sámi mánáidgárdefálaldagas lea deaŧalaš deattuhit sámi giela ja kultuvrra. Das lea sáhka árbbi ja árbevieruid birra, muhto seammás bajásdoallama, háhkama ja ođasmahttima birra.</p>
    <p>Ovddasvástideaddji politihkkár</p>
    <p xml:lang="nob">Rådsmedlem</p>
    <p xml:lang="sma">NSR</p>
    <p xml:lang="nob">Nordre</p>
    <p>Silje Karine Muotka</p>
    <p xml:lang="sma">Phone: +47 984 87 576</p>
    <p>silje.karine.muotka@samediggi.no</p>
    <p>Áigeguovdil</p>
    <p>Sámi sisdoallu mánáidgárdeoahpaheaddjioahpus</p>
    <p>Buohkat geat álget ođđa mánáidgárdeoahpaheaddjiohppui galget oahppat sámi gi...</p>
    <p>Loga eambbo</p>
    <p>Čájet buot áššiid</p>
    <p><em type="bold">Sámediggedieđáhusa sámi mánáidgárdefálaldaga </em>birramielde galgá Sámediggi bargat dan ala: </p>
    <list>
      <p type="listitem">ahte mánáidgárddiid sisdoallu buorida ahtanuššama, oahppama ja oahppahábmema</p>
      <p type="listitem">ahte mánáid giellamovttiidahttin nannejuvvo davvi-, julev- ja máttagielain</p>
      <p type="listitem">ahte mánáidgárddiin ovddiduvvojit giellalávgunmállet</p>
      <p type="listitem">ahte mánáidgárddiin leat doarvái sámegielat bargit</p>
      <p type="listitem">ahte mánáidgárddiin leat doarvái pedagogalaš ávdnasat ja duhkorasat</p>
      <p type="listitem">ahte mánáin lea oktilaš progrešuvdna oahppansisdoalus mánáidgárddis skuvlii</p>
    </list>
    <p>Sámediggi bidjá čuovvovaš definišuvnna vuođđun dasa mii sámi mánáidgárdefálaldat lea:Sámi mánáidgárdefálaldagainoaivvilduvvo fálaldat mas mánáidgárdefálaldat vuođđuduvvo sámi gillii ja kultuvrii. Mánáidgárdi galgá nannet mánáid identitehta sápmelažžan sámegiela geavaheami ovdánahttima ja sámi kultuvrra gaskkusteami bokte. Mánáidgárddi jođihit sámegielat pedagogalaš bargit.</p>
    <p>Sámi mánáidgárdefálaldaga sáhttá juohkit čuovvovaš kategoriijaide: a) sámi mánáidgárddit ja norgalaš mánáidgárddit main lea sámi ossodat, b) mánáidgárddit mat fállet sámi giellaoahpahusa.</p>
    <p>Sámediggi láhčá diliid sámi mánáidgárdefálaldaga várás mánáidgárdedoarjaga hálddašeami bokte. Mánáidgárddit main lea sámi mánáidgárdefálaldat sáhttet ohcat doarjaga sierra doarjjaortnegiin. Doarjjaortnegat leat Sámedikki bušeahtas .</p>
    <p>Doarjun dihte mánáidgárddiid bargguRámmaplána mánáidgárddi sisdoallu ja doaimmatmielde, leat ráhkaduvvon fáddágihparáiddut. Fáddágihppagat leat oaivvilduvvon inspirašuvdnan ja vuođđun reflekšuvdnii barggus sierra fáttáiguin mat čatnasit mánáidgárddi sisdollui ja doaimmaide. Dasto gávdnobagadus daid mánáidgárddiid várás gos leat sámi mánát.</p>
    <p>Sámedikkis leat máŋga ovttasbargoguoimmi geaiguin bargat ovttas olahan dihte min mihttomeriid.</p>
    <p>Máhttodepartemeanta</p>
    <p>Oahpahusdirektoráhtta</p>
    <p>Fylkkamánni</p>
    <p>Mánáidgárddiid vánhenlávdegoddi</p>
    <p>
      <em type="bold">Olgguldas veahkkevárit: </em>
    </p>
    <p>Ovttas</p>
    <p>Mánáidgárdeláhka</p>
    <list/>
    <p>
      <span type="quote">Sámi mánáidgárdefálaldat lea rabas buot mánáide ja vánhemiidda geat juo dan háliidit. </span>
    </p>
  </body>
</document>
