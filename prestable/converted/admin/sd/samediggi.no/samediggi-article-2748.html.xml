<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Sámediggeráđđi lea registreren guorahallanlávdegotti raportta Finnmárkku mánáidruovttuid birra  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>131</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2748&amp;sprak=Samisk&amp;Print=1</origFileName>
    <parallel_text location="samediggi-article-2748.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD: Sámediggeráđđi lea
      registreren guorahallanlávdegotti raportta Finnmárkku
      mánáidruovttuid birra</p>
    </section>
    <p>Sámediggeráđđi váldá diehttevassii guorahallanlávdegotti raportta daid dilálašvuođaid birra, mat ledje Finnmárkku mánáidruovttuin áigodagas 1954 -1992. Dat dilit mat almmustahttojuvvojit raporttas čuhcet min váimmuide, ja Sámediggeráđđi dovddaha miehtemiela daidda mánáide geat vásihedje moaittehahtti dilálašvuođaid mánáidruovttuin. </p>
    <p>Sámediggeráđđi registrere ahte raporta dadjá ahte dat mánát geat ledje Finnmárkku mánáidruovttuin dien áiggi, eai beassan dikšut sámi gielaset ja kultuvrraset orudettiin mánáidruovttuin. Dát rihkku čielgasit daid vuoigatvuođaid, mat sámi mánáin leat iežaset gillii ja kultuvrii riikkalaš lágaid ja riikkaidgaskasaš konvenšuvnnaid bokte. </p>
    <p>Sámediggeráđđi bargá dál árjjalaččat, konsultašuvnnaid bokte, sihkkarastit ahte dat sámi mánát geat leat mánáidsuodjalusa fuolahusas, ožžot ollašuhttojuvvot vuoigatvuođaideaset iežaset kulturvii ja gilii go leat mánáidsuodjalusásahusain ja sadjásašruovttuin. Dán barggus lea deaŧalaš sihkkarastit buriid bearráigeahččanortnegiid vai fuolahuvvo daid mánáid sámi giella ja kultuvra, geat leat mánáidsuodjalusa fuolahusas. </p>
  </body>
</document>
