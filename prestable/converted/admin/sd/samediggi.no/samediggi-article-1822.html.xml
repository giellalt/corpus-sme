<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRM: Sámediggi oaččui doarjaga guolástuspolitihkas  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>204</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1822&amp;sprak=Samisk&amp;Print=1</origFileName>
    <parallel_text location="samediggi-article-1822.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Sámediggi oaččui
      doarjaga guolástuspolitihkas</p>
    </section>
    <p>
          Sámediggi lea duhtavaš go Stuoradikki ealáhuslávdegoddi
          guldalii váruhusaid ja ráđiid mat bohte Sámedikkis, álbmogis
          ja riddoguolástusealáhusas. Ráđđelahttu Ann-Mari Thomassen
          dadjá ahte riddobivdofatnasiid eaiggátvuođaráddjen sáhttá
          hehttet ahte moadde gievrras aktevrra ealáhusas ožžot eanas
          vuoigatvuođaid eriide.
        </p>
    <p>
        Almmuhan Kuhmunen, John-Marcus. </p>
    <p>
        Maŋumustá rievdaduvvon 08.06.2007
      </p>
    <p>
          - Sámediggeráđđái lea leamaš dehálaš sihkkarastit
          riddobivdofatnasiid boahtteáiggi ulbmillaš ja einnostahtti
          rámmaeavttuid bokte. Mun mearkkašan ahte mii leat ožžon
          doarjaga dehálaš osiin Sámedikki guolástuspolitihkas, dadjá
          ráđđelahttu Ann-Mari Thomassen.</p>
    <p>
          Sámediggeráđđi lea ovdal moaitán ráđđehusa
          strukturdieđáhusevttohusa bivdofatnasiid hárrái go dat ii
          vuhtiiváldán riddobivdofatnasiid dárbbuid. Ráđđehusa evttohus
          ahte unnimus fatnasat galge oažžut friddja jođihahtti eriid
          livččii mielddisbuktán jođánis ja viiddis geahpádusa
          bivdofatnasiin. Go dál riddobivdofatnasiid eriid jođiheapmi
          ráddjejuvvo, ja go lea vejolaš sirdit guolleeriid
          mearrabivdofatnasiin riddobivdofatnasiidda, de lea
          boahtteáigái aktiivvalaš vuotna- ja riddoguolásteapmi sámi
          guovlluin buorebut heivehuvvon.</p>
    <p>
          Sámediggeráđđi oaivvilda dattetge ahte guolástuseiseválddit
          aktiivvalaččat fertejit rievdadit earrevuoigatvuođaid
          juogadeami gaskal mearrabivdo- ja riddobivdofatnasiid, ja
          dainna lágiin nannet riddobivdofatnasiid doaibmavuođu ja
          vuoruhit varas allakvalitehtalaš vuođđoávdnasiid vuovdima,
          mii nannešii riddoguovlluid barggolašvuođa ja
          árvoháhkama.</p>
    <p>
          - Mun lean dattetge garrasit beahtahallan go ráđđehus ja
          Stuorradiggi eai geavahan liibba dál árvvoštallat
          guolástuspolitihka riikka álbmotrievttálaš geatnegasvuođaid
          vuođul sámiid ektui, muhto hoigadedje ášši viidáseappot
          Riddoguolástuslávdegoddái, dadjá Thomassen.
        </p>
    <p>Ann-Mari
                        Thomassen</p>
    <p>Sámedikki doarjjastivrra
                        jođiheaddji</p>
    <p>
                          Ann-Mari Thomassen
                        </p>
    <p>
                          Mobila</p>
    <p>
                          E-poasta</p>
    <p>+47 95 16 89 41</p>
    <p>Sádde</p>
  </body>
</document>
