<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>350 duhát ruvnno nuoraiddrámái  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>253</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=4023&amp;sprak=Samisk&amp;Print=1</origFileName>
    <parallel_text location="samediggi-article-4023.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">350 duhát ruvnno
      nuoraiddrámái</p>
    </section>
    <p>
      <em type="italic">Sámediggeráđđi juolludii 350 duhát ruvnno nuoraiddrámái mii galgá TV:s čájehuvvot. Ráđđelahttu Vibeke Larsen dadjá ahte nuoraidfilmmat leat hui dehálaččat ja danne háliida sámediggeráđđi doarjut Orginal Film AS prošeavtta "Sámi eanan". </em>
    </p>
    <p>Jan Roger Østby  </p>
    <p>Orginal Film AS Romssas leat ráhkadeame nuoraiddrámá TV:i mas galget 10 episoda. Ráidu lea ožžon bargonamahusa "Sámi eanan". Ráiddu olahusjoavku leat mánát gitta 12 jahkái. Ráiddus leat 10 episoda mat bistet 25 minuhta. Orginal Film AS áigu filbmet giđđat 2011. Ráidu galgá čájehuvvot NRK:s 2012:s. <em type="italic">Sámi eanan </em>Váldoolmmoš lea Anneli (12) gii lea rivgu, ja Issát (12) gii lea sápmelaš. Anneli  bággejuvvo fárret Guovdageidnui, ja doppe deaivá Issáha gii šaddá buorre ustit. Anneli ja Issát fuomášeaba ahte Guovdageainnus dáhpáhuvvot vearredagut, ja gávnnaheaba ahte eaba sáhte luohttit rávisolbmuide, ja nu ferteba ieža čoavdit "ášši".  <em type="italic">Guovdageainnus filbmat </em>Orginal Film AS čállá ohcamis ahte filbmenbarggu geažil šaddet Guovdageidnui stuora váikkuhusat. Sullii 28 miljon ruvdnosaš bušeahtas, báhcá sullii 10 miljon ruvdnosaš árvu Guovdageidnui gálvvuid ja bálvalusaid oastima bokte. </p>
    <p>Lassin besset báikkálaš filbmabargit loktet iežaset gelbbolašvuođa buvttadeami bokte. Dat mearkkaša ahte earáide šaddá eambbo geasuheaddji filbmet Guovdageainnus ja muđui dán guovllus. Guovdageaidnu oažžu ollu beroštumi filbmema oktavuođas juo, preassagalledemiid ja mediadieđáhusaid bokte, čállá Orginal Film AS. - <em type="italic">Prošeakta "Sámi eanan" galggašii váikkuhit sámi nuoraid movttiidahttimii vuoruhit filmma median mainna besset gaskkustit ee. sámi kultuvrra ja identitehta boahtteáiggis, ja mii illudit oaidnit bohtosa dán nuoraidráiddus, loahpaha ráđđelahttu Vibeke Larsen. </em></p>
    <p></p>
    <p>
        Almmuhan Østby, Jan Roger. </p>
    <p>
        Maŋemustá rievdaduvvon 22.12.2010
      </p>
    <p>*Ráđđelahttu Vibeke Larsen </p>
    <p>Telefovdna </p>
    <p>Mobiila </p>
    <p>E-poasta </p>
    <p>+47 78 47 40 00</p>
    <p>+47 941 30 116</p>
    <p>vibeke.larsen@samediggi.no </p>
  </body>
</document>
