<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Sámi dutkan galgá ovddiduvvot viidáseappot - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>177</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2991&amp;sprak=Samisk&amp;Print=1</origFileName>
    <parallel_text location="samediggi-article-2991.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <section>
      <p type="title">PRD: Sámi dutkan galgá
      ovddiduvvot viidáseappot</p>
    </section>
    <p>- Mun lean hui duhtavaš go Sámediggi ja
          Máhttodepartemeanta leat šaddan ovttaoaivilii das ahte galgá
          biddjojuvvot lávdegoddi čielggadit sámi dutkama
          ovdánandovdomearkkaid, dárbbuid ja mihttomeriid. Dán
          oktavuođas galget maiddái rámmat sámi dutkama
          ásahushuksemii  čielggaduvvot, dadjá Sámediggeráđi
          lahttu Hilde Nyvoll.</p>
    <p>Máhttodepartemeanttas ja Sámedikkis leat leamaš
          konsultašuvnnat stuorradiggedieđáhusa doaibmabijuid hárrái
          dutkama birra, maid Ráđđehus ovddidii otne.
          Stuorradiggedieđáhusas válddahallojuvvo sámi dutkan ja das
          čujuhuvvo earret eará ahte sámi servodagas leat stuorra
          hástalusat máhtolašvuođa dáfus go galgá sáhttit dulkot ja
          stivret iežas eallindili ja servodatovddideami.</p>
    <p>-  Máhttodepartemeanttas ja Sámedikkis galget
          leat konsultašuvnnat sámi dutkanlávdegotti mandáhta ja
          čoahkkádusa birra. Čielggas lea ahte lávdegoddi galgá gozihit
          visotsámi ja riikkaidgaskasaš eamiálbmotperspektiivva.
          Diehttelas lea maiddái ahte Sámi allaskuvla lea áibbas
          guovddážis go rámmat strategalaš ovttasbarggus ja
          ásahushuksemis árvvoštallojuvvojit, dadjá ráđđelahttu
          Nyvoll.</p>
    <p>-  Dat ovttaoaivilvuohta mii mis dál lea šaddan,
          lea njuolga daid doaibmabijuid čuovvoleapmi mat leat
          Sámediggeráđi sámi ásahusdieđáhusas ja dainna lágiin
          láhččojuvvo dilli sámi dutkama ovddideapmái viidáseappot,
          dadjá duhtavaš Hilde Nyvoll.</p>
    <p>
      <em type="bold">Liŋka</em>
    </p>
    <p>
                      St.meld. nr. 30 (2008-2009) klima for
                      forskning</p>
    <p>
      <em type="bold">Fiillat</em>
    </p>
    <p>Posisjonsnotat
                      St.meld. om forskning</p>
    <p>Protokoll fra
                      konsultasjoner om forskningsmelding</p>
  </body>
</document>
