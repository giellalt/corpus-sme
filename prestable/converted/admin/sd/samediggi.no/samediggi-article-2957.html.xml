<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRM: Youtubain oččodit eanet nuoraid Sámedikki jienastuslohkui - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>222</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2957&amp;sprak=Samisk&amp;Print=1</origFileName>
    <parallel_text location="samediggi-article-2957.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <section>
      <p type="title">PRM: Youtubain oččodit
      eanet nuoraid Sámedikki jienastuslohkui</p>
    </section>
    <p>
      <em type="italic">S</em>
      <em type="italic">ámedikki nuoraidpolitihkalaš
          lávdegoddi lea ožžon 184 000 ru GGD</em>
      <em type="italic">:s
          oččodit eanet nuoraid jienastuslohkui</em>
    </p>
    <p>
        Almmuhan Magga, Sara Marja. </p>
    <p>
        Maŋumustá rievdaduvvon 23.03.2009
      </p>
    <p>SNPL lea dál plánemin stuorra áŋggirdeami oččodit eanebuid
          čálihit iežaset jienastuslohkui ovdal geassemánu 30. b., mii
          lea sisačáliheami áigemearri jus áigu jienastit dán jagi
          sámediggeválggas.
          -Mii áigut johtit miehtá riikka ja deaivvadit nuoraiguin
          joatkkaskuvllain ja lágidemiin. Mis galget leat
          diehtoloavkkut, mii áigut fitnat luohkálanjain, hálešit min
          ovttaahkohaččaiguin  ja gullat maid sii dadjet ja mii
          áigut muitalit sidjiide jienastuslogu birra. Mii áigut maid
          ráhkadit videoáŋggirdeami - youtube lea dás okta dain
          čoavddasániin! dadjá SNPL lahttu Sandra Nystø Ráhka
          movttegit.</p>
    <p>-Mii leat hui ilus go leat ožžon doarjaga dán áŋggireapmái
          go mii diehtit ahte ollu nuorat eai leat čálihan iežaset
          Sámedikki jienastuslohkui, dadjá Sandra.
          Sullasaš áŋggirdeami vuođul Ruoŧa bealde ledje dain 1000
          ođđačáliheamis 500 nuora.
          -Go čálihat iežat jienastuslohkui,  de du jietna gullo
          ja dat mielddisbuktá ahte politihkkárat fertejit guldalit
          min! loahpa Sandra Nystø Ráhka.</p>
    <p>Dieđuid dan birra mo čálihit iežas jienastuslohkui,
          gávnnat dáppe: www.facebook.com -  čále
          ohcanruktui "Sametingets ungdomspolitske utvalg"
          dahje oza dás: www.samediggi.no</p>
    <p>Buot sápmelaččain Norggas, geat leat 18 jagi boarrásat
          dahje devdet 18 jagi válgajagi, lea vuoigatvuohta čálihit
          iežaset jienastuslohkui. Vai beassá jienastit válggas, de
          galgá leat čálihuvvon jienastuslohkui ovdal áigemeari mii lea
          geassemánu 30. b.</p>
    <p>Gulahalli:
          SNPL mielláhttu Sandra Nystø Ráhka, tel. 91792900</p>
  </body>
</document>
