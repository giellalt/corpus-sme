<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Oahpponeavvut sámi skuvllaide eai maŋŋon - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>199</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3024&amp;sprak=Samisk&amp;Print=1</origFileName>
    <parallel_text location="samediggi-article-3024.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Sámediggepresideanta Egil Olli  ©Kenneth Hætta  </p>
    <p>Ráđđelahttu Jørn Are Gaski  </p>
    <section>
      <p type="title">Oahpponeavvut sámi
        skuvllaide eai maŋŋon</p>
    </section>
    <p>Sámediggi ja lágádussearvi Sálas soabaide bearjadaga ođđa oahpponeavvuid ráhkadeames. Nu eai maŋŋon prošeavttat masa leat juolluduvvon doarjagat dán jagi. Presideanta Egil Olli ja Sálas lágádussearvvi ovdaolmmoš Piera Ludvig Boine čáliiga vuollái soahpamuša mii dárkkista oahpponeavvo buvttadeami. </p>
    <p>
          Almmuhan Kuhmunen, John-Marcus. </p>
    <p>
          Maŋumustá rievdaduvvon 19.05.2009
        </p>
    <p>-Mun lean hui ilus go leat gávdnan čovdosa dán váttis áššái, lohka Egil Olli. Son lohká guktui beliid šiehtadallan dainna ulbmilin ahte ođđa oahppaneavvut eai galgga maŋŋonit. Olli lohká dán šiehtadusa sihkkarastit nuvttá oahppaneavvuid sámi ohppiide boahtteáigái. </p>
    <p>Sámedikke ráđđi Jørn Are Gaski jođihii šiehtadallamiid lágádusaid ja sámedikki gaskka. Dál lohká Gaski boahtteáigge hástalussan dahkat šiehtadusa lágádusaiguin vai oahppogirje ráhkaduvvojit áiggil. </p>
    <p>-Mun  lean erenoamáš duhtavaš go mii leat ovttas gávdnan buori vuođu šiehtadallat boahtteáiggis. Mii háliidit buori oktavuođa daiguin geat ráhkadit oahppogirjjiid ja min ulbmil leat ráhkadit bistevaš šiehtadusa Sálas servviin mii ovddasta lágádusaid, deattuha Gaski. </p>
    <p>Šiehtadallamat Sámedikki ja Sálas gaskka jotkojuvvojit čielggadandihti vissis beliid nuvttá oahpponeavvo sáddenortnegis. Dasa lassin jotkojuvvojit hálešteamit mat galget čielggadit guhkitáigge oktavuođa Sámedikki ja lágádusaid gaskka. Ulbmilin lea ráhkadit fásta oastinortnega ja lágádusšiehtadusa sámi lágádusaiguin, čilge Gaski. </p>
    <p>Šiehtadus mii čállui bearjadaga maiddái mearkkaša ahte Sámedikki 2009 bušeahtta oahpponeavvuide ii stuoro. </p>
  </body>
</document>
