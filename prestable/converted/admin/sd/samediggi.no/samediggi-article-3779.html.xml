<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámedikki plánaveahkki lea mearriduvvon   - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>146</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3779&amp;sprak=Samisk&amp;Print=1</origFileName>
    <parallel_text location="samediggi-article-3779.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Sámedikki plánaveahkki
      lea mearriduvvon</p>
    </section>
    <p>Sámedikki dievasčoahkkin mearridii 23. vahkus Sámediggeráđi evttohusa plánaveahkis sámi kultuvrra, ealáhusovddideami ja servodateallima sihkkarastimii plánema várás plána- ja huksenlága plánaoasi mielde (Sámedikki plánaveahkki). </p>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 21.06.2010
      </p>
    <p>Sámediggeráđi evttohusa duogážin lea ođđa plána- ja huksenlága atnui váldin suoidnemánu 1. b. 2009. Ođđa plána- ja huksenlága okta doaibma lea sihkkarastit sámi kultuvrra, ealáhusovddideami ja servodateallima luondduvuđđosa, ja leat veahkkin riikkaidgaskasaš konvenšuvnnaid ja šiehtadusaid čađaheamis lága doaibmaviidodaga siskkobealde. Sámediggái lea addojuvvon váldi ovddidit vuosteákkaid gieldaplána areálaoassái ja regulerenplánaide áššiin main lea stuorra mearkkašupmi sámi kultuvrii dahje ealáhusovddideapmái. </p>
    <p>Evttohus plánaveahki hárrái lea leamaš viiddis gulaskuddamis. 25 gulaskuddancealkámuša leat buktojuvvon maid birra lea ságastallojuvvon, ja mat leat vuhtii váldojuvvon loahpalaš evttohusas. Plánaveahki ulbmilin lea addit čorgadis ja čoahkis geahčastaga das mat galget vuhtii váldojuvvot sámi kultuvrra oktavuođas, ja makkár čuvvosat leat Norgga ja riikkaidgaskasaš rievttis. </p>
    <p>Sámedikki dievasčoahkkin dohkkehii plánaveahki čoahkkimisttis 23. vahkus. </p>
    <p>
      <em type="bold">Artihkkalat </em>
    </p>
    <p>
      <em type="bold">Fiillat </em>
    </p>
  </body>
</document>
