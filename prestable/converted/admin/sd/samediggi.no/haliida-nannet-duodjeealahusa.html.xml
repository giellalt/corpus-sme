<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>226</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.samediggi.no/layout/set/print/Ealahusat/Duodji/Haliida-nannet-duodjeealahusa</origFileName>
    <parallel_text xml:lang="smj" location="sihta-duodjeaeladusav-nannit.html"/>
    <parallel_text xml:lang="sma" location="saejhta-duedtiejielemem-naennoestehtedh.html"/>
    <parallel_text xml:lang="nob" location="vil-styrke-duodjinaeringen.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Háliida nannet duodjeealáhusa / Duodji / Ealáhusat / Sámediggi - Sametinget</p>
    <p type="title">Háliida nannet duodjeealáhusa</p>
    <p>14. Guovvamánnu 2014</p>
    <p>SámediggeráđđiSilje Karine Muotkaháliida árvvoštallat molssaektosaš doarjjaortnegiid dálá árbevirolaš sámi duoji várás. –Ii lea sáhka geahpedeamis, muhto das ahte geavahit ealáhusruđaid ulbmileappot, dadjáMuotka.</p>
    <p>Odne (duorastaga) deaivá sámediggeráđđi Silje Karine Muotka duodjeorganisašuvnnaid ovddasteddjiid digaštaddat hástalusaid ja vásáhusaid dálá duodjedoaibmadoarjjaortnegiin. Čoahkkima vuođđun lei raporta mii almmustahtii moaittehahtti diliid máŋgasa ektui geat leat ožžon dálá doaibmadoarjaga.</p>
    <p>- Mii háliidit leat mielde buorideamen gánnáheami ja ovdáneami ealáhusain main lea árbevirolaš ja iežas buvttaduvvon duodji vuođđun. Dađibahábut čájeha raporta ahte mii eat juvssa dan doarvái bures, dálá ortnegiin ja njuolggadusaiguin. Danne mii leat dieđihan duodjeorganisašuvnnaide ahte mii bargagoahtit dainna ahte gávdnat molssaeavttuid dálá ortnegii, dadjá Muotka.</p>
    <p>Raporta čájeha earret eará ahte stuorra oassi duojáriin geat dál ožžot doaibmadoarjaga, eanet vuvdet viidáseappot dujiid maid sii leat oastán earáin, go árbevirolaš dujiid ja dan maid sii ieža leat duddjon. Maiddái rehketdoalut ja vuovdinduođaštusat árvvoštallojuvvojit hui váilevažžan. Sullasaš guorahallan 2012:s rehketdoallojagi 2010 várás čájehii vástideaddji váilevašvuođaid. Dát háliida Muotka ovddidit ášši digaštallamii Sámedikki dievasčoahkkimis.</p>
    <p>- Diehtit mii gal ahte juoga ferte dahkkojuvvot. Dál bovdet duodjeorganisašuvnnaid geahčadit guđe molssaeavttut gávdnojit. Mii lea oktasaš mihttomearri ealáhusšiehtadusain. Dat lea ahte nannet daid duojáriid geat háliidit ovddidit iežaset duoji gánnáhahtti ealáhussan, deattuha Moutka.</p>
    <p><em type="bold">Gulahalli </em>Sámediggeráđđi Silje Karine Muotka, tel. +47 984 87 576 </p>
    <p xml:lang="nob">Rapport 2014 duodji.pdf</p>
    <p xml:lang="fin">275,61 kB</p>
    <p xml:lang="nno">Rapport 2012.pdf</p>
    <p xml:lang="fin">855,84 kB</p>
  </body>
</document>
