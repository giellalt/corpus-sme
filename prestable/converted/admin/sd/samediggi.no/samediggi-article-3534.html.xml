<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Bovdet dálkkádatságastallamiidda - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>247</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3534&amp;sprak=Samisk&amp;Print=1</origFileName>
    <parallel_text location="samediggi-article-3534.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Bovdet
      dálkkádatságastallamiidda</p>
    </section>
    <p>
      <em type="italic">Sámediggi háliida oahpásmuvvat muhtun hástalusaide
          mat sámi servodagas leat ovddabealde go guoská
          biraspolitihkkii, energiijahuksemiidda ja sámi beali
          goziheapmái. - Mii Sámedikkis háliidat oažžut ságastallama
          dáid hástalusaid birra danne go mii oaidnit ahte váilu
          ollislaš plána ruoná áŋgiruššamiidda. Sámedikki áirasat
          bovdejuvvojit ságastallat dáid hástalusaid birra boahtte
          dievasčoahkkimis, dadjá ráđđelahttu Vibeke
          Larsen.</em>
    </p>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 18.02.2010
      </p>
    <p>Sámedikki mielas lea ruoná energiijahuksen buorre, muhto
          ballá ahte almmá ollislaš plána haga dákkár áŋgiruššamiid
          várás lea várra ahte sámi árbevirolaš ealáhusaid ja luonddu
          geavaheami luondduvuođus dađistaga goariduvvo.</p>
    <p>Ráđđelahttu Vibeke Larsen váillaha molssaeavttu dáláš
          ortnegiidda man oktavuođas ođđa prošeavttat váldoáššis
          árvvoštallojuvvojit ovttaid mielde ohcamiid vuođul ja
          almmuhuvvon doarjjaortnegiid bokte, iige ruoná energiija
          huksenplána
          mielde.           </p>
    <p>- Várra lea ahte ođđaset dálkkádat doaibmabijut
          hávkadahttet daid ealáhusaid ja dan luonddu geavaheami mat
          vuolggasajistis leat dálkkádatoadjebasat, ovdamearkka dihte
          oanehis gaskkat biepmu ja duoji buvttadeapmi. Mii
          vuoittahallat dálkkádatgiččus birasoadjebas árbevirolaš
          ealáhusaid hárrái ja luonddu geavaheapmi ferte čáhkket saji
          eará dálkkádatdoaibmabijuide. Mii dárbbašit bajit dási plána
          man bokte sihkkarastojuvvošii ceavzilis ovdáneapmi, cealká
           Vibeke Larsen.   </p>
    <p>Dasto háliida Sámediggi leat mielde váikkuheamen
          dálkkádatságastallamis, dalle go ođđa ruoná
          dálkkádat­doaibmabijuid bokte vuolggasajis lea áigumuš
          sihkkarastit sámi kultuvrra ja ealáhusaid, ja háliida maiddái
          leat mielde fuolaheamen dan ahte dát ealáhusat eai gártta
          eahpegovttolaččat gillát dán lágan huksemiid geažil.</p>
    <p>Larsen čujuha loahpas ahte sámiin go lea álgoálbmot lea
          árbemáhttu das ahte mainna lágiin láhttet
          dálkkádatrievdamiiguin ja luonddu hálddašemiin, ja ahte dát
          máhtolašvuohta lea deaŧalaš dálkkádat­ságastallamis
          ovddosguvlui.</p>
    <p>
                          *Ráđđelahttu Vibeke Larsen
                        </p>
    <p>+47 78 47 40 00</p>
    <p>+47 941 30 116</p>
    <p>vibeke.larsen@samediggi.no</p>
    <p>
      <em type="bold">Fiillat</em>
    </p>
    <p>Drøftingsnotat</p>
    <p>Ságaškuššannotáhtan</p>
  </body>
</document>
