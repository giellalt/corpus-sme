<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámi vuoigatvuođalávdegotti II čielggadusa čuovvoleapmi  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>243</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3996&amp;sprak=Samisk&amp;Print=1</origFileName>
    <parallel_text location="samediggi-article-3996.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Sámi
      vuoigatvuođalávdegotti II čielggadusa čuovvoleapmi</p>
    </section>
    <p>Sámediggi, Ođasmahttin-, hálddahus- ja girkodepartemeanta ja Justiisadepartemeanta álggahit ođđajagimánus 2011 konsultašuvnnaid láhkaevttohusa birra mii guoská sámi eana- ja resursa­vuoigatvuođaid dohkkeheapmái sámi guovlluin olggobealde Finnmárkku. <em type="italic">- Sámediggeráđđi lea hui duhtavaš go dál lea biddjojuvvon áigemearri goas viidáset bargu álggahuvvo. Vaikko proseassa ovddosguvlui šaddáge lossat, ja mii fertet konsulteret máŋggaid jagiid, de illudahttá mu dat go mii viimmat sáhttit álggahit dán deaŧalaš barggu, dadjá Sámedikki presideanta Egil Olli. </em></p>
    <p>Johan Mathis Gaup  </p>
    <p>Vuosttaš čoahkkimis oasálaččaid gaskka jagi 2011 ođđajagimánus konsulterejuvvo dan birra movt dát bargu konkrehta galgá čađahuvvot. </p>
    <p>Sámedikki presideanta Egil Olli deattasta ahte vuosttaš vuorus lea deaŧaleamos dat ahte bealit soabašedje dakkár konsultašuvdnaproseassa mii lea árjjalaš ja čovdosiid ohcaleaddji, man ulbmilin lea olahit ovttamielalašvuođa. </p>
    <p>
      <em type="italic">Duogáš </em>
    </p>
    <p>Sámi vuoigatvuođalávdegoddi buvttii vuosttaš čielggadusas NÁČ 2007: 13 "Ođđa sámeriekti" ja NÁČ 2007: 14 "Sámi resursageavaheapmi ja riektedilli Hedmárkku rájes Romsii" juovlamánu 3. b. 2007. </p>
    <p>NÁČ 2007: 13 "Ođđa sámeriekti" lea dál leamaš gulaskuddamis ja konsultašuvnnat Sámedikkiin lea deaŧalaš oassi ráđđehusa viidáset barggus. </p>
    <p>
      <em type="italic">- </em>
      <em type="italic">Lea gollan guhkes áigi dan rájes go Sámi vuoigatvuođalávdegoddi buvttii čielggadusaidis 2007:s ja mun lean movtta go mii viimmat beassat álggahit konsultašuvnnaid. Ulbmilin lea oažžut dakkár láhkamearrádusaid main prinsihpalaččat ja geavahusas dohkkehuvvojit sámiid vuoigatvuođat, sihke oamastit ja geavahit árbevirolaš sámi guovlluid olggobealde Finnmárkku, ja dasto searvat hálddašeapmái, dadjá Sámedikki presideanta Egil Olli loahpas. </em>
    </p>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 02.12.2010
      </p>
    <p>*Sámediggepresideanta Egil Olli </p>
    <p>Telefovdna </p>
    <p>Mobiila </p>
    <p>E-poasta </p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no </p>
    <p>
      <em type="bold">Artihkkalat </em>
    </p>
    <p>Vuoigatvuohta eatnamiidda ja čáziide sámi.... </p>
  </body>
</document>
