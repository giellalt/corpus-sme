<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámedikki nuoraidkonferánsa 2009 - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>306</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3196&amp;sprak=Samisk&amp;Print=1</origFileName>
    <parallel_text location="samediggi-article-3196.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sámedikki
      nuoraidkonferánsa 2009</p>
    </section>
    <p>Sámedikki nuoraidkonferánsa golggotmánu 23. - 25. b. 2009 Troanddimis </p>
    <p>" Nuorat ja oahppu boahtteáiggi Sámis ". </p>
    <p>Sámedikki nuoraidpolitihkalaš lávdegoddi (SNPL) ja Sámediggi lágidit nuoraidkonferánssa golggotmánu 23. - 25. b. 2009 Troanddimis. Konferánssa váldofáddán lea oahppu. </p>
    <p>Sámi parlamentaralaš ráđi nuoraidkonferansa Likšus 2008  </p>
    <p>SNPL háliida fokuseret oahpu. Leago dehálaš váldit oahpu maŋŋá joatkkaskuvlla? Makkár sámi ja álgoálbmot oahput gávdnojit? Makkár fálaldagaid háliidit nuorat ieža? Makkár bargovejolašvuođat leat go váldá sierra oahpuid? Makkár gelbbolašvuođadárbu lea Sámis ja mainna lágiin sáhttet sámi nuorat váikkuhit dan? </p>
    <p>Mainna lágiin guoská ON mánáidkonvenšuvdna sámi mánáide ja nuoraide? Dan birra beassat maid gullat konferánssas. </p>
    <p>Jos it dieđe makkár oahpu háliidivččet válljet, de lea dus dál erenoamáš vejolašvuohta oažžut inspirašuvnna ja jurdagiid, ja lonuhallat vásihusaid. Mii doaivut ahte DON searvvat ja buvttát oainnuidat sámi oahppogažaldagaide. </p>
    <p>Joavkobargu ja ságastallan ovttas. </p>
    <p>Konferánssas lea simultandulkon sámegiela ja dárogiela gaskka. </p>
    <p>
      <em type="italic">Áigi ja báiki </em>
    </p>
    <p>Konferánsa álgá bearjadaga golggotmánu 23. b. dii. 14.15 (lunša, registreren konferánsii ja hotellii Quality Hotel Augustin dii. 13.00 rájes). Bearjadat ja lávvardat eahkediid lea guoimmuheapmi. Konferánsa loahpahuvvo sotnabeaivvi golggotmánu 25. b. dii. 12.00, ja lunša lea dii. 11.15-12.00. Prográmma almmuhuvvo maŋŋá. </p>
    <p>
      <em type="italic">Háliidivččet go searvat? </em>
    </p>
    <p>Jos don leat gaskal 16 ja 28 jagi, de sáhtát leat okta sis geat besset konferánsii, muhto mii muittuhit ahte sajit leat unnán. Dieđiheapmi čuovvovaš liŋkka bokte:   https://www.viaregi.com/registration/?dw1312a17283 </p>
    <p>Dieđihanáigemearri lea <em type="italic">čakčamánu  </em><em type="italic">15.  </em><em type="italic">b.  </em><em type="italic">2009  </em>.  </p>
    <p>SNPL háliida čavga fuomášuhttit ahte konferánsa lágiduvvo gárrenávdnasiid haga. </p>
    <p>
      <em type="italic">Mátki </em>
    </p>
    <p>Sámediggi máksá hálbbimus  mátki ja orruma ovddas (ovddemustá) duppallanjas sidjiide geat ožžot saji konferánssas. Mii ávžžuhit sin, geain lea vejolašvuohta geavahit ruvttobusse, toga dahje máŋggas ovttas vuodjit biillain. Busse- ja togabileahtaid ovddas máksojuvvo ja kilomehtermáksu máksojuvvo iežas biilla geavaheamis sáddejuvvon mátkerehkega vuođul. Geahča earret eará liŋkkaid vuolábealde main leat dieđut ruvttoáiggiid birra. </p>
    <p>
      <em type="italic">Eanet dieđuid konferánssa birra oaččut Sámedikki nuoraidpolitihkalaš lávdegottis; e-poasta: supu@samediggi.no dahje Sámedikkis tel.nr. 75 77 56 84.  </em>
    </p>
    <p></p>
    <p>
      <em type="bold">Liŋka </em>
    </p>
    <p>Flybussen </p>
    <p>Norway bussekspress </p>
    <p>NSB </p>
    <p>
      <em type="bold">Fiillat </em>
    </p>
  </body>
</document>
