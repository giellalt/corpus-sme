<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Finnmárkkukommišuvdna galleda Sámedikki - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>448</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3722&amp;sprak=Samisk&amp;Print=1</origFileName>
    <parallel_text location="samediggi-article-3722.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Finnmárkkukommišuvdna
      galleda Sámedikki</p>
    </section>
    <p>Sámediggepresideantta Egil Olli rabai
          diehtojuohkinčoahkkima Finnmárkkukommišuvnna birra
          26.05.2010.</p>
    <p>
        Almmuhan Østby, Jan Roger. </p>
    <p>
        Maŋumustá rievdaduvvon 26.05.2010
      </p>
    <p>Finnmárkkukommišuvnna
          jođiheaddji Jon Gauslaa Jan Roger Østby </p>
    <p><em type="italic">Finnmárkkukommišuvdna muitalii iežaset barggu
          birra Sámediggái gaskaváhko miessemánu 26.beaivve.
          Sámediggepresideantta Egil Olli rabai
          diehtojuohkinčoahkkima:</em>
          Mis lea suohtas go leat ožžon Finnmárkkukomišuvnna guossin
          Sámediggái muitalit dan barggu birra mainna sii leat álgán
          bargat.
          Mii leat iluin vuordán sin guossái ja mii sávvat komišuvdnii
          bures boahtima Sámediggái.
          Sámedikkis lea beroštupmi Finnmárkkulága mearrádusaid
          čuovvoleami ektui. Sámediggi oaidná ahte kapihtal 5
          finnmárkkulágas mii guoská vuoigatvuođaid kártemii
          Finnmárkkus, lea erenoamáš deaŧalaš oassi lágas.
          Finnmárkkukomišuvnna ásaheapmi lei áibbas dárbbašlaš go
          Sámediggi galggai sáhttit miehtat finnmárkkuláhkii.
          Kártenbargu mii galgá čađahuvvot lea hui viiddis guovllus gos
          riektedilit leat unnán čilgejuvvon.
          Finnmárkkukomišuvdna ferte ieš fuolahit vai dat duohta ja
          historjjálaš dilit maid lea dárbu čilget čielggaduvvojit
          dohkálaččat.
          Sávahahtti lea oažžut kártema čađahuvvot nu johtilit go lea
          vejolaš, muhto seammás ferte kárten čađahuvvot dohkálaš
          vugiin.
          Dát mearkkaša dan ahte komišuvdna ferte geavahit dárbbašlaš
          áiggi kártenbargui. Bohtosat fertejit šaddat riekta.
          Dasa lassin galget komišuvnnas leat doarvái resurssat vai
          sáhttá kártet duohta diliid ja riektediliid "govttolaš
          áiggi" siskkobealde.
          Áibbas guovddážis lea ahte Finnmárkkukomišuvnna ekonomalaš
          rámmat duođas addet vejolašvuođa čađahit dan barggu maid
          komišuvdna lea geatnegahttojuvvon dahkat finnmárkkulága
          mielde.
          Dohkálaš bušeahttarámmaid haga gáržžiduvvo finnmárkkulága
          viđát kapihttala johtui bidjan. Gáržžes rámmat dagahit dan
          ahte Finnmárkkukomišuvnna bargu šaddá váilevaš guhkesáiggi
          ektui, ja jođu ja fágalaš vuđolašvuođa ektui.
          Dasto fuonida dat luohttámuša finnmárkkuláhkii ja lága
          oktasaš ja individuála vuoigatvuođaid dohkkeheapmái
          Finnmárkkus.
          Šállošit go árat dán jagi gárttaimet vásihit
          balddusovdamearkka man oktavuođas finnmárkkukomišuvdnii
          juolluduvvui birrasii 7,5 miljon ru jahkái 2010. Dát
          bušeahttarámma ii dávistan dan bargui maid komišuvdna galggai
          dahkat dan jagis.
          Submi šattai maŋŋá 10 miljon ruvdnosažžan jahkái 2010.
          Sámediggi lea bivdán Justiisa- ja politiijadepartemeanttain
          čoahkkima ságastallat ja čilget movt sihkkarastit
          bušeahttarámmaid jagi 2011 rájes Finnmárkku­komišuvnna bargui
          boahtteáiggis. Mii bivdit einnostanvejolašvuođa dán
          oktavuođas.
          Komišuvdna lea álggahan kártenbarggu fealttas 1 Stierdná/
          Sievju ja fealttas 2 Unjárggas. Jagi 2010 áigge álggahuvvo
          bargu fealttas 3 Sállan.
          Komišuvdna lea doallan álbmotčoahkkimiid diibmá fealttaid 1
          ja 2 oktavuođas, ja álbmotčoahkkimat fealtta 3 ektui
          lágiduvvojit dán jagi. Maŋŋá odne lea komišuvnnas
          diehtojuohkinčoahkkin dáppe Kárášjogas.
          Áibbas dárbbašlaš lea lávga oktavuohta álbmogiin ja
          rabasvuohta komišuvnna barggu ektui go galgá juohkit dieđuid
          ja bisuhit sin gártaduvvon legitimitehta vejolaš
          vuoigatvuođaoamasteddjiid gaskkas. Orru ahte
          Finnmárkkukomišuvdna čađaha dán rolla bures.
          Hávski šaddá addit sáni Finnmárkkukomišuvdnii mii áigu
          lagabuidda muitalit dan barggu ja proseassaid birra maid dat
          leat álggahan. Doaivvu mielde beassat mii gullat maiddái daid
          hástalusaid birra maid komišuvdna lea deaividan dál, dahje
          maid ávaštit sáhttet boahtit boahtteáiggis.
          Maŋŋá sáhttet guldaleaddjit geat háliidit váldit sáni ja
          jearahallat komišuvnnas  sin barggu birra.
          Attán de sáni Finnmárkkukomišuvdnii, leage buorre.</p>
    <p>Loga eambbo 
          Finnmárkkukommišuvnna birra.</p>
    <p>Loga eambbo Finnmárkkukommišuvnna birra 
          Justiisa ja politiijadepartementta
          interneahttasiidduin-</p>
    <p>Loga eambbo 
          Finnmárkkulaga birra.</p>
    <p>Loga eambbo FeFo
          birra.</p>
    <p>
      <em type="bold">Fiillat</em>
    </p>
    <p>Finnmárkkukommišuvdna
                      - diehtojuohkin Sámediggái</p>
    <p>Finnmárkkukommišuvnna
                      vuođđu</p>
    <p>Finnmárkkukommišuvnna
                      bargovuohki ja organiseren</p>
    <p>Finnmárkokomišuvnna
                      ásaheami historjjálaš duogáš</p>
  </body>
</document>
