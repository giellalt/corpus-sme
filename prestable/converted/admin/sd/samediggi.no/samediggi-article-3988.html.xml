<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámedikki doarjjaortnega Kulturovddideami árvvoštallan - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>235</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3988&amp;sprak=Samisk&amp;Print=1</origFileName>
    <parallel_text location="samediggi-article-3988.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sámedikki
      doarjjaortnega Kulturovddideami árvvoštallan</p>
    </section>
    <p>
      <em type="italic">Norut Alta</em>
      <em type="italic">lea Sámedikki ovddas
          árvvoštallan Sámedikki kulturovddidandoarjaga áigodagas
          2006-2008.</em>
      <em type="italic">Árvvoštallan geahčada mo
          váikkuhangaskaoamit leat geavahuvvon, ja mo doarjjaortnega
          ohccit árvvoštallet Sámedikki bálvalusa bagadallama ja
          áššemeannudeami oktavuođas.</em>
    </p>
    <p>
      <em type="italic">  </em>
    </p>
    <p>Váikkuhangaskaomiid mihttomearri lea leamaš ovddidit
          dáidda- ja kultureallima máŋggabealatvuođa, ja sihkkarastit
          sámi váikkuhanfámu sámi kulturovddideamis.
          Árvvoštallan čájeha ahte ruđat leat geavahuvvon ollu
          doaibmabijuide mat leat vuolggahan stuorra áŋgiruššama sámi
          kultureallimis.<em type="italic">-</em><em type="italic">Eanaš prošeavttat masa ohccojuvvo
          ruhta, eai livčče čađahuvvon Sámedikki váikkuhangaskaomiid
          haga. Dat čájeha ahte Sámedikki váikkuhangaskaoamit
          kulturovddideapmái leat deaŧalaččat sámi kultuvrra
          ovddideapmái, dadjá sámediggeráđđi Vibeke Larsen</em><em type="italic">.</em> Árvvoštallan čájeha maiddái ahte Sámedikkis
          lea buoridanmunni bagadallama, prošeavttaid lagat čuovvoleami
          ja buoret dárkkisteami máksimiid oktavuođas.
          Norut Alta čujuha dasa ahte Sámedikki kulturovddideami
          váikkuhangaskaomiin guhkit áiggi vuollái lea
          barggolašvuođabeaktu, muhto ii leat leamaš vejolaš mihtidit
          dákkár beavttuid dán árvvoštallamis.<em type="italic">Lokten dihtomielalašvuođa</em> Váikkuhangaskaoamit kulturovddideapmái lea
          lokten dihtomielalašvuođa sámi kultuvrra fuolaheapmái,
          ovddideapmái ja gaskkusteapmái. Sámedikki váikkuhangaskaoamit
          leat addán sámi kultuvrra oassálastiide dohkkeheami ja movtta
          joatkit prošeavttaideaset.
          Sámediggeráđđi áigu Sámedikki dievasčoahkkimii ovddidit
          ságaškuššama mas dievasčoahkkin bovdejuvvo digaštallat
          hástalusaid dan oktavuođas ahte addit sámi servodahkii buriid
          vejolašvuođaid ovddidit sámi kultuvrra
          máŋggabealatvuođa.<em type="italic">-</em><em type="italic">Buot sámi kulturbargit áŋgiruššet
          nannosit dainna ahte láhčit vejolašvuođaid sámi
          kulturdoaimmaide miehtá riikka. Dát áŋgiruššan lea dagahan
          ahte sámi kultuvra dohkkehuvvo ja áddejuvvo buorebut, ja
          danne lea deaŧalaš maiddái boahtteáiggis fuolahit dán barggu
          buriin vugiin, loahpaha sámediggeráđđi Vibeke Larsen</em><em type="italic">.</em></p>
    <p>
        Almmuhan Østby, Jan Roger. </p>
    <p>
        Maŋumustá rievdaduvvon 23.11.2010
      </p>
    <p>
                          *Ráđđelahttu Vibeke Larsen
                        </p>
    <p>
                          Telefovdna</p>
    <p>
                          Mobiila</p>
    <p>
                          E-poasta</p>
    <p>+47 78 47 40 00</p>
    <p>+47 941 30 116</p>
    <p>vibeke.larsen@samediggi.no</p>
    <p>
      <em type="bold">Fiillat</em>
    </p>
    <p>Evaluering av
                      Sametingets tilskuddsordning...</p>
    <p>Sámedikki
                      kulturdoarjjaortnega árvvoštallan</p>
  </body>
</document>
