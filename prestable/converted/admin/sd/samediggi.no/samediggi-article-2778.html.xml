<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Parlamentarihkarkonferánsa - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>500</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2778&amp;sprak=Samisk&amp;Print=1</origFileName>
    <parallel_text location="samediggi-article-2778.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">
      Parlamentarihkarkonferánsa</p>
    </section>
    <p>Sámediggepresideanta Egil Olli, gii dal Sámi
          parlamanentáralaš ráđi jođiheaddji, rabai
          parlamentarihkarkonferánssa Roavvenjárggas disdaga
          golggotmánu 28. beaivvi. ON erenoamášdieđiheaddji James Anaya
          maid celkkii dearvvuođaid konferánsii.</p>
    <p>
        Almmuhan Kuhmunen, John-Marcus. </p>
    <p>
        Maŋumustá rievdaduvvon 28.10.2008
      </p>
    <p>Sámediggepresideantta Egil Olle ráhpansáhkavuorru
          parlamentarihkarkonferánssas:</p>
    <p>Presideanttat, áirasat, eará konferánsaoasseváldit, ráhkis
          olbmot.</p>
    <p>Mus lea illu sávvat didjiide buohkaide buresboahtima dán
          nuppi parlamenarihkarkonferánsii. Vuosttaš konferánsa
          dollojuvvui Johkamohkis guovvamánu 24. b. 2005. Vásihusat
          maid dalle oaččuimet leat vuođđun dán konferánsii.</p>
    <p>Dán lágan arenat go dát lea, gos sámi politihkkarat ja
          álbmotválljen ovddasteaddjit sáhttet deaivvadit ja
          guorahallat oktasaš hástalusaid, leat dehálaččat.</p>
    <p>Dat go sámedikkiid politihkkárat ja ruošša beale sámiid
          ovddasteaddjit besset čoahkkanit oktasaš konferánsii
          lea  hui dehálaš. Dát čájeha máilbmái ahte sámi álbmogis
          lea oktasaš kultuvra ja historjá, ja oktavuohta riikarájiid
          rastá.</p>
    <p>Ovddit konferánssas mearriduvvui Johkamohkejulggaštus
          oktasaš sámi vuoigatvuođaid ja áigumušaid hárrái. Dán jagi
          konferánsa loahpahuvvo loahppadokumeanttain man vuođđun lea
          Johkamohkejulggaštus. Johkamohkejulggaštus lea iešheanalis ja
          gustovaš julggaštus maid ii leat ágga rievdadit.</p>
    <p>Ovddit konferánssa rájes lea ON váldočoahkkin čakčat 2007
          mearridan álgoálbmot vuoigatvuođaid julggaštusa. Dát buktá
          sihke politihkalaš ja moralalaš geatnegasvuođaid nationála
          stáhtaide.</p>
    <p>Dan ahte gávdno ollu máhtolašvuohta movt eallit sámi
          guovlluin ja geavahit daid resurssaid, ii sáhte eahpidit.</p>
    <p>Árbemáhttu lea vuođđun sámi boares vieruide mat čatnasit
          ovdamearkka dihte guolástussii, boazodollui, eanandollui,
          duodjái, meahcásteapmái, bivdui, moarječoaggimii ja eará
          meahccegeavaheapmái.</p>
    <p>Árbemáhttu lea maiddái okta dain deháleamos osiin sámi
          huksendábiin ja ávnnasgeavaheamis.</p>
    <p>Sámegiella lea dattetge áitojuvvon Davviriikkain ja
          Guoládatnjárggas. Mii fertet ovttas bargat buoridan dihte
          sámegiela ovddidan- ja suodjalaneavttuid.</p>
    <p>Sámi mánáin ja nuorain lea vuoigatvuohta hállat ja oahppat
          iežaset giela, bargat kultuvrrain ja suodjalit ja ovddidit
          iežaset identitehta. Stáhtat ja sámedikkit fertejit gávdnat
          vel ain buoret ovttasbargovugiid earret eará deaivvadansajiid
          láhčimii ja dearvvašvuođa- ja sosiálabálvalusaide main
          vuolggasadjin lea sámi mánáid giella ja kultuvra.</p>
    <p>Mii áigut otne guorahallat maiddái ollu eará fáttáid mat
          midjiide politihkkariidda leat dehálaččat.</p>
    <p>Iešmearrideapmi guoská buot dasa maid birra mun lean
          hállan.</p>
    <p>Mii sáhttit vuordit ahte dat lea dat rukses láigi das man
          birra otne ságastallat. Das lea okta dehálaš prinsihppa ahte
          sámit berrejit ja galget guldaluvvot ja beassat searvat
          mearrádusproseassaide áššiin mat gusket sidjiide njuolga.</p>
    <p>Dasa lassin lea dehálaš ahte oažžut ortnegiid maiguin
          sihkkarastit sámedikkiid sajádaga bušeahtta- ja
          ruhtadanbarggus sámi ulbmiliidda.</p>
    <p>Das leat mielde maiddái dat rámmat maid sámedikkit
          dárbbašit iežaset vuoruhemiid duohtandahkamii. Dáid
          prinsihpaid fertejit stáhtat buot guovlluin dohkkehit ja
          doahttalit.Davviriikkalaš sámekonvenšuvdna lea hui dehálaš
          sámi servodaga ovddideapmái. Mun dovddahan fuolastumiin dan
          ahte maŋimuš áiggis lea čuožžilan eahpesihkarvuohta das movt
          proseassa plánenbargu viidáset konvenšuvnna ektui galgá
          čuovvoluvvot.</p>
    <p>Mun muittuhan ahte buot golbma stáhta ledje mielas dan
          ektui ahte oažžut ON eamiálbmotjulggaštusa mearriduvvot,
          sihke proseassa čađa ja julggaštusa mearrideami bokte.</p>
    <p>Proseassa Davviriikkalaš sámekonven­šuvnnain ii leat
          joavdan nu guhkás ahte stáhtat ja Sámedikkit livčče álgán
          bargat konvenšuvnna sisdoaluin. Danne oaivvildan mun ahte
          ferte bargojuvvot buot maid sáhttit vai proseassa
          ovdánišgoahtá fas.</p>
    <p>Sámedikkiin ja stáhtain lea oktasaš ovddasvástádus das ja
          mii eaktudit dál, ahte buot guoskevaš bealit čuovvolit
          šiehtadusa mii lea ministarat geain lea ovddasvástádus sámi
          áššiin ja sámedikkiid presideanttaid gaskka buoremusat ávkin
          sámi álbmogii ja davviriikkaid stáhtaide.</p>
    <p>Dáid sániiguin almmuhan mun ahte
          Sámeparlamentarihkarkonferánssa 2008 lea rahppojuvvon.</p>
    <p>
      <em type="bold">Fiillat</em>
    </p>
    <p>
                      Loahppadokumeanta</p>
    <p>
                      prog parl.konf 08</p>
    <p>
                      Sluttdokument</p>
  </body>
</document>
