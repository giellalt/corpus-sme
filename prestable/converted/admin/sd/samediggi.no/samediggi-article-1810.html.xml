<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRM: Sámediggi almmuha divvunreaidduid beta-veršuvnna - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>189</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1810&amp;sprak=Samisk&amp;Print=1</origFileName>
    <parallel_text location="samediggi-article-1810.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRM: Sámediggi almmuha
      divvunreaidduid beta-veršuvnna</p>
    </section>
    <p>
          Divvun-prošeakta almmuha dál vuosttaš, almmolaš veršuvnna
          čállindárkkistanreaiddus mii doaibmá Microsoft Office-páhkas.
          Microsoft Offices leat earret eará prográmmat Word, Outlook,
          PowerPoint ja Excel.
        </p>
    <p>
        Almmuhan Kuhmunen, John-Marcus. </p>
    <p>
        Maŋumustá rievdaduvvon 30.05.2007
      </p>
    <p>
          Sámi riektačállinreaiddut sisttisdollet čállindárkkisteami
          davvi- ja julevsámegielaide ja automáhtalaš sátnejuohkkima
          davvisámegillii. Julevsámegiela sátnejuohkkin almmustuvvo
          maŋŋelut dan jagis. Buot reaiddut bohtet nuvttá geavahussii,
          maiddái loahpalaš veršuvdna ja visot Sámedikkis dahkkon
          gáldokodat leat friddja oažžumis.</p>
    <p>
          Dál eai almmuhuvvo gárvves reaiddut, muhto nu gohčoduvvon
          beta- veršuvdna, mii lea veršuvdna mas eai galgga leat
          stuorra teknihkalaš vigit dahje eará vigit, muhto ráhkadeapmi
          ja testen ii leat loahpalaččat gárvvistuvvon.
          Divvun-prošeakta doaivu dáinna almmuhemiin oažžut dehálaš
          dieđuid makkár váilevaš sánit, vejolaš teknihkalaš
          váttisvuođat ja eará heajos bealit dáid reaidduin leat.
          Dainna lágiin sáhttá daid divvut ovdal go gárvves veršuvdna
          almmuhuvvo jagi loahpas.</p>
    <p>
          Riektačállinreaiddut mat dál almmuhuvvojit leat MS Office
          várás, sihke Windows ja Mac geavahanvuogádagaide. Reaiddut
          InDesigna ja OpenOffice.orga várás almmuhuvvojit maŋŋil.
          Reaidduid ođasmahttimat biddjojit jámma sisa.</p>
    <p>
          Reaiddut leat gávdnamis www.divvun.no, ja buot berošteaddjit
          ožžot daid viežžat.</p>
    <p>
          Gulahallanolbmot: prošeaktajođiheaddji Sjur Nørstebø
          Moshagen, mob. +358 50 56 34 319 ja várrepresideanta Johan
          Mikkel Sara, mob. 908 29 047
        </p>
    <p>
      <em type="bold">Liŋka </em>
    </p>
    <p>
      <em type="bold">Artihkkalat </em>
    </p>
    <p>Viečča sámi riektačállinreaidduid </p>
  </body>
</document>
