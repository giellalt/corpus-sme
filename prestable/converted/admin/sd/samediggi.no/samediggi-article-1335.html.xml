<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Geatnegahtti bušeahttašiehtadallamat dárbbašuvvojit - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>215</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1335&amp;sprak=Samisk&amp;Print=1</origFileName>
    <parallel_text location="samediggi-article-1335.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD: Geatnegahtti
      bušeahttašiehtadallamat dárbbašuvvojit</p>
    </section>
    <p>
          Sámediggeráđđi lea duhtavaš go ráđđehus dál evttoha rievdadit
          Sámedikki ja Norgga eiseválddiid gaskasaš bušeahttaproseassa.
          Várrepresideanta Johan Mikkel Sara oaivvilda ahte dán jagi
          stáhtabušeahttaevttohus duođašta ahte dárbbašuvvojit duohta
          ja geatnegahtti šiehtadallamat gaskal Sámedikki ja ráđđehusa.
        </p>
    <p>
        Almmuhan Hivand, Pål. </p>
    <p>
        Maŋumustá rievdaduvvon 06.10.2006
      </p>
    <p>
          - Sámedikki gáibádusat 2007 stáhtabušehttii ledje hui
          mearálaččat ja ledje biddjojuvvon daid dárbbuid mielde maid
          mii oaivvildit sámi servodagas leat. Ráđđehus vállje dattetge
          badjelgeahččat eatnašiid min gáibádusain, ja juolluda
          duohtavuođas dušše birzzehis lassáneami Sámediggái. Dárbbuid
          ja juolludemiid gaskasaš dássehisvuođa dat ferte Sámediggi
          gillát, vaikke vel lea ge ráđđehus gii lea dahkan mearrádusa,
          deattuha Sara.</p>
    <p>
          2007 stáhtabušeahttaevttohusas dadjá ráđđehus ahte lea dárbu
          rievdadit prosedyraid mo ráhkadit Sámedikki bušeahta.
          Sámediggi čađahii 2005 čavčča, Sámedikki ja ráđđehusa
          gaskasaš ráđđádallanšiehtadusa vuođul, ráđđádallančoahkkimiid
          stáhtabušeahta birra. Várrepresideanta Johan Mikkel Sara
          deattuha ahte bušeahttaprosedyrat fertejit mielddisbuktit
          duohta šiehtadallamiid gaskal Norgga stáhta ja
          Sámedikki.</p>
    <p>
          - Sámediggi, našuvnnalaš parlameantan, ii sáhte šat sáddet
          politihkalaš sávvanlistta dakkár bajit dássái, mas alddis lea
          politihkalaš beroštupmi bušeahttamearrádusian. Dát heađušta
          duohtavuođas Sámedikki politihkalaš arenan. Geatnegahtti
          bušeahttašiehtadallamat leat guhká sávvojuvvon, ja mii leat
          danne ilus go maiddái ráđđehus dál oaidná dan dárbbašlažžan,
          loahpaha Sara.
        </p>
    <p></p>
    <p>Johan Mikkel
                        Sara</p>
    <p>Sámedikki
                        várrepresideanta</p>
    <p>
                          Johan Mikkel Sara
                        </p>
    <p>
                          Telefuvdna</p>
    <p>
                          Mobil</p>
    <p>22 42 48 05</p>
    <p>908 29 047</p>
    <p>
      <em type="bold">Artihkkalat</em>
    </p>
    <p>
                      PRD: Ilus juolludemiiguin Ája sámi guovddážii ja
                      Nuortasámi museii</p>
    <p>
      <em type="bold">Fiillat</em>
    </p>
    <p>Stahtabušeahta
                      2007 Sámediggái</p>
    <p>Dárbbut
                      2007</p>
  </body>
</document>
