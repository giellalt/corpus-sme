<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRM: Beahtahallan go ferte ođđasis dáistalit ONa eamiálbmotjulggaštusa alde - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>209</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1441&amp;sprak=Samisk&amp;Print=1</origFileName>
    <parallel_text location="samediggi-article-1441.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Beahtahallan go
      ferte ođđasis dáistalit ONa eamiálbmotjulggaštusa alde</p>
    </section>
    <p>
          Sámedikki presideanta Aili Keskitalo lea beahtahallan go ON
          3. komitea dál lea mearridan maŋidit ON eamiálbmotjulggaštusa
          meannudeami mii loahpalaččat lea dohkkehuvvon ON
          Olmmošvuoigatvuođaráđis. Geavahusas ballá Keskitalo ahte dán
          mearrádusa geažil rievdá julggaštusa sisdoalu, ja ahte
          loahpalaš julggaštus sáhttá sakka láivudit eamiálbmogiid
          vuoigatvuođaid.
        </p>
    <p>
        Almmuhan Hivand, Pål. </p>
    <p>
        Maŋumustá rievdaduvvon 30.11.2006
      </p>
    <p>
          - Mii dárbbašit čielga ja nana julggaštusa. Riikkaidgaskasaš
          eamiálbmotjulggaštusa hárrái, 24 jagi šiehtadallamiid maŋŋá
          lea bahčat oaidnit dákkár bohtosa, measta moalas. Dasto balan
          ahte dát mearrádus geanohuhttá sakka gieskat ásahuvvon ONa
          Olmmošvuoigatvuođaráđđi. Buohkanassii lea dát sevdnjes beaivi
          máilmmi eamiálbmogiidda, oaivvilda Keskitalo.</p>
    <p>
          Namibia dat, máŋgga afrihkalaš riikka beales, mii ovttas
          USAin, Kanadain, Austráliain ja Ođđa Selánddain lihkostuvai
          oažžut eanetlogu maŋidit julggaštusa ”addin dihte eanet áiggi
          konsultašuvnnaide” nugo čuožžu mearrádusas. Go julggaštus dál
          lea bissehuvvon ONa bajimuš dásis, de lea eahpečielggas movt
          besset dahje besset go šat eamiálbmotovddasteaddjit searvat
          julggaštusa loahppameannudeapmái, go dušše stáhtaid
          ovddasteaddjit leat lahttun ONa 3. komiteas.</p>
    <p>
          - Eamiálbmogiidda lea dovddahuvvon ahte besset searvat
          prosessii ja leat mielde mearrideamen, ja de bissehuvvo olles
          proseassa ovdalaš loahppamearrádusa. Erenoamáš ahkit lea
          oaidnit ahte juste stáhtat main leat stuorra
          eamiálbmotjoavkkut háliidit ođđasis meannudišgoahtit
          eamiálbmotvuoigatvuođaid, dadjá Keskitalo.
        </p>
    <p>Aili
                        Keskitalo</p>
    <p>Sámediggepresideanta</p>
    <p>
                          Aili Keskitalo
                        </p>
    <p>
                          Telefuvdna</p>
    <p>
                          Mobila</p>
    <p>78 47 40 00</p>
    <p>971 29 305</p>
    <p>
      <em type="bold">Liŋka</em>
    </p>
    <p>
                      Loga eambbo Gáldus</p>
    <p>
                      ON resolušuvdna</p>
  </body>
</document>
