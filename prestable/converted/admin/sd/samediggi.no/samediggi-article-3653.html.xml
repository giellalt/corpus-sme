<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Presideantta mátki dievva vásáhusaiguin - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>251</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3653&amp;sprak=Samisk&amp;Print=1</origFileName>
    <parallel_text location="samediggi-article-3653.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <p>Tom
          Henning Bratlie </p>
    <p>Tom
          Henning Bratlie </p>
    <p>Tom
          Henning Bratlie </p>
    <p>Tom
          Henning Bratlie </p>
    <p>Tom
          Henning Bratlie </p>
    <section>
      <p type="title">Presideantta mátki
        dievva vásáhusaiguin</p>
    </section>
    <p>Arkeologalaš gieddi Tiahuanaco dastán Titicaca-jávrri
            máttabealde sávai sámediggepresidentii Egil Olli:ii ja
            seniorráđđeaddái Leif A. Dunfjell:ii bures boahtima čáppa
            beaivvadagain ja láfos heaimmain lávvardaga cuoŋománu 17.
            b.</p>
    <p>
          Almmuhan Holmgren, Hanne. </p>
    <p>
          Maŋumustá rievdaduvvon 23.04.2010
        </p>
    <p>Olli illosii go beasai galledit ravnnaid mat duođaštit
            Aymaraid vássán kultuvrra. Bolivia álgoálbmotjoavkku
             vuosttaš presideantan (vaikke vel sin lohku lea
            badjel 60% Bolivia álbmogis) Evo Morales válljii doallat
            goappašiid nammadanmeanuidis Tiahuanacos, lassin
            oaivegavpogis La Pazas.</p>
    <p>Olli deaivvadii Aymara-álbmoga báikkálaš
            ovddasteddjiiguin. Maŋŋá oahpásmahttima Tiahuanacos Olli
            galledii Unidad Academica Campesina Tiahuanaco-nammasaš
            eanadoalloallaskuvlla, mii lea dastán ravnnaid lahka. Doppe
            oinnii earret eará lámaid ja alpáhkaid, ja skuvlaluohká
            oahppit čilgejedje oanehaččat mo lea eallit
            smávvadálolažžan. Beaiveborramuššan guossehuvvui
            árbevirolaš aymara-reahtta, mii lágiduvvo nu ahte juohkehaš
            buktá veaháš borramuša ruovttus ja juogada earáiguin.</p>
    <p>Dasto manne El Altoi, ja bisánaste mátkki alimus sajis,
            4028 mehtera bajábealde mearradási, gos Olli beasai
            oainnestit Titicaca-jávrri mii lea máilmmi alimusas. El
            Álto mearkkaša "aláš", ja lea gávpot mii lea nu
            gohčoduvvon Alti Plano-šleađus, dasto bajábealde ceakko La
            Paza. Gávpot lea measta steaččas dego bánnogáhkku, su 4000
            mbm.</p>
    <p>Dáppe Olli ságastalai Felix Lopeziin,
            aymaraorganisašuvnna Consejo Educativo Aymara
            presideanttain. Presideanta dovddahii ilu go
            vuostáiváldojuvvui váimmolašvuođain (ja coca-deajain),
            goappašagat dovddaheigga man deaŧalaš dat lea gáhttet
            álgoálbmogiid giela ja kultuvrra. Sámediggepresideanta
            evttohii ahte Bolivia aymarat sáhttet boahtit guossin
            ovttasbargat sámi allaskuvllain vai sii ieža besset
            muosáhit daid vásáhusaid maid mii leat ožžon Norggas, ja
            buktit árvalusaid viidáset ovddideapmái Norggas.</p>
    <p>Teaksta ja govva: Tom Henning Bratlie.</p>
  </body>
</document>
