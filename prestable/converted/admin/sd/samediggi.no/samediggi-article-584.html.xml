<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: 51% nissonolbmot Sámedikkis - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>217</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=584&amp;sprak=Samisk&amp;Print=1</origFileName>
    <parallel_text location="samediggi-article-584.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD: 51% nissonolbmot
      Sámedikkis</p>
    </section>
    <p>
          Dainna várašumiin ahte jietnalohkama čoahkkingirjjit eai leat
          dárkkistuvvon dieđihuvvon loguid ektui, de lea 51 proseantta
          áigodaga 2005-2009 sámediggeáirasiin nissonolbmot.
        </p>
    <p>
        Almmuhan John Marcus Kuhmunen. </p>
    <p>
        Vuosttaš geardde almmuhan 22.09.2005
      </p>
    <p>
          Dát lea 33 proseantta lassáneapmi 2001 sámediggeválgga rájes.
          Áigodagas 2001-2005 lei nissonolbmuid oassi dušše 18
          proseantta dahje čiezas golbmalogiovcci áirasis. Ođđa
          Sámedikkis leat 22 nissonolbmo 43 áirasa gaskkas.</p>
    <p>
          - Lean hui duhtavaš dainna besten- ja
          dihtomielalašvuođaloktenbargguin, maid čađaheimmet ovdal
          válgga. Go ná ollu nissonolbmot ožžo vuosttas dahje nuppi
          saji válgalisttain, de bohtosat šaddet mealgat buoret go dan
          maid leimmet vuordán. Nissonolbmuid oasi lassáneapmi 18
          proseanttas 51 prosentii lea eanet go leimmet oppa
          govahallan! Dat go nissonolbmuid oassi speadjalastá sámi
          servodaga, nanosmahttá sámi demokratiija. Sámedikkis leat
          nappo dalle eanet nissonolbmot go buot eará Davviriikkaid
          parlameanttain, dadjá Sámedikki várrepresideanta, Ragnhild
          Lydia Nystad.</p>
    <p>
          Sámediggi álggahii 2001 guhkesáiggi barggu oččodit eanet
          sápmelaččaid sámi jienastuslohkui 2005 sámediggeválgii. Dán
          barggu guovddáš ulbmilin lei ahte eanet nissonolbmot ja
          nuorat galge čálihit iežaset sámi jienastuslohkui, muhto
          maiddái ahte eanet nissonolbmot galge válljejuvvot
          Sámediggái.</p>
    <p>
          - Oinniimet juo miessemánus dán jagi ahte sámi jienastuslogus
          lei nissonolbmuid oassi lassánan 46 prosentii. Maiddái
          jienastuslohku ollislaččat lea lassánan badjel 2 600 olbmuin
          nu ahte dál leat das 12 538 olbmo. Nu ahte leat eahpitkeahttá
          lihkostuvvan nissonolbmuid oasi lasihemiin sámi
          jienastuslogus ja go leat ožžon eanet nissonáirasiid
          Sámediggái, loahpaha Nystad.</p>
  </body>
</document>
