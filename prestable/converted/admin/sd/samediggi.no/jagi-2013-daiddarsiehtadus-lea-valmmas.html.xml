<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>194</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.samediggi.no/layout/set/print/Arkiv/Valgperiode-2009-2013/Artikler/Jagi-2013-daiddarsiehtadus-lea-valmmas</origFileName>
    <parallel_text xml:lang="sma" location="tjiehpiedaejjalatjkoe-jaapan-2013-gaervies.html"/>
    <parallel_text xml:lang="nob" location="kunstneravtalen-for-2013-er-klar.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Jagi 2013 dáiddáršiehtadus lea válmmas / Artikler / Valgperiode 2009 - 2013 / Arkiv / Sámediggi - Sametinget</p>
    <p type="title">Jagi 2013 dáiddáršiehtadus lea válmmas</p>
    <p>26. Čakčamánnu 2012</p>
    <p>Sámediggi ja Sámi dáiddárráđđi soabaiga gaskavahku čakčamánu 26. b. dáiddáršiehtadusa jahkái 2013. Šiehtadusas lea 6,52 miljon ruvdnosaš rámma, mii mearkkaša 225 000 ruvdnosaš lassáneapmi jagi 2012 šiehtadusas.</p>
    <p>
      <em type="bold">- Lean ilus go dáiddáršiehtadus dál lea vuolláičállojuvvon ja dat čájeha ahte Sámediggi lea nannen sámi dáidaga ja kultuvrra máŋggaid jagiid, cealká ráđđelahttu Vibeke Larsen. </em>
    </p>
    <p>Okta jagi 2013 dáiddáršiehtadusa čuoggáin lea ahte várrejuvvojit ruđat Sámi dáiddárráđi fágalaš barggu nannemii. 500 000 ru várrejuvvo ortnegii fágakonsuleanttaid várás. Fágakonsuleanttaid deaŧaleamos bargu galgá leat ovddidit sámi čáppagirjjálašvuođa, musihka ja juoigama.</p>
    <p>
      <em type="bold">- Maŋŋá dáiddárkonferánssa mii lágiduvvui árat dán mánus ja mii lihkostuvai bures, mii erenoamáš iluin dál čuovvolit konferánssa konkrehta doaibmabijuiguin ja joatkit dan buori ovttasbarggu mii mis lea dáiddárráđiin, cealká ráđđelahttu Vibeke Larsen. </em>
    </p>
    <p>Viidáseappot leat áššebealit ovttamielalaččat earret eará das:</p>
    <list>
      <p type="listitem">Ahte njuolggadusat stipeandaortnegiid, sisaoastinortnegiid ja dáiddafoandda várás, ođasmahttojuvvojit ovdalgo jagi 2013 šiehtadallamat álggahuvvojit.</p>
      <p type="listitem">Ahte dat dáiddárkonferánsa mii lágiduvvui 2012 čavčča, lihkostuvai bures ja ahte dat dáiddárkonferánsa berre lágiduvvot juohke nuppi jagi.</p>
    </list>
    <p xml:lang="smj">
      <em type="bold">Gulahalli: </em>
    </p>
    <p>Ráđđelahttu Vibeke Larsen , tlf: 941 30 116</p>
    <p xml:lang="fkv">Kunstneravtale 2013.pdf</p>
    <p xml:lang="fin">423,66 kB</p>
  </body>
</document>
