<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Doarjjastivra lea juohkán badjel 10 miljovnna iešguđetgelagan giellaprošeavttaide - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>507</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3062&amp;sprak=Samisk&amp;Print=1</origFileName>
    <parallel_text location="samediggi-article-3062.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD: Doarjjastivra lea
      juohkán badjel 10 miljovnna iešguđetgelagan
      giellaprošeavttaide</p>
    </section>
    <p>Elgå skuvla oaččui 450 000 ru.
          giellaovdánahttinprošektii Sámeálbmotfoandda bokte.
          Juolluduvvo maiddái doarjja SEG:i, Deanu gielddas,
          150 000 ru.</p>
    <p>Mannánvahkku doalái Sámedikki doarjjastivra čoahkkima
          Árbordes ja lea juolludan oktiibuot 5,8 mill giellaruđain ja
          4,5 mill sámeálbmot foanddas iešguđetlágan
          giellaprošeavttaide. </p>
    <p>
        Almmuhan Magga, Sara Marja. </p>
    <p>
        Maŋumustá rievdaduvvon 09.06.2009
      </p>
    <p>Elgå skuvla oaččui 450 000 ru.
          Giellaovdánahttinprošektii Sámeálbmotfoandda bokte.
          Prošeavttas áigot ovddidit servodatfága tearpmaid ja ráhkadit
          álkes digitála oahpponeavvu servodatfágas. Tearpmat ja
          oahpponeavvu heivehuvvojit digitála fiilan ja
          interneahttafiilan, ja almmuhuvvojit lullisámi guovllu
          oahpaheddjiide. Prošeavtta olahusjoavku leat vuosttažettiin
          oahppit geain lea lullisámegiella vuosttašgiellan, 5.-7.
          ceahkis, ja oahppit geain lea lullisámegiella fágan. Heive
          maiddái oahpaheddjiide geat oahpahit lullisámegielas, sihke
          vuođđo- ja joatkkaskuvllas. Tearbmaovdánahttinprošeavtta
          bokte sáhttet sii hukset doabavuođu maid buohkat besset
          geavahit. Go prošeavtta "buktagat" galget leat
          olámuttus neahtas rabas geavaheapmái, de lea giellabarggus
          ávki olu eará surggiin go skuvllas, ja lea olles lullisámi
          álbmot beassá ávkkástallat das.   </p>
    <p>Juolluduvvo maiddái doarjja SEG:i, Deanu gielddas,
          150 000 ru. Prošeavttas galget jorgalit tearpmaid
          ráŋggáštusproseassa ja duopmostuollolága birra sámegillii.
          Prošeavtta ulbmil lea váikkuhit riektesihkkarvuođa nannema
          sámi álbmogii sámi riektegiela buori ovdánahttima bokte.
          Prošeavttas galget earret eará ovdánahttit juridihkalaš
          tearpmaid davvisámegillii ja sihkarastit kvalitehta
          departemeantta jorgalusain lágain ja láhkaásahusain. Tearpmat
          maid fágajoavku evttoha sáddejuvvojit Sámi giellalávdegoddái
          loahpalaš dohkkeheapmái. Prošeavttas plánejuvvojit guokte
          seminára sámegiela birra riektegiellan.  </p>
    <p>Ovddit jagiin lea juolluduvvon 150 000 ru prošeavtta
          vuosttáš oassái.</p>
    <p><em type="italic">Giellaprošeavttat sámegiela
          hálddašanguovllus</em> 2009:s lea juolluduvvon
          3 011 000 ru giellaprošeavttaide sámegiela
          hálddašanguovllus. Oktiibuot bohte sisa 21 ohcama, ja 19 ožžo
          doarjaga. Daid gaskkas ledje earret eará 3 tearbmaprošeavtta,
          2 lullisámi prošeavtta ja 1 julevsámi prošeakta.</p>
    <p>Vuoruheamit 2009:s:
          •·        
          Prošeavttat mat movttiidahttet sámegiela geavaheami
          duhkoraddangiellan
          •·        
          Prošeavttat mat nannejit sámegiela geavaheami
          gulahallangiellan skuvlaastoáiggeortnegis
          •·        
          Prošeavttat mat nannejit sámegiela geavaheami
          gulahallangiellan joavkkuin ja servviin
          •·        
          Prošeavttat mat movttiidahttet sámegiela geavaheami
          juohkebeaivválaš eallimis
          •·        
          Prošeavttat mat ovddidit sámegielageavaheami eanet ja ođđa
          giellaarenain
          •·        
          Prošeavttat mat váikkuhit sámegiela ealáskahttimii guovlluin
          gos sámegiella lea heajos dilis
          •·        
          Gielladikšundoaimmat mat nannejit sámegiela guovlluin gos
          sámegiella geavahuvvo beaivválaččat
          •·        
          Oktasašprošeavttat sámi - kveana báikenamaid čohkkema ja
          duođašteami várás Porsáŋggu gielddas</p>
    <p><em type="italic">Giellaprošeavttat olggobealde sámegiela
          hálddašanguovllu</em> 2009:s lea juolluduvvon
          2 854 000 ru giellaprošeavttaide olggobealde
          sámegiela hálddašanguovllu. Oktiibuot bohte sisa 23 ohcama,
          ja 19 ožžo doarjaga. Daid gaskkas ledje earret eará 5
          lullisámi prošeavtta. </p>
    <p>Vuoruheamit 2009:s:
          •·        
          Prošeavttat mat movttiidahttet sámegiela geavaheami
          duhkoraddangiellan
          •·        
          Prošeavttat mat nannejit sámegiela geavaheami
          gulahallangiellan skuvlaastoáiggeortnegis
          •·        
          Prošeavttat mat nannejit sámegiela geavaheami
          gulahallangiellan joavkkuin ja servviin
          •·        
          Prošeavttat main lea ulbmilin nannet giellafievrrideami
          buolvvaid gaskkas
          •·        
          Prošeavttat mat movttiidahttet sámegiela geavaheami
          juohkebeaivválaš eallimis
          •·        
          Prošeavttat mat ovddidit sámegielgeavaheami eanet ja ođđa
          giellaarenain
          •·        
          Gielladikšundoaimmat mat nannejit sámegiela guovlluin gos
          sámegiella geavahuvvo beaivválaččat
          •·        
          Báikenammaprošeavttat Helgelánddas Nordlándda fylkkas
          •·        
          Báikenammaprošeavttat Davvi-Trøndelaga fylkkas
          •·        
          Báikenammaprošeavttat Lulli-Trøndelaga ja Hedemárkku
          fylkkain
          •·        
          Oktasašprošeavttat sámi-kveana báikenamaid čohkkemii ja
          duođašteapmái Omasvuona suohkanis</p>
    <p><em type="italic">G</em><em type="italic">iellaovddideapmi -</em><em type="italic">Sámeálbmotfoanda</em> Sámeálbmotfoanda
          juolludii 4 528 000 ru. giellaovddideapmái 2009:s.
          Oktiibuot bohte sisa 19 ohcama, ja 16 ožžo doarjaga. Daid
          gaskkas ledje earret eará 2 leairaskuvlaprošeavtta, 3
          lullisámi giellaprošeavtta ja 4 báikenammaprošeavtta.
           </p>
    <p>Vuoruheamit 2009:s:
          •·        
          Leairaskuvla sámegillii, movttiidahttit sámegiela geavaheami
          ja oainnusmahttit sámi kultuvrra girjáivuođa
          •·        
          Giellalávgunprošeavttat mánáide, nuoraide ja
          rávesolbmuide
          •·         Sámi
          tearpmaid ovddideapmi (fágaterminologiija ja
          fágadoahpagat):
          Julev- ja máttasámegiella:
          servodatfágatearpmat     
          Davvisámegiella: luonddufágatearpmat
          •·        
          Báikenammaprošeavttat julev- ja davvisámi guovlluin
          •·        
          Giellaealáskuhttinprošeavttat</p>
    <p> Obbalaš listtu buot juolludemiide almmuhuvvo
          maŋŋel.</p>
  </body>
</document>
