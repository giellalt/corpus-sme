<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRM: Šákšabivddu rahpan dál lea seamma go resurssaiguin speallan - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>194</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2769&amp;sprak=Samisk&amp;Print=1</origFileName>
    <parallel_text location="samediggi-article-2769.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRM: Šákšabivddu rahpan
      dál lea seamma go resurssaiguin speallan</p>
    </section>
    <p>Guolástusdepartemeanta rahpá šákšabivdovejolašvuođa  boahtte jahkái, ja bivdoearri lea 390.000 tonna. Dát lea mealgat eanet go diibmá, danne go šákšabivdu ii leat leamaš lobálaš maŋimuš njeallje jagi nálledili geažil. Sámedikki mielas lea hui heittot go šákšabivdu álggahuvvo, go šákša han lea okta deaŧalaš oassi Barentsábi ekovuogádagas. </p>
    <p>- Go mii diehtit movt ekologalaš dilli miehtá rittu lea vearránan maŋimuš logijagiin, ja man garrasit dát lea váikkuhan earret eará riddodorskebivdui ja dieinna lágiin riddoservodahkii, de lea seamma go resurssaiguin speallan álggahit šákšabivddu dál, dadjá Sámedikki várrepresideanta Marianne Balto. </p>
    <p>Sámediggi vuostálasttii šákšabivddu rahpama norgalaš-ruoššalaš guolástuskommišuvnnas, muhto ii ožžon doarjaga nugo eai earáge delegáhtat geat maiddái vuostálaste bivddu álggaheami. Ii  sáhte diehtit makkár váikkuhusat bivddus šaddet, muhto lea hui nana sivva jáhkkit ahte šávššaid geažil dat dál lea ollu earret eará dorski, diksu, sáidi ja luossa. </p>
    <p> -  Ohpihii lea báikkálaš máhtolašvuohta náli birra vuonain badjelgehččojuvvon, go bivdoearit mearriduvvojit. Šákšabivddu ii galgga rahpat ovdalgo mii diehtit eanet makkár váikkuhusat das leat ekovuogádahkii vuonain ja miehtá rittu. Go liikká čielga váruhusaid dihte orru šaddamin bivdu, de ferte dat čađahuvvot dainna eavttuin ahte dat manná riddofatnasiidda ja geavahuvvo dušše mannui, dadjá várrepresideanta Marianne Balto loahpas. </p>
  </body>
</document>
