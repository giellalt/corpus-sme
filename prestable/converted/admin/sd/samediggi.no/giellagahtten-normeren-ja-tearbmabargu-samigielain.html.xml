<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>238</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.no/layout/set/print/Giella/Faktadiedut-sami-gielaid-birra/Giellagahtten-normeren-ja-tearbmabargu-samigielain</origFileName>
    <parallel_text location="spraakroekt-normering-og-termarbeid-innen-samiske-spraak.html" xml:lang="nob"/>
    <parallel_text location="giele-gorredimmie-normeringe-jih-teermebarkoe-saemien-gieline.html" xml:lang="sma"/>
    <parallel_text location="giellasuodjalibme-normerim-ja-moallanakbarggo.html" xml:lang="smj"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Giellagáhtten, normeren ja tearbmabargu sámigielain / Faktadieđut sámi gielaid birra / Giella / Sámediggi - Sametinget</p>
    <p type="title">Giellagáhtten, normeren ja tearbmabargu sámigielain</p>
    <p>23. Čakčamánnu 2015</p>
    <p>Sámi Giellagáldu čohkke sámegiela áššedovdiid ja bovde giellageavaheddjiid seminárii Sajosii, Anárii golggotmánu 6. beaivve ságastallat, makkár hástalusat leat njealji sámegiela giellagáhttemis, normeremis ja tearbmabarggus. Seammás lea erenoamáš vejolašvuohta beassat gullat njealji sierra sámegiela.</p>
    <p>Giellaseminára oktavuođas čalmmustahtto sámedikkiid golmma jahkásaš rájáid rasttildeaddji giellaovttasbargoprošeavtta álggaheapmi. Seminára rahpá Suoma Sámedikki ságadoalli Tiina Sanila-Aikio. Giellagáldu –joatkkaprošeavtta álggahanseminára lea rabas buohkaide. Oassálastit mákset ieža mátke-, orrun- ja boradangoluid. Seminára dulkojuvvo sámegielain suoma- ja ruoŧagillii.</p>
    <p>Bures boahtin!</p>
    <p>Báiki: Solju - Sajos, Anár 6.10.2015</p>
    <p>Prográmma:</p>
    <p xml:lang="fkv">9.30 Káffe</p>
    <p>10.00 Álgosánit Sámi Parlamentáralaš Ráđi jođiheaddji/ Suoma Sámedikki ságadoalli Tiina Sanila Aikio</p>
    <p>10.15 Norgga Sámedikki presideantta Aili Keskitalo</p>
    <p>10.30 Eino Koponen: <em type="italic">Giellagáhttema prinsihpaid heivehallan nuortalašgillii </em></p>
    <p>11.10 Johanna Ijäs: <em type="italic">Davvisámegiela goallossánit ja daid čállin </em></p>
    <p>11.50 Sámi Oahpahusguovddáža sámemusihkaohppiid musihkkačájáhusat auditorias</p>
    <p>12.30 Boradeapmi</p>
    <p>13.30 Petter Morottaja: <em type="italic">Mot anárašgiela galgá gáhttet? </em></p>
    <p>14.10 Svenn-Egil K. Duolljá: <em type="italic">Giellaoahpalaš njuolggadusat julevsámegiela giellanormerema vuođđun </em></p>
    <p>14.50 Marko Marjomaa: <em type="italic">Giellagáldu -prošeakta </em></p>
    <p>15.00 Loahpahus</p>
    <p>Sámi Giellagáldu lea sámi álbmoga oktasaš ja seammás bajimuš fágalaš áššedovdi ja mearridanorgána sámegielaide guoski gažaldagain. Sámi Giellagáldu fállá giellaveahki ja rávve giellageavaheddjiid sámegielaid geavaheapmái guoski áššiin. Sámi Giellagáldu bargguide gullá terminologiijabargguid ja normerema lassin maiddái giellagáhtten. Dasa lassin Giellagáldu juohká dieđuid sámegielaid birra ja sámegiela fágalaš áššiin.</p>
    <p>Giellagáldu -joatkkaprošeavtta ruhtadit Interreg V Davvi Sápmi –oasseguovlu, Lapin liitto, Romssa fylkkasuohkan sihke Norgga, Ruoŧa ja Suoma Sámedikkit. Prošeavtta jođiha Suoma Sámediggi.</p>
  </body>
</document>
