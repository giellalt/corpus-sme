<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Davviguovllut ja eamiálbmogiid vuoigatvuođat guovddážis riikkaidgaskasaččat  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>218</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1373&amp;sprak=Samisk&amp;Print=1</origFileName>
    <parallel_text location="samediggi-article-1373.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD: Davviguovllut ja
      eamiálbmogiid vuoigatvuođat guovddážis riikkaidgaskasaččat</p>
    </section>
    <p>
          Davviguovloovddideapmi, olmmošvuoigatvuođat ja
          dálkkádatrievdamiid váikkuhusat berrejit leat
          guovddášsuorggit Sámedikki riikkaidgaskasaš barggus
          boahtteáiggis. Dan oaivvilda Sámediggeráđđi, mii čalmmusta
          dieđáhusa »Eamiálbmogiid boahtteáiggi ovddideapmi” Sámedikki
          dievasčoahkkimis 2006 skábmamánus.
        </p>
    <p>
        Almmuhan Hivand, Pål. </p>
    <p>
        Maŋumustá rievdaduvvon 29.10.2006
      </p>
    <p>© Kenneth Hætta  </p>
    <p>
          - Mii áigut nannet rájárastá barggu ja ollu bidjat fuomášumi
          riikkaidgaskasaš áššiide boahttevaš áiggis. Eamiálbmogat
          ellet garra deattu vuolde industriija dáfus, kultuvrralaččat
          ja dálkkádatlaččat. Riikkaidgaskasaš ovdáneapmi báidná sakka
          eami¬álbmogiid ja dan maid eanet fertet báidnigoahtit
          eamiálbmogiid jietna, oaivvilda Sámedikki presideanta Aili
          Keskitalo.</p>
    <p>
          Sámediggeráđđi lea evttohan ollu doaibmabijuid mat galget
          nannet olmmošvuoigatvuođaid ja nie váikkuhit ahte
          eami¬álbmogat duohtavuođas sáhttet mearridit iežaset
          ovdáneami ja ieža gozihit beroštumiiddis riikkaidgaskasaččat.
          Mihttomearrin lea sihkkarastit dássásašvuođa ja ovttalágan
          ovdánanvejolašvuođaid buot olmmoščearddaide.</p>
    <p>
          Sámediggeráđđi háliida danne ásahit mekanismmaid nu ahte
          sámiide ja eará eamiálbmogiidda lea vejolaš sihkkarastit
          eamiálbmot guovlluid minerála- ja petroleuma¬doaimma ja eará
          resurssaid roggamis boahtán oasi badjebáhcagis, ja ahte
          ásahuvvojit etihkalaš ja olmmošrievttálaš standárddat
          ealáhuseallinoasálaččaid váste mat doibmet
          eamiálbmotguovlluin.</p>
    <p>
          - Dát mearkkaša ahte stáhtat dohkkehit eamiálbmogiid
          iešmearridanvuoigatvuođa ja ahte eamiálbmogiidda addojuvvo
          iešheanalis jietna dain orgánain gos eamiálbmotpolitihkka
          hábmejuvvo. Eamiálbmogiidda čuohčá hui sakka deaddu
          industriija, stuorraservdoaga ja dálkkadatrievdamiid beales.
          Jos eamiálbmotservodagat galget sáhttit váikkuhit
          konstruktiivvalaččat ja sihkkarastit iežaset baohtteáiggi, de
          fertet mii oažžut vuoigatvuođa, vejolašvuođa ja resurssaid
          searvat riikkaidgaskasaš bargui, dadjá Keskitalo.</p>
    <p></p>
    <p>Aili
                        Keskitalo</p>
    <p>Sámediggepresideanta </p>
    <p>Aili Keskitalo </p>
    <p>Telefuvdna </p>
    <p>Mobila </p>
    <p>78 47 40 00</p>
    <p>971 29 305</p>
  </body>
</document>
