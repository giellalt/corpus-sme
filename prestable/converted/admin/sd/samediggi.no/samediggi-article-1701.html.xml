<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: PRM: Ilus Romsa lea válljejuvvon OG 2018 evttohassan - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>222</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1701&amp;sprak=Samisk&amp;Print=1</origFileName>
    <parallel_text location="samediggi-article-1701.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRD: PRM: Ilus Romsa
      lea válljejuvvon OG 2018 evttohassan</p>
    </section>
    <p>
          Sámedikki presideanta Aili Keskitalo lea hui ilus go
          valáštallanstivra lea válljen doarjut Romssa ohcama beassat
          riikka ohccigávpogin 2018 Olympia dálvegilvvohallamiidda.
        </p>
    <p>
        Almmuhan Hivand, Pål. </p>
    <p>
        Maŋumustá rievdaduvvon 02.04.2007
      </p>
    <p>
          Maiddái sámi resursajoavku lea váikkuhan dasa, ja sii
          ánssášit giittu áŋgiruššama ovddas dán áigodagas. Dat maid
          duhtadahttá go dat eará ohccigávpogat dorjot válljejuvvon
          evttohasa. Keskitalo vuordá dál ahte ohccisearvi Tromsø 2018
          AS vuođđuda viidáset proseassa maiddá sámi servodahkii.</p>
    <p>
          - Sámit ja Árktisa eará eamiálbmogat dárbbašti dan
          riikkaidgaskasaš fuomášumii maid OG Romssas vejolaččat
          mielddisbuktá. Ja áinnas go jurddaša daid
          dálkkádathástalusaid birra maid mii Árktisas fertet dustet ja
          mat čuhcet garrasepmosit eamiálbmogiidda. Danne áigu
          Sámediggi váikkuhit dasa ahte eamiálbmotberoštumit
          fuolahuvvojit viidáset proseassas 2010 rádjai, dadjá
          Sámedikki presideanta Aili Keskitalo.</p>
    <p>
          Formálalaš OG-ohcan dárbbaša stáhtadáhkádusa, ja danne galgá
          ráđđehus árvvoštallat sihke ohcama ja árvalusa. Dasto galgá
          ohcan hábmejuvvot ja sáddejuvvot riikkaidgaskasaš
          olympialávdegoddái, IOC:ii, ovdal 2010. Jus Norga ja Romsa
          galget lágidit 2018 OGa, de šaddá dat vuosttaš gearddi go
          olympiagilvvut lágiduvvojit davábealde poláragierddu, ja
          Árktisa eamiálbmogiid ruovtturiikkas.</p>
    <p>
          - Dan perspektiivvas lea lunddolaš bovdet Árktisa eará
          eamiálbmogiid searvat kulturprográmmii, ja juohkit lávddi
          singuin. Sámiid bealis galgá ohcan konkretiserejuvvot, ja
          sihke návccaid ja gelbbolašvuođa ferte sihkkarastit.
          Ohcansearvvi organiserema berre maiddái nannet sámi
          oassálastimiin, sihke stivrras ja hálddahusas, dadjá
          Keskitalo.</p>
    <p>Aili
                        Keskitalo</p>
    <p>Sámediggepresideanta </p>
    <p>Aili Keskitalo </p>
    <p>Telefuvdna </p>
    <p>Mobila </p>
    <p>78 47 40 00</p>
    <p>971 29 305</p>
  </body>
</document>
