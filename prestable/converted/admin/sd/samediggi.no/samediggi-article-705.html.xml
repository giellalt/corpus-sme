<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: - Buorre kultuvralaš nannen, muhto nuortasápmelaččaid lea vajálduhttán - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>229</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=705&amp;sprak=Samisk&amp;Print=1</origFileName>
    <parallel_text location="samediggi-article-705.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD: - Buorre
      kultuvralaš nannen, muhto nuortasápmelaččaid lea
      vajálduhttán</p>
    </section>
    <p>
          Stoltenberg-ráđđehus evttoha lasihit doarjaga sámi kultuvrra
          hárrái čieža miljon ruvnnuin 2006 stáhtabušeahtaevttohusas
          mii biddjui ovdan odne. Maiddái sámi aviissaide evttohit
          lasihit doarjaga 200 000 ruvnnuin.
        </p>
    <p>
        Almmuhan Kuhmunen, John-Marcus. </p>
    <p>
        Vuosttaš geardde almmuhan 10.11.2005
      </p>
    <p>
          - Mii leat ilus go Ráđđehus hálida vuoruhit sámi kultuvrra.
          Čieža miljon ruvnno eahpitkeahttá lokte sámi kultuvrra ja
          Sámedikkis lea dal vejolašvuohta ain nannoseabbo bargat
          kulturpolitihkain ovddasguvlui. Sámi aviissaide leat maid
          evttohan lasihit doarjaga mii galgá gokčat bálká- ja
          haddelasáhusa, ja dat lea maid buorre, muhto dat nappo ii
          leat sámi preassa duohta nannen, dadjá ráđđelahttu Jarle
          Jonassen.</p>
    <p>
          Ráđđehus ii leat evttohan lasihit guovttegielalašvuođa
          doarjaga suohkaniidda mat gullet sámegiela hálddašanguvlui,
          ja dat mielddisbuktá ahte suohkanat Guovdageaidnu,
          Kárášjohka, Porsáŋgu, Deatnu, Unjárga ja Gáivuotna ožžot
          unnit doarjaga dál go Divttasvuona suohkan searvá
          ođđajagimánu 1. b. boahtte jagi.</p>
    <p>
          - Jus guovttegielalašvuođa doarjja ii lasihuvvo go
          Divttasvuona suohkan šaddá oassin hálddašanguovllus boahtte
          jagi rájes, de hedjona suohkaniid guovttegielalašvuođa
          doarjja. Dat goarida sámegiela dain guovlluin, vuorjašuvvá
          Jonassen.</p>
    <p>
          Ráđđehus ii evttot ge doarjaga Njávddáma Nuorta-sámi Museai.
          Dasto šaddá fas maŋidit huksenplánaid.</p>
    <p>
          - Min mielas lea hui váidalahtti go Ráđđehus ii evttot
          doarjut Nuorta-sámi Musea huksema. Nuortasámit leat guhká
          vuordán dan rámi maid museahuksen mielddisbuvttášii ja mii
          sávvat ahte Stuoradiggi sáhttá oktii vel guorahallat ášši vai
          dat doaimmahivččii johtileabbo. Muhtunládje sáhttá dadjat
          ahte čieža miljon doarjaga illu sevnnjoda danin go
          nuortasápmelaččat eai vuoruhuvvo, loahpaha Jonassen.
        </p>
  </body>
</document>
