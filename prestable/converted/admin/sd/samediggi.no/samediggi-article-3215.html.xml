<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Dásseárvu sámiid gaskkas guovddážis - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>206</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3215&amp;sprak=Samisk&amp;Print=1</origFileName>
    <parallel_text location="samediggi-article-3215.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD: Dásseárvu sámiid
      gaskkas guovddážis</p>
    </section>
    <p>Ráđđehus ja Sámediggi háliidit bidjat dásseárvvu ja
          vealahanvuostálasti barggu guovddážii sámi servodagas ja leat
          mearridan ruhtadit golmma jagáš prošeavtta dan hárrái.
          Álgoálbmotvuoigat­vuođaid gelbbolašvuođaguovddáš Gáldu,
          Guovdageainnus galgá oktiiordnet barggu. Dohko ásahuvvo
          sierra virgi dán bargui ja ulbmilin lea virgái bidjat olbmo
          juo dán čavčča.</p>
    <p>
        Almmuhan Magga, Sara Marja. </p>
    <p>
        Maŋumustá rievdaduvvon 15.09.2009
      </p>
    <p>Sámedikki presideanta Egil Olli lea hui duhtavaš go
          Mánáid- ja dásseárvodepartemeanta ja Bargo- ja
          searvadahttindepartemeanta leat boahtán ovttaoaivilii
          Sámedikkiin ahte prošeavtta ruhtadeapmi álggahuvvo.</p>
    <p>- Sámediggeráđis lea dásseárvu ja vealahanvuostálasti
          bargu vuoruhuvvon áŋgiruššansuorgin, ja mii leat movtta go
          mii dán prošeavtta bokte sáhttit oažžut eanet dieđuid ja
          álggahit doaibmabijuid, maiguin sáhttit ovddidit servodaga
          dáin dadjá presideanta Egil Olli.</p>
    <p>Son deattuha ahte dát lea oassi barggus maid Sámediggi
          áigu čađahit iežas dássearvostrategiija­barggu oktavuođas
          sámi servodagas.</p>
    <p>Dat golbma oasálačča leat geatnegahttojuvvon addit 1
          miljon ru jahkásaččat prošektii mii galgá bistit badjelaš
          golbma jagi. Dán jagi addá MDD 200 000 ru prošeavtta
          álggaheapmái. Golbma čuovvovaš jagi addet MDD jahkásaččat
          500 000 ru, ja BSD 200 000 ru ja Sámediggi 300 000
          ru.</p>
    <p>Ovttasbargooasálaččaid ulbmilin lea ahte prošeakta
          buvttihivččii stuorát áŋgiruššama ja stuorát
          dihtomielalašvuođa sámi álbmoga gaskkas surggiin dásseárvu ja
          vealahanvuostálastin. Buot dieđuid ja duođaštusa
          gaskkusteamis galgá sámegiella gozihuvvot, deattuhit
          bealit.</p>
    <p>Egil Olli</p>
    <p>sámediggepresideanta</p>
    <p>
                          Egil Olli
                        </p>
  </body>
</document>
