<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sierra minerálaveahkki minerálaresurssaid iskkadeami ja roggama oktavuođas - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>901</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3674&amp;sprak=Samisk&amp;Print=1</origFileName>
    <parallel_text location="samediggi-article-3674.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sierra minerálaveahkki
      minerálaresurssaid iskkadeami ja roggama oktavuođas</p>
    </section>
    <p>Sámediggeráđđi ovddida Sámedikki dievasčoahkkimii
          evttohusa sierra minerálaveahkkin minerálaid iskkademiid ja
          roggama oktavuođas sámi guovlluin. -Minerálaveahkki láhčá
          dilálašvuođa dasa ahte sihkkarastojuvvo ahte árvoháhkan báhcá
          báikegottiide, dadjá sámediggepresideanta Egil Olli.</p>
    <p>
        Almmuhan Østby, Jan Roger. </p>
    <p>
        Maŋumustá rievdaduvvon 04.05.2010
      </p>
    <p>-Minerálaveahkki láhčá
          dilálašvuođa dasa ahte sihkkarastojuvvo ahte árvoháhkan báhcá
          báikegottiide. </p>
    <p><em type="italic">-Dás lea Sámediggeráđđi ráhkadan evttohusa čielga
          ja oanehis rámmačoahkkin dasa mo mii háliidit čađaheami,
          ovttas daiguin minerálafitnodagaiguin, mat háliidit iskkadit
          ja roggat minerálaid min guovlluin. Nappo danne vai gávdnat
          buriid čovdosiid ja oččodit dan ovttamielalašvuođa maid
          dakkár doaibma dárbbaša. Sámediggeráđđi fállá rámmačoahki
          dakkár gulahallamii mii buvttiha čielga šiehtadusaid. Danne
          mii leat dán gohčodan šiehtadallamin. Dát veahkki ii buhtte
          áššemeannudannjuolggadusaid ja lobiid maid ferte oažžut
          lágaid vuođul. Dan fertet dieđusge sihke mii Sámedikkis ja
          minerálafitnodagat doahttalit. Min minerálaveahkkeevttohus
          dattetge álkida proseassaid, nanne riektesihkarvuođa ja
          buorida einnostahttivuođa sihke minerálafitnodagaide,
          njuolgga guoskkahuvvon sámi beroštusaide, báikegottiide ja
          Sámediggái, dadjá sámediggepresideanta Egil Olli.
          Ollislaš minerála- ja ealáhuspolitihkka</em> Minerálaveahkki galgá čielggadit Sámedikki
          rolla iskkademiid, roggamiid ja doaimmaid oktavuođas olles
          árbevirolaš sámi guovllus. Dása gullet sihke metállat, maid
          stáhta čuoččuha oamastit, ja industriijaminerálat,
          huksenávdnasat ja luonddugeađggit, mat leat eanaeaiggáda
          minerálat.
          Minerálaveahki erenoamáš ulbmil lea vel dat ahte sihkkarastit
          guoskkahuvvon sámi beroštusaide riektesihkarvuođa ja
          einnostahttivuođa sámi guovlluid minerálaid hálddašeami ja
          ávkkástallama oktavuođas.<em type="italic">Šiehtadallamat</em> Sámelaččat galget Sámedikki bokte beassat
          šiehtadallat minerálaresurssaid iskkadeami ja roggama
          oktavuođas vai ožžot oasi dakkár doaimma ovdduin. Ii makkárge
          mineráladoaibma galgga čađahuvvot ovdalgo njuolgga
          guoskkahuvvon sámi beroštusat, ja erenoamážit Sámediggi
          sámiid ovddasteaddji orgánan,  lea dieđuid vuođul friija
          mieđihan dasa.</p>
    <p><em type="italic">-Sámediggeráđđi ii
          vuosttal mineráladoaimmaid sámi guovlluin, muhto
          árvoháhkan galgá bohtit báikegottiide buorrin, dadjá
          sámediggepresideanta Egil Olli. Mineráladoaimmat eai galgga
          hehttet árbevirolaš sámi ealáhusaid ja árbevirolaš sámi
          kulturvuđot ávkkástallama. Mii fertet gávdnat buriid
          čovdosiid vai mineráladoaimmat ja árbevirolaš ealáhusat
          soabadit ovttas, dadjá Olli.</em> Sámediggi áigu aktiivvalaččat váikkuhit
          gulahallama ealáhuseallimiin, sámi beroštusaiguin, ja
          báikkálaš, guovlulaš ja guovddáš eiseválddiiguin nannen dihte
          fuomášumi minerálaresurssaide ja vai sierra aktevrrat dihtet
          makkár ovddasvástádus dain lea oahppat dovdat
          álgoálbmotvuoigatvuođaid ja láhttet daidda dávistemiin.<em type="italic">Minerálaveahkki</em></p>
    <p> 1 Ulbmil</p>
    <p>1.1       Dát plánaveahkki
          galgá láhčit diliid nu ahte sámi kultuvrra, ealáhusovddideami
          ja servodat¬eallima beroštusat deattuhuvvojit ja gozihuvvojit
          minerálaresurssaid geavahanplánaid oktavuođas.
          1.2       Plánaveahkis
          mearriduvvojit Sámedikki vuordámušat servviide ja makkár
          ovttasbargovugiid Sámediggi háliida soahpat servviiguin go
          guoská duohta iskkademiide, iskosiid váldimii ja áigumušaide
          dalle go áigot ohcat doaibmakonsešuvnna
          minerálaresurssaide.
          1.3       Plánaveahkki lea
          oaivvilduvvon sihkkarastit dan ahte dat riekti mii sámiin lea
          álbmotrievtti álgoálbmot- ja minoritehta njuolggadusaid
          mielde doahttaluvvo.
          2 Doaibmaguovlu
          2.1       Plánaveahkki
          geavahuvvo duohta iskkadanbargguid, iskosiidváldima ja
          áigumušaid oktavuođas go ohccojuvvo doaibmakonsešuvdna
          metállaide.
          2.2       Plánaveahkki 
          geavahuvvo industriijametállaide, huksenávdnasiidda ja
          luonddugeđggiide árbevirolaš sámi guovlluin gos sámi
          eanavuoigatvuođat eai leat dohkkehuvvon ja gos Stáhtavuovddit
          odne hálddaša eatnamiid.
          2.3       Plánaveahkki gusto
          árbevirolaš sámi guvlui masa gullet Finnmárkku, Romssa,
          Nordlándda ja Davvi-Trøndelága fylkkat, ja Osen, Roan,
          Åfjord, Bjugn, Rissa, Selbu, Meldal, Rennebu, Oppdal, Midtre
          Gauldal, Tydal, Holtålen ja Røros suohkanat Mátta-Trøndelága
          fylkkas, Engerdal ja Rendalen, Os, Tolga, Tynset ja Folldal
          suohkanat Hedmárkku fylkkas, ja Surnadal ja Rindal suohkanat
          Møre ja Romsdal fylkkas.
          3 Dieđut ja árvvoštallamat sámi beroštusain
          3.1       Dat geasa lea
          addojuvvon iskkadanvuoigatvuohta minerálalága § 13 mielde,
          galgá ráhkadit raportta mas leat dieđut ja árvvoštallamat
          sámi beroštusain maidda duohta iskkadanbargu, vejolaš
          iskosiid váldin ja roggan ja doaibma minerálalága paragráfaid
          19  ja 20 mielde njuolga sáhttá guoskat.
          3.2       Dat geasa lea
          addojuvvon rogganvuoigatvuohta minerálalága §§ 29 ja 30
          mielde, galgá ráhkadit váikkuhaniskančielggadusa plána- ja
          huksenlága kapihttaliid 4 ja 14 mielde sámi kultuvrra,
          ealáhuseallima ja servodateallima luondduvuđđosa
          sihkkarastima ektui doaibmaohcamis minerálalága § 43
          mielde.
          3.3       Go Stáhtavuovddit
          árvvoštallá dahkat soahpamuša iskkademiin mat gusket
          industriijametállaide, huksenávdnasiidda ja luonddugeđggiide,
          de berre dat fuolahit ahte ráhkaduvvo raporta mas leat dieđut
          ja árvvoštallamat sámi beroštusain maidda iskkadeamit,
          vejolaš iskosiid váldin ja doaibma sáhttet guoskat.
          3.4       Ráhkaduvvon raporta
          ja váikkuhusiskančielggadeapmi galget leat vuođđun
          šiehtadallamiidda duohta iskkademiid ja doaimma ektui, gč.
          dán plánaveahki čuoggá § 4.
          4 Šiehtadallamat
          4.1       Dat guhte galgá
          dahkat duohta iskkadanbargguid ja váldit iskosiid, ja dat gii
          áigu ohcat rogganvuoigatvuođa ja konsešuvnna minerálalága
          paragráfaid 13, 20 ja 43 mielde, galgá váldit oktavuođa
          Sámedikkiin ja šiehtadallat lagabui movt šiehtadallamat
          galget čađahuvvot.
          4.2       Sierra šiehtadallamat
          galget čađahuvvot duohta iskkadanbargguid ektui,
          iskosiidváldima ohcanplánaid ektui, ja doaibmakonsešuvnna
          ohcanplánaid ektui. Iskosiidváldima ohcanplánaid ektui
          ráhkaduvvo oktasaš dokumeanta das ahte šiehtadallamat
          čađahuvvojit ovdal vejolaš doaibmakonsešuvdnaohcama.
          4.3       Stáhtavuvddiin
          čađahuvvojit sierra konsultašuvnnat jos árvvoštallojuvvo
          dahkat šiehtadusaid servviin go guoská iskkademiide, iskosiid
          váldimii dahje doibmii industriijaminerálaid, huksenávdnasiid
          ja luonddugeđggiid oktavuođas.
          4.4       Sámediggi sáhttá
          čielggadit njuolga guoskevaš sámi beroštusaiguin ahte áigot
          go searvat dán lágan šiehtadallamiidda. Maŋŋá ovddalgihtii
          dieđihuvvon miehtama sáhttá Sámediggi fuolahit njuolga
          guoskevaš sámi beroštusaid šiehtadallamiin.
          4.5       Dat guhte áigu bargat
          plánaveahki čuoggá 4.1 ektui sáhttá bivdojuvvot máksit
          šiehtadallamiid čađaheami duohta goluid ovddas.
          5 Šiehtadus ja beavdegirji
          5.1       Šiehtadus duohta
          iskkadanbargguin ja šiehtadus iskosiid váldimis sáhttá
          siskkildit viidodaga, iskkadan¬ áigodaga, doaibmaáiggi,
          boahtima, reaidduid rádjama jna. ja doaibmabijuid maiguin
          eastadit vahágiid dahje billistemiid dáláš ja árbevirolaš
          ávkkástallama ektui.
          5.2       Šiehtadus ahte sáhttá
          ohcat doaibmakonsešuvnna, galgá siskkildit rogganguovllu,
          roggan- ja doaibmaplána ja šiehtadusa nohkama jos doaibma ii
          álggahuvvo dihto áiggi maŋŋá dahje bissehuvvo guhkit áigái.
          Šiehtadus sáhttá siskkildit doaibmabijuid eastadan dihte
          vahágiid ja hehttehusaid dáláš ja árbevirolaš ávkkástallama
          ektui.
          5.3       Ráhkaduvvo
          beavdegirji konsultašuvnnain Stáhtavuvddiin mas boahtá ovdan
          mii lea sohppojuvvon galgá leat mielde opšuvdna- ja
          doaibmašiehtadusain servviin.
          5.4       Eaktun sáhttá bidjat
          dan ahte addit buhtadusa ávkin sámi kultuvrii, ealáhusbargui
          ja servodateallimii nugo bargosajiid, giellanannema,
          gelbbolašvuođa- ja kapasitehtahuksema jna. ektui.
          5.5       Eaktun sáhttá bidjat
          dan ahte galget go ekonomalaš divatortnegat leat oassin
          roggama ja doaimma ávkeárvvus.
          5.6       Eaktun sáhttá bidjat
          ahte revideret šiehtadusa lagabui mearriduvvon áiggi maŋŋá.
          Šiehtadus galgá reviderejuvvot ovdalgo konsešuvdna
          reviderejuvvo minerálalága § 43 mielde.
          5.7       Jos šiehtadus ii
          dahkkojuvvo plánejuvvon bargguid ja ohcamiid hárrái, de galgá
          ráhkaduvvot šiehtadanbeavdegirji maid bealit dohkkehit.</p>
    <p>
                          *Sámediggepresideanta Egil Olli
                        </p>
    <p>
                          Telefovdna</p>
    <p>
                          Mobiila</p>
    <p>
                          E-poasta</p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no</p>
    <p>
      <em type="bold">Fiillat</em>
    </p>
  </body>
</document>
