<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Sierra prográmma davviguovlluid eamiálbmotdutkamii  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>288</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1250&amp;sprak=Samisk&amp;Print=1</origFileName>
    <parallel_text location="samediggi-article-1250.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>ságadoalli Lars Anders Baer  John-Marcus Kuhmunen  </p>
    <section>
      <p type="title">PRD: Sierra prográmma
        davviguovlluid eamiálbmotdutkamii</p>
    </section>
    <p>
            - Lea hui dehálaš eamiálbmogiidda ieža dutkat diliset birra
            ja iežaset eavttuid vuođul searvat riikkaidgaskasaš
            máhtolašvuođahuksemii davviguovlluid birra, cealká
            sámediggepresideanta Aili Keskitalo arktalaš
            parlamentarihkariid konferanssa oktavuođas.
          </p>
    <p>
          Almmuhan Kuhmunen, John-Marcus. </p>
    <p>
          Maŋumustá rievdaduvvon 02.08.2006
        </p>
    <p>
            - Lea hui dehálaš eamiálbmogiidda ieža dutkat diliset birra
            ja iežaset eavttuid vuođul searvat riikkaidgaskasaš
            máhtolašvuođahuksemii davviguovlluid birra. Danne mii
            ávžžuhit sámi dutkanbirrasiid geahččalit ásahit
            ovttasbarggu eará eamiálbmot dutkanbirrasiiguin Árktisis.
            Boahtteáiggi industriijavuoruheapmi davviguovlluin sáhttá
            čuohcat garrasit eamiálbmogiid dillái. Danne berre
            boahtteáigái ásahit sierra prográmma lagas ovttasbargui
            eamiálbmotdutkkiid gaskkas Alaskas, Canadas, Ruonáeatnamis,
            Ruoššas ja Skandinavias. Dát šaddá sierra
            čuolbmačilgehussan Árktalaš parlamentárakonferánssas mii
            rahppo odne Gironis, dadjá Norgga Sámedikki presideanta
            Aili Keskitalo.</p>
    <p>
            - Árktalaš eamiálbmogiid kultur- ja máhtolašvuođa
            árbevierru lea máŋggaid duháhiid jagiid ovdánan. Iešguđetge
            eamiálbmotservodagain lea kulturárbevierru man vuođđun lea
            luondduriggodagaid čohkket iežaset guovlluin. Dan geažil
            lea sin kulturárbevierus vuđolaš máhttu luonddu ja dan
            ceavzilvuođa birra dain ravdaguovlluin. Dan máhtu lea hui
            dehálaš várjalit. Muhto lea maiddái dehálaš fátmmastit dan
            máhtu ođđa doaimmaide mat čuvvot boahttevaš oljo- ja
            gássaindustriija Árktisis. Boahtteáiggi dutkamis
            industrijáladoaimmaid váikkuhusain Árktisii dahket
            eamiálbmogiid vásáhusat ja máhtolašvuohta dehálaš ja
            earenoamáš perspektiivva birrasii ja daidda hástalusaide
            maid huksejeaddjit šaddet vásihit dakkár rašes luonddus.
            Earenoamážit movt davviguovlluid industriijavuoruheapmi
            váikkuha olbmuide ja kultuvrii sáhttet dutkkit geain lea
            dakkár duogáš mas dás lea sáhka, čilget buorebut, dadjá
            Ruoŧa Sámedikki ságadoalli Lars-Anders Baer.</p>
    <p>
            Árktalaš parlamentáralaččaid konferánsa lágiduvvo juohke
            nuppi jagi. Doppe deaivvadit válljejuvvon áirasat
            parlameanttain Canadas, Danmárkkus/Ruonáeatnamis,
            Eurohpaparlameanttas, Suomas, Islánddas, Norggas, Ruoššas,
            Ruoŧas ja USA:s. Suoma, Norgga ja Ruoŧa sámedikkit maiddái
            servet konferánsii iežaset áirasiiguin. Dán jagá konferánsa
            lágiduvvo Gironis, Ruoŧas borgemánu 2.. gitta 4. b.
            2006.</p>
    <p>
            Eanet dieđut:</p>
    <p>
            Lars-Anders Baer, Ruoŧa Sámedikki ságadoalli, +46 70 316 20
            56</p>
    <p>
            Aili Keskitalo, Norgga Sámedikki presideanta, +47 97 12 93
            05
          </p>
  </body>
</document>
