<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Bajit njuolggadusat daid doarjagiid hálddašeami odasmahttin maid Sámedikkis sáhttá ohcat - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>802</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2178&amp;sprak=Samisk&amp;Print=1</origFileName>
    <parallel_text location="samediggi-article-2178.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Bajit njuolggadusat
      daid doarjagiid hálddašeami odasmahttin maid Sámedikkis sáhttá
      ohcat</p>
    </section>
    <p>
        Almmuhan Kuhmunen, John-Marcus. </p>
    <p>
        Maŋumustá rievdaduvvon 27.08.2010
      </p>
    <p>Maid Sámediggi mearridii čakčamanu 27. b. 2007, ja mat
          bohte fápmui ođđajagimánu 1. b. 2008.</p>
    <p>
      <em type="italic">Njuolggadusat daid Sámedikki ortnegiid várás main
          sáhttá ohcat doarjaga</em>
    </p>
    <p><em type="italic">1. Doarjjaortnegiid ulbmil</em>
          Doarjjaortnegat galget leat veahkkin láhčit dilálašvuođaid
          dasa ahte sámi álbmotjoavkkut Norggas sáhttet sihkkarastit,
          nannet ja ovddidit sámi servodaga máŋggabealatvuhtii,
          dásseárvui ja ollislašvuhtii. Sámediggi galgá ulbmillaš
          doarjjortnetgeavahemiin fuolahit ahte dat váikkuhusat
          geavaheaddjái ja servodahkii, mat leat mearriduvvon jahkásaš
          bušeahttamearrádusain sierranas surggiid várás,
          ollašuhttojuvvojit dohkálaččat. Sámedikki jahkásaš
          bušeahttamearrádusain leat juohke ulbmilii várrejuvvon ruđat.
          Bušeahttamearrádusas galget leat doarjjaortnetulbmilat,
          juolludaneavttut, ulmiljuksaneavttut, doarjjavuoruheamit,
          juolludaneavttut mat leat biddjojuvvon ulbmiljoavkkuid ja
          eará formáliagáibádusaid vuođul ja eará njuolggadusat maid
          vuođul sáhttá meroštallat doarjjameriid ja
          ruhtasturrodagaid.</p>
    <p><em type="italic">2. Almmuhanmearrádusat</em> Ortnegat
          galget almmuhuvvot nu ahte guovdilis ulbmiljoavkkuid juksá
          mediaid ja Sámedikki ruovttusiiddu bokte. Almmuhus galgá
          válddahallat doarjjaortnega ulbmila ja juolludaneavttuid.
          Viidáseappot galget gáibádusat ohcamii ja ohcanáigemearri
          almmuhuvvot ja gosa ohcan galgá sáddejuvvot.<em type="italic">3. Ulbmiljuksama mihtut ja eavttut</em>
          Ortnegiid ulbmiljuksama mihtut ja eavttut mearriduvvojit
          Sámedikki jahkásaš bušeahttamearrádusain.<em type="italic">4. Gáibádusat ohcama sisdollui ja
          hápmái</em> Doarjja addojuvvo vuolláičállojuvvon
          ohcama vuođul, mas lea ohcci namma ja poastačujuhus, telefon-
          ja fáksanummir, fitnodaga, ealáhusdoalli ja searvvi
          organisašuvdnanummir, ovttaskas olbmo persovdnanummir,
          báŋkokontonummir, čilgehus masa doarjja ohccojuvvo, čilgehus
          manne ohcá doarjaga, ohcci vásáhusat ja duogáš,
          prošeaktačilgehus, ohcansubmi ja bušeahtta, guovdilis
          ovttasbargobealit, áigeplána man mielde prošeakta galggašii
          ovdánit dahje plána mo ruđat galget geavahuvvot, goluid
          merošteapmi ja ruhtadanplána. Eanet gáibádusat ohcamii
          sáhttet biddjojuvvot iešguđet doarjjaortnega várás. Ohcan
          galgá sáddejuvvot almmuhuvvon ohcanáigemeriid siskkobealde.
          Doarjjaohcamat álggahuvvon ja čađahuvvon doaibmabijuide eai
          meannuduvvo. Ohccit geat leat logahallojuvvon
          fitnodatregistarii, galget álo bidjat mielddusin duođaštusa
          mii čájeha vearrovealggi, vearrogessosa ja lasseárvodivada
          mii ii leat boarráset go 2 mánu. Ohcci doaibma galgá
          doaimmahuvvot gustojeaddji lágaid ja njuolggadusaid vuođul,
          dás maiddái vearro- ja divat- ja rehkedoallolágaid vuođul.
          Ovttaskas olbmot galget duođaštit vearrovealggi.<em type="italic">5. Ohcamiid meannudeapmi</em> Buot
          áššemeannudeapmái gustojit Hálddašanlága mearrádusat,
          erenoamážit kapihttalaš bealátkeahtesvuođa,
          bagadangeatnegasvuođa, áššemeannudanáiggi ja
          jávohisvuođabákku birra, ja maiddái eaŋkilmearrádusaid
          vuođustangeatnegasvuohta. Dorjjajuolludanmearrádusat galget
          leat čálalaččat duođaštuvvon. Doarjjaohcamat galget leat
          Sámedikkis ovdalgo plánejuvvon doaibmabidju álggahuvvo.
          Doarjjaohcamat čađahuvvon doaibmabijuide eai meannuduvvo.
          Doarjjaohcamat álggahuvvon doaibmabijuide sáhttet
          meannuduvvot jus Sámediggi lea ožžon ohcama ovdalgo
          doaibmabidju álggahuvvui. Dattetge ohcan meannuduvvo dušše go
          ortnega ulbmil lea nannet gánnáheami dainna lágiin ahte dat
          veahkeha fidnet buoret ruhtadeami.<em type="italic">6. Juolludusreive</em> Juolluduvvon ohcan
          galgá duođaštuvvot doarjjareivviin mii sáddejuvvo juohke
          ovtta vuostáiváldái. Doarjjareive galgá
          válddahallat:  • vuostáiváldi nama, poastačujuhusa,
          organisašuvdnanummira ja kontonummira mii geavahuvvo
          doarjjamáksimii • ulbmila ja guđe doaibmabijuide doarjja
          galgá geavahuvvot • doarjjasupmi • máksinvuogi •
          dorjjageavahaneavttuid mat leat mearriduvvon Sámedikki
          bušeahttamearrádusas ja vuostáiváldi áigemeari dohkkehit
          eavttuid • raporterengáibádusa • bearráigeahččandoaimmat mat
          sáhttet čađahuvvot, čujuhettiin juolludannjuolggadusaid § 10
          nuppi lađđasii • dávistanvugiid jus vuostáiváldi ii meannut
          doarjjaeavttuid vuođul, dás maiddái
          ruovttoluottamáksinnjuolggadusaid.<em type="italic">7. Máksindagaldumit</em> Máksindagaldumit bohtet
          ovdan Sámedikki ekonomiijanjuolggadusain ja iešguđet ortnega
          sierra eavttuin.<em type="italic">8. Váidinvejolašvuohta</em> Váidaga oktavuođas
          gusto guovvamánu 10. b. 1967-mannosaš Hálddašanláhka.
          Eaŋkilmearrádusaid sáhttá váidit Sámedikki váiddaorgánii
          Hálddašanlága vuođul; sierranas ortnegiid váiddaorgána boahtá
          ovdan Sámedikki jahkásaš bušeahttamearrádusas.<em type="italic">9. Raporterengáibádus</em> Doarjjavuostáiváldi
          galgá dieđihit Sámediggái man muddui doaibmabiju ulbmilat
          leat ollašuhttojuvvon. Dat galgá dahkkojuvvot daid
          doarjjareivve gáibádusaid mielde ja biddjojuvvon áigemeriid
          siste.<em type="italic">10. Čuovvoleapmi ja dárkkisteapmi</em>
          Sihkkarastin dihtii rivttes áššemeannudeami
          doarjjajuolludeami ja -máksima oktavuođas galgá Sámediggi
          ásahit vuogádagaid, dagaldumiid ja doaibmabijuid mat earret
          eará galget eastadit, oainnihit ja njulget boasttuvuođaid ja
          váilevašvuođaid, gč. Stáhta ekonomiijastivrema mearrádusaid
          čuoggá 2.4 siskkáldas bearráigeahču birra. Doaibmabijut galget veahkehit
          sihkkarastit rivttes:  • bistevaš dieđuid logahallama •
          ohcanmeannudeami, dás maiddá meroštallanbohtosiid duođašteami
          • doarjjalohpádusaid logahallama • doarjjamáksima rivttes
          olbmui ja rivttes áigái • logahallama rehketdollui •
          duođaštusgieđahallama doarjjavuostáiváldis. Doarjjavuostáiváldi dieđuid
          dárkkisteapmi  Sámediggi galgá dárkkistit daid dieđuid
          vuostáiváldis, main lea mearkkašupmi Sámedikki doarjjasupmi
          ja juolludeami merošteapmái. Čađahuvvon dárkkistandoaimmat
          galget duođaštuvvot dohkálaččat. Viidáseappot galgá Sámediggi
          dárkkistit daid raporttaid ulbmiljuksama birra, maid
          doarjjavuostáiváldi sádde Sámediggái, gč. Stáhta
          ekonomiijastivrema mearrádusaid čuoggá 6.3.6. Dárkkisteapmi
          galgá heivehuvvot iešguđet doarjjaortnegii ja galgá
          árvvoštallojuvvot ortnega ulbmila ektui. Dárkkisteapmi galgá
          leat govttolaš viiddis dárkkisteami ávkki ja goluid ektui.
          Sámediggi galgá kártet sihke dan riskka mii sáhttá čuožžilit
          go boastut dulko doarjjaeavttuid ja dan riskka mii čuožžila
          go njuolggadusaid eai čuvvojuvvo. Ollislaš riskadási
          árvvoštallama vuođul ja dan vuođul mat dat leat dat
          deaŧaleamos riskkat, galget mearriduvvot guđe čuoggát leat
          áigeguovdilepmosat, ja gii dat galgá čađahit bearráigeahču.
          Sámediggi sáhttá mearridit man muddui doarjjavuostáiváldi
          raportadieđuid galgá stáhtafápmuduvvon dahje registrerejuvvon
          dárkkisteaddji leat duođaštan, vejolaččat galgá go viežžat
          eará dárkkistandieđuid.<em type="italic">11. Ruovttoluottamáksinnjuolggadusat</em>
          Sáhttá gáibiduvvot ahte doarjagat galget máksojuvvot
          ruovttoluotta Sámediggái jus vuostáiváldi ii ollašuhte daid
          eavttuid mat leat mearriduvvon doarjjareivves, jus son addá
          boasttu dieđuid dahje jus doarjja ii geavahuvvo juolludeami
          ulbmiliid mielde dahje jus lea máksojuvvon menddo ollu
          doarjja. Jus vuostáiváldi ii mávsse ruovttoluotta dakkár
          diliin, de sáhttá Sámediggi rievtti bokte gáibidit oažžut
          ruovttoluotta dan mii lea buorrin.<em type="italic">12. Árvvoštallan</em> Sámediggi galgá fuolahit
          jeavddalaš árvvoštallamiid oaidnin dihtii leat go
          doarjjaortnegat bevttolaččat resursageavaheami, organiserema
          ja mearriduvvon ulbmiliid ektui.<em type="italic">13. Eará mearrádusat</em> Eará mearrádusat bohtet
          ovdan Sámedikki jahkásaš bušeahttamearrádusas ja Stáhta
          ekonomiijastivrema njuolggadusain. Stuorradikki
          juolludannjuolggadusaid § 10 vuođul sáhttá Sámediddi
          dárkkistit ahte ruđat geavahuvvojit eavttuid mielde.
          <em type="italic">14. Fápmuiboahtin ja fámohuhttin</em> Dát
          njuolggadusat bohtet fápmui 01.01.2008, ja daid sáhttá dušše
          Sámedikki dievasčoahkkin rievdadit dahje fámohuhttit.</p>
  </body>
</document>
