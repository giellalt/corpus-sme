<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Rabas virgi Sámedikkis mas ohcanáigi lea: 17.02.10 - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>333</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3511&amp;sprak=Samisk&amp;Print=1</origFileName>
    <parallel_text location="samediggi-article-3511.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Rabas virgi Sámedikkis
      mas ohcanáigi lea: 17.02.10</p>
    </section>
    <p><em type="italic">Vuosttaškonsuleanta/ráđđeaddi - sadjásaš - ref.nr. 10/684 </em>Sámedikkis lea rabas sadjásaš 100% virgi vuosttaškonsuleantan/ ráđđeaddin 15.03.2010 rájes 30.04.2011 rádjái. Bargobáikin lea okta Sámedikki kontorbáikkiin. Virgeohcan sáddejuvvo min digitála ohcanguovddážii: http://e-skjema.no/sametinget  . </p>
    <p><em type="italic">Vuosttaškonsuleanta/ráđđeaddi - sadjásaš - ref.nr. 10/684 </em>Sámedikkis lea rabas sadjásaš 100% virgi vuosttaškonsuleantan/ ráđđeaddin 15.03.2010 rájes 30.04.2011 rádjái. Bargobáikin lea okta Sámedikki kontorbáikkiin. Virggi barggut leat ovddidit ja čuovvolit Sámedikki politihkkaovddideami sámegielsuorggis, ja ovddidit Sámedikki dearvvašvuođa- ja sosiálapolitihka. Virgái sáhttet maiddái biddjot eará barggut mat gullet Sámedikki doibmii. Virgái ohcat olbmo geas lea alit sámegieloahppu allaskuvllas/universitehtas ja sosiála- dahje dearvvašvuođafágalaš oahppu. Vásáhusat almmolaš hálddašeamis ja gelbbolašvuohta sámi servodatdiliin deattuhuvvojit. Lassin deattuhit buori fágamáhtu, ovttasbargo- ja gulahallannávccaid, čálalaš ovdanbuktinnávccaid, návccaid bargat iešheanalaččat ja ulbmillaččat ja bálvalusdáhtu. Virgi lea biddjon virgekodii 1408 vuosttaškonsuleanta dahje 1434 ráđđeaddi. Eanet dieđuid virggi birra addet ossodatdirektevra Julie Eira, vuolitdirektevra Lennart Mikkelsen dahje vuolitdirektevra Inga Margrethe Eira Bjørn, tlf. 78 47 40 00. Sámedikki hálddahus galgá nu bures go vejolaš speadjalastit álbmoga girjáivuođa. Bargiidpolitihkalaš ulbmilin lea juksat dássedis čoahkádusa agi ja sohkabeliid dáfus, ja rekrutteret olbmuid geain lea unnitlogu- ja álgoálbmotduogáš. Sámediggi lea šiehtadan Čáhkkilis bargodili, dg. Inkluderende Arbeidsliv (IA), ja deattuha bargodiliid láhčima juohke bargái. Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25 000 ru rádjai, sii ožžot maiddái sierra vearrogessosa ja lassi mánáidoaju. Dát gustojit dassážiigo Stuorradiggi rievdada dáid ortnegiid. Sámedikki bargiin lea máškidis bargoáigi. Ohccit geat eai hálddaš sámegiela go biddjojuvvojit virgái, sáhttet ovttasráđiid bargoaddiin geatnegahttojuvvot váldit oahpu sámegielas. Muđui virgáduvvojit bargit gustojeaddji lágaid, njuolggadusaid ja šiehtadusaid vuođul, dás maiddái bálká ja penšuvdna, ja 6 mánu geahččalanáigi. Bálkkás gessojuvvo 2 % Stáhta penšuvdnakássii. Ođđa almmolašvuođalága vuođul sáhttet ohccidieđut almmuhuvvot vaikko ohcci lea bivdán ahte son ii galgga čállojuvvot ohcciidlistui.  <em type="italic">Ohcanáigemearri: 17.02.10 </em>Virgeohcan sáddejuvvo min digitála ohcanguovddážii: http://e-skjema.no/sametinget  . Mii bivdit ohcciid almmuhit virggi referánsanummira: <em type="italic">10/684 </em>. Duođaštuvvon skuvla- ja bargoduođaštusaid máŋgosat biddjojuvvojit mielddusin dahje sáddejuvvojit bábirveršuvdnan: Sámediggi - Sametinget, Ávjovárgeaidnu 50, 9730 Kárášjohka/Karasjok </p>
    <p>
        Almmuhan Eira, Ellen Aina. </p>
    <p>
        Maŋumustá rievdaduvvon 02.09.2010
      </p>
  </body>
</document>
