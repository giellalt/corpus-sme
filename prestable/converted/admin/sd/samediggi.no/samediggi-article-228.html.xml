<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámi kultuvra - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>223</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=228&amp;sprak=Samisk&amp;Print=1</origFileName>
    <parallel_text location="samediggi-article-228.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sámi kultuvra</p>
    </section>
    <p>
          Sámi álbmot lea ássan bieđgguid njealji álbmotstáhtas ja das
          leat álohii leamaš rikkis árbevierut ja máŋggabealat
          eallinvuogit. Muhtumin leat sámit ferten gillát garra
          oktiisuddadanplitihka.
        </p>
    <p>
          Liikká lea sámi kultuvra dál ealli ja máŋggabealat ja lea
          ovdáneamen. Kultuvra albmana giela, ealáhusaid, dáidaga,
          musihka, biktasiid, duoji, diktema ja girjjálašvuođa
          bokte.</p>
    <p>
          Ráđđehusa sámepolitihka ulbmilii gullá earret eará «láhčit
          vejolašvuođaid nu ahte sámi álbmot sáhttá nannet ja ovddidit
          (...) kultuvrras.» Stáhtas lea dát ovddasvástádus Vuođđolága
          olis ja ILO-soahpamuša olis eamiálbmogiid vuoigatvuođaid
          hárrái.</p>
    <p>
          Oassi dán ovddasvástádusas lea biddjojuvvon Sámediggái mii
          galgá earret eará Sámi kulturfoandda bokte ovddidit sámi
          kultuvrra ja doaibmabijuid sámi mánáid ja nuoraid várás, ja
          váikkuhit sámi kulturdoaimmaid sámi álbmoga várás.</p>
    <p>
          Sámediggái lea maid biddjojuvvon ovddasvástádus hálddašit
          sámi kulturmuittuid. Dás leat namuhuvvon muhtun ovdamearkkat
          mat čájehit mo Sámediggi bargá ovddidit sámi kultuvrra:</p>
    <p>
          - áhčá vejolašvuođaid sámegiel oahpahussii ja addá doarjaga
          sámi oahpponeavvuid ráhkadeapmái</p>
    <p>
          - addá doarjaga girje-, filbma- ja CD-prošeavttaide</p>
    <p>
          - addá doarjaga sámi girjebussiide ja doaimmaha Sámi
          sierrabibliotehka</p>
    <p>
          - doarju politihkalaččat árbevirolaš sámi ealáhusaid nugo
          boazodoalu, vuotnaguolástusa ja meahcceealáhusaid</p>
    <p>
          - láhčá vejolašvuođaid joatkkaoahpahussii omd.
          boazodoallofágas ja duojis</p>
    <p>
          - addá doarjaga duoji viidásetovddideapmái</p>
    <p>
          - addá doarjaga sámi lágadusaide ja servviide</p>
    <p>
          - juohká stipeanddaid sámi dáiddáriidda ja čálliide</p>
    <p>
      <em type="bold">Gáldut / Eanet dieđut </em>
    </p>
    <p>
          Solbakk, John T. 2004. ”Samene- en håndbok”. Kárášjohka:
          Davvi Girji.</p>
    <p>
          Sámediggi. 2005. ”Sámedikki jahkedieđáhus 2004”- Kárášjohka:
          Sámediggi.
        </p>
    <p>
        Almmuhan Pål Hivand. </p>
    <p>
        Vuosttaš geardde almmuhan 07.03.2005
      </p>
  </body>
</document>
