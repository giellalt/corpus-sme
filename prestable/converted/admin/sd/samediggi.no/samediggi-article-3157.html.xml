<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Hilde Anita Nyvoll issoras duhtavaš "Drømmejobben - Gollevirgi" kampánjain! - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>240</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3157&amp;sprak=Samisk&amp;Print=1</origFileName>
    <parallel_text location="samediggi-article-3157.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRD: Hilde Anita Nyvoll
      issoras duhtavaš "Drømmejobben - Gollevirgi"
      kampánjain!</p>
    </section>
    <p>- Rekrutterenkampánja eanet studeanttaid oččodemiin oahpaheaddjiohppui lea leamaš hui ávkkálaš, dadjá hirbmat duhtavaš sámediggeráđđi Hilde Anita Nyvoll ja čujuha buriide bohtosiidda Oktasaš sisaváldimis. </p>
    <p>
        Almmuhan Magga, Sara Marja. </p>
    <p>
        Maŋumustá rievdaduvvon 17.08.2009
      </p>
    <list>
      <p type="listitem">Ohccit Sámi allaskuvlii sámi dábálašoahpaheaddjiohppui ja ovdaskuvlaoahpaheaddjiohppui vuosttaš vuoruheapmin lea lassánan 150%:s 2007:s ja gitta 900 %:ii 2009:s. </p>
      <p type="listitem">Ohcciidlohku Finnmárkku allaskuvlii dábálašoahpaheaddjiohppui vuosttaš vuoruheapmin lea lassánan 48,28 %:in (normerejuvvon oahppoáigi) ja 140,63 % (čoagganemiid vuođul) 2008 rájes 2009 rádjai. </p>
      <p type="listitem">Ohcciidlohku Finnmárkku allaskuvlii normerejuvvon ovdaskuvlaoahpaheaddjiohppui vuosttaš vuoruheapmin ii gal leat rievdan diimmá rájes dán jagi rádjai, muhto ohcciidlohku čoagganemiid vuođul ovdaskuvlaoahpaheaddjiohppui gal lea unnon 2,56 %. </p>
    </list>
    <p>Dasa lassin čájeha Oktasaš sisaváldima gaskaboddosaš statistihkka ahte nationála dásis lea ohcan dábálašoahpaheaddjiohppui lassánan 24,73 %:in 2008 rájes 2009 rádjai. </p>
    <p>Sámediggeráđđi Hilde Anita Nyvoll oaivvilda ahte oahpaheaddjioahpu positiiva čalmmusteapmi "Drømmejobben - Gollevirgi, kampánja bokte, ferte leat dagahan lassáneami: </p>
    <p>- Dát illudahttá hui sakka, danne go skuvllat ja mánáidgárddit sámi servodagas dárbbašit eanet oahpaheddjiid geat sáhttet gaskkustit sámi giela ja kultuvrra, dadjá sámediggeráđđi. Čeahpes oahpaheddjiid haga geat sáhttet oahpahit sámegielas ja sámegillii sáhttá ovdáneapmi bisánit, dadjá Nyvoll. Hástalussan boahtteáiggis lea bisuhit dán ovdáneami, ja okta doaibmabijuin sáhtášii leat oahpposajiid lasiheapmi Finnmárkku allaskuvllas ja Sámi allaskuvllas, dadjá Nyvoll loahpas. </p>
    <p>Kampánja, mii čađahuvvui vuosttaš jahkebealis 2009 ja man ulbmilin lei oččodit eanet ohcciid dábálašoahpaheaddji- ja ovdaskuvlaoahpaheaddjioahpuide Finnmárkku allaskuvllain, lei ovttasbargoprošeakta Finnmárkku fylkkamánni, Sámedikki, Finnmárkku allaskuvlla ja Sámi allaskuvlla gaskka. </p>
    <p>Oktavuohtaolmmoš: Ráđđelahttu Hilde Anita Nyvoll, tlf: 918 07 130 </p>
  </body>
</document>
