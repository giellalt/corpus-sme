<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>136</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.samediggi.no/layout/set/print/Samedikki-birra/Organisasuvdnastruktuvra/Samediggeraddi/Sartnit-ja-artihkkalat/Sami-muitominta-2017</origFileName>
    <parallel_text xml:lang="sma" location="saemien-mojhtesedaale-2017.html"/>
    <parallel_text xml:lang="nob" location="samisk-minnemynt-i-2017.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Sámi muitominta 2017 / Sártnit ja artihkkalat / Sámediggeráđđi / Organisašuvdnastruktuvra / Sámedikki birra / Sámediggi - Sametinget</p>
    <p type="title">Sámi muitominta 2017</p>
    <p>Vuosttaš sámi riikkačoahkkima Troandimis 100 jagi ávvudeami oktavuođas lea Norgga Báŋku mearridan almmuhit muitomintta. Sámedikki presideantta Aili Keskitalo mielas dát lea dán deaŧalaš olahusmearkka gelbbolaš gudnejahttin.</p>
    <p>
      <em type="bold">- Lea hui illudahtti oaidnit ahte Norgga Báŋku lea čuvvon Sámedikki jagi 2011 ávžžuhusa ja dál áigu gudnejahttit ávvudeami Troandimis sierra muitominttain, cealká presideanta Keskitalo. </em>
    </p>
    <p>Guovvamánu 6. b. 1917 čoahkkanedje vuosttaš geardde davvi- ja lullisámit iešguđet riikkain stuorra čoahkkimii digaštallat ja guorahallat oktasaš áššiid ja čuolbmačilgehusaid. Čoahkkin dollojuvvui Metodistagirkus gosa bohte badjel čuohte oassálasti, stuorra oassi dain ledje nissonolbmot.</p>
    <p>Elsa Laula Renberg lea erenoamáš olmmoš sámi historjjás ja su jurdaga duohtandahkan, vuosttaš sámi riikkačoahkkin Troandimis, lea deaŧalaš olahusmearkan sámi álbmogii.</p>
    <p>Stuorra 100 jagi ávvudeapmi lea plánejuvvon Troandimii jagis 2017.</p>
  </body>
</document>
