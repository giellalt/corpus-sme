<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>286</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.samediggi.no/layout/set/print/Giella</origFileName>
    <parallel_text xml:lang="smj" location="giella.html"/>
    <parallel_text xml:lang="sma" location="giele.html"/>
    <parallel_text xml:lang="nob" location="spraak.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Giella / Sámediggi - Sametinget</p>
    <p>Oza doarjaga</p>
    <p type="title" xml:lang="smj">Giella</p>
    <p>Giella lea dehálaš bealli kultuvrii ja identitehtii. Lea vuođđudeaddji olmmošvuoigatvuohta ahte beassá iežas giela hupmat, ja álgoálbmogiin lea sápmelaččain dasa lassin vel riekti suddjet gielaset. Ovdal lea dát prinsihppa dulbmojuvvon dáruiduhttinpolitihka bakte.</p>
    <p>Ovddasvástideaddji politihkkár</p>
    <p xml:lang="eng">President</p>
    <p xml:lang="sma">NSR</p>
    <p>Ávjovárri</p>
    <p>Aili Keskitalo</p>
    <p xml:lang="sma">Phone: +47 971 29 305</p>
    <p>aili.keskitalo@samediggi.no</p>
    <list>
      <p type="listitem">Faktadieđut sámi gielaid birra</p>
      <p type="listitem">Sámegielaid hálddašanguovlu</p>
      <p type="listitem">Sámegiel báikenamat</p>
      <p type="listitem">Sámás muinna</p>
      <p type="listitem" xml:lang="nno">Språkteknologi</p>
      <p type="listitem">Sámi Giellagáldu</p>
      <p type="listitem">Lágat ja láhkaásahusat</p>
    </list>
    <p type="title">Sámediggi bargá</p>
    <list>
      <p type="listitem">Ovttasbargat suohkanlaš eiseválddiiguin ja sin neavvuma bakte viiddidit sámegiela hálddašanguovllu</p>
      <p type="listitem">Ahte ásahuvvojit eanet giellalávddit, dakko bakte ahte ásahuvvojit eanet sámi giellaguovddážat seammás go doarjut ovttaskas gielladoaimmaid</p>
      <p type="listitem">Ahte sámegiella galgá leat ealli giellan maiddái boahtteáiggis, mánáid ja nuoraid vuoruheami bakte</p>
    </list>
    <p type="title">Vuoigatvuoðat</p>
    <list>
      <p type="listitem">Sápmelaččat Norggas galget beassat sihkkarastit ja ovdánahttit gielaset, kultuvrraset ja servodateallimiiddiset.</p>
      <p type="listitem">Sámegiela hálddašanguovllus lea buohkain riekti oažžut vástádusa sámegillii go váldet oktavuođa báikkálaš almmolaš ásahusain hálddašanguovllu siskkobealde.</p>
      <p type="listitem">Buohkain lea riekti adnit sámegiela riektevuogádagas.</p>
      <p type="listitem">Buohkat geat háliidit sámegillii gulahallat hálddašanguovllu báikkálaš ja guovlulaš almmolaš dearvvašvuođa- ja sosiálabálvalusain, lea riekti oažžut bálvalusa sámegillii. (Geahča maiddái Dearvvašvuođa ja sosiálaoasi)</p>
      <p type="listitem">Sámi mánát geat lea mánáidsuodjalusa fuolahusas lea riekti hubmát eatnigielaset. (Geahča maiddái Dearvvašvuođa ja sosiálaoasi)</p>
      <p type="listitem">Buohkain lea oktagaslaš vuoigatvuohta oažžut girkolaš bálvalusaid Norgga girku searvegottiin mat leat sámegiela hálddašanguovllu siskkobealde..</p>
      <p type="listitem">Bargit báikkálaš dahje guovlulaš almmolaš ásahusain hálddašanguovllu siskkobealde lea riekti oažžut virgelobi bálkkáin háhkamis sámegielat gelbbolašvuođa go ásahus dárbbaša dákkár gelbbolašvuođa.</p>
      <p type="listitem">Buohkain lea riekti oažžut sámegielat oahpahusa vuođđoskuvllas ja joatkkaskuvllas</p>
    </list>
    <p>
      <em type="bold">Sámeláhka: </em>
    </p>
    <p xml:lang="smj">http://www.lovdata.no/all/hl-19870612-056.html</p>
    <p>
      <em type="bold">Báikenammaláhka: </em>
    </p>
    <p xml:lang="smj">http://www.lovdata.no/all/hl-19900518-011.html</p>
    <p>
      <em type="bold">Sámegielaid doaibmaplána </em>
    </p>
    <p>Ráđđehus lea gárvvistan sámegielaid doaibmaplána. Doaibmaplána váldočalmmusteapmi lea láhččet dili nu ahte oažžut eanet sámegielat geavaheddjiid. Dát galgá ollašuhttojuvvot doaibmabijuid bakte mat nannejit sámegielat oahpahusa mánáidgárddiin ja vuođđooahpahusas, ja láhččet eanet sajádagaid gos sámegiella geavahuvvo ja eanet rekruteret ohppiid sámegielat oahpahusaide ja oahpahusaide main sámegiella lea oassin fágasuorggis.</p>
    <p>Njuolggogeaidnu sámegielaid doaibmaplánii:</p>
    <p xml:lang="nob">http://www.regjeringen.no/upload/AID/publikasjoner/rapporter_og_planer/2009/Handlingsplan_2009_samisk_sprak.pdf</p>
    <p xml:lang="nno">http://www.regjeringen.no/upload/FAD/Vedlegg/SAMI/Handlingsplan_samiskesprak_status2010_BM.pdf</p>
  </body>
</document>
