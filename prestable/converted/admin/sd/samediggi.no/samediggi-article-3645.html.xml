<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámedikki birra - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>1535</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3645&amp;sprak=Samisk&amp;Print=1</origFileName>
    <parallel_text location="samediggi-article-3645.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sámedikki birra</p>
    </section>
    <p>Sámediggi lea Norgga sámiid ovddasteaddji
          álbmotválljen orgána. 39 áirasa válljejuvvojit 7 válgabiirres
          juohke njealját jagi. Sámediggi galgá nannet sámiid
          politihkalaš sajádaga ja ovddidit sámiid beroštumiid Norggas,
          bargat dan ala ahte sámi álbmot gieđahallojuvvo
          ovttaárvosaččat ja vuoiggalaččat ja bargat dan ala ahte sámit
          sáhttet seailluhit ja ovddidit gielaset, kultuvrraset ja
          servodagaset.</p>
    <p>Sametinget/Johan Mathis
            Gaup </p>
    <p>Egil Olli Sametinget©Johan
            Mathis Gaup </p>
    <p>Jan Roger Østby </p>
    <p>Sámediggi bargá buotlágan áššiiguin iešguđet
          servodatsurggiin, mat gusket erenoamážit sámiide, dasa lassin
          ahte dat buktá cealkámušaid ja lea almmolaš eiseválddiid
          gulaskuddaninstánsa. Sámediggi hálddaša oasi ruđaiguin, mat
          juolluduvvojit sámi áššiide stáhtabušeahtas, ja Sámedikki
          bokte leat sámit Norggas ožžon dihto mearrideami kultuvrras,
          gielas, oahpahusas, kultur­muitosuodjalusas ja
          ealáhusain.</p>
    <p><em type="italic">Oanehis historjá</em> Stuorradiggi
          mearridii 1978:s dulvadit Álttá-Guovd­ageainnueanu ja hukset
          elfápmorusttega. Das bohciidedje garra vuostálastimat,
          akšuvnnat ja miellačájeheamit sihke sámiid ja
          biraspolitihkalaš lihkadusa beales. Dat ahte sámit
          vuostálaste elfápmorusttega huksema ja gáibidedje
          álgoálbmotvuoigatvuođaideaset, bovttii ollu fuopmášumi sihke
          Norggas ja olgoriikkas. Eiseválddit ásahedje Sámi
          vuoigatvuođalávdegotti ja Sámi kulturlávdegotti, maid ulbmil
          lei duhtadit sámiid gáibádusaid. Sámi vuoigatvuođalávdegoddi
          buvttii 1984:s vuosttas oasseárvalusas, "Sámi
          vuoigatvuođaid dili birra", ja dat lei vuođđun
          Stuorradikki 1987 mearrádussii ahte ásahit sierra sámelága ja
          nu maid ásahit Sámedikki. G. M. Gonagas Olav V rabai
          Sámedikki vuosttas geardde golggot­mánu 9. b. 1989. Ole
          Henrik Magga, Norgga Sámiid Riikkase­arvvis, lei Sámedikki
          vuosttas presideanta.</p>
    <p><em type="italic">Guovddáš lágat ja konvenšuvnnat</em>
          Álgoálbmogin ja unnitlohkun lea sámiin vuoigatvuohta sierra
          sajádahkii riikkaidgaskasaš ja riikka siskkáldas rievtti
          vuođul.
          Deaŧalaš vuođđu sámiid vuoigatvuođaide álbmotjoavkun lea
          nannejuvvon Norgga lágain. Vuođđolága § 110 a cealká ahte
          "Lea stáhta eiseválddiid ovddasvástádus láhčit dili nu
          ahte sámi álbmot sáhttá sihkkarastit ja ovddidit gielas,
          kultuvrras ja servvodateallimis." Norggas leat maid
          geatnegasvuođat sámiid ektui sámelága, finnmárkkulága, plána-
          ja huksenlága, oahpa­huslága, kulturmuitolága ja
          boazodoallolága vuođul ja dakkár riikkaidgaskasaš
          soahpamušaid ratifiserema vuođul, go ILO­konvenšuvdna 169 ja
          ON-konvenšuvdna siviila ja politihkalaš vuoigatvuođaid
          birra.</p>
    <p><em type="italic">Konsultašuvnnat</em> Álgoálbmogin lea
          sámiin vuoigatvuohta konsulterejuvvot dak­kár áššiin, main
          sáhttá lea njuolgga mearkkašupmi sidjiide. Dat mearkkaša ahte
          Norgga eiseválddit leat geatnegahttojuvvon, álbmotrievtti
          vuođul, konsulteret sámiid dakkár áššiin, main lea
          mearkkašupmi sámi servodahkii. Stáhta ja Sámediggi leat
          dahkan šiehtadusa das mo konsultašuvnnat galget čađahuvvot.
          Konsultašuvdnaprosedyrat gustojit buotlágan áššiide, nu go
          ovdamearkka dihtii láhkabargguide dahje hálddahuslaš
          doaib­mabijuide mat sáhttet váikkuhit sámi beroštumiide
          njuolgga. Konsultašuvnnat eai galgga loahpahuvvot nu guhká go
          Sá­medikki ja stáhta mielas lea vejolaš juksat
          ovttamielalašvuođa. Šiehtadusa vuođul dollojuvvo juohke
          jahkebealis konsultašuvdnačoahkkin gaskal sámeáššiid
          ovddasvástideaddji stáhtaráđi ja sámediggepresideantta.<em type="italic">
          SÁMEDIKKI ORGANISEREN</em><em type="italic">Dievasčoahkkin</em> Sámediggi regulere
          doaimmas daid rámmaid siste mat leat addojuvvon sámelágas ja
          Sámedikki iežas bargoortnegis. Sá­medikki dievasčoahkkin lea
          Sámedikki bajimus orgána ja váldi. Dievasčoahkkin mearrida
          bargoortnega ja ráhkada njuolgga­dusaid buot Sámedikki
          doaimmaide. Dievasčoahkkimat dollo­juvvojit dábálaččat
          njelljii jagis. Dievasčoahkkima jođihangottis leat
          dievasčoahkkinjođiheaddji, nubbijođiheaddji ja golbma lahtu
          mat leat válljejuvvon gorrelohkoválgga vuođul. Áigodahkii
          2009-2013 lea Jarle Jonassen, Norgga Sámiid Riikkaservvis,
          válljejuvvon dievasčoahkkinjođiheaddjin.</p>
    <p><em type="italic">Sámediggeráđđi</em> Sámediggi doaibmá
          parlamentáralaš prinsihpa mielde, mas doaibmi sámediggeráđđi
          doaibmá dievasčoahkkima eanetlogu luohttámuša vuođul.
          Dievasčoahkkin vállje presideantta gii nammada uhcimusat
          njeallje lahtu sámediggeráđđái sámedig­geáirasiid gaskkas.
          Presideanta ja dat áirasat, geat leat namma­duvvon
          sámediggeráđđái, guđđet dasto dievasčoahkkima ja sin
          várrelahtut váldet saji dievasčoahkkimii áirrasin.
          Sámediggeráđđi doaibmá Sámedikki ráđđehussan ja čađaha
          beaivválaš, politihkalaš doaimma. Dasa gullá sihke álggahit
          ja ovddidit áššiid dievasčoahkkimii, dahkat sierra loahpalaš
          mearrádusaid ja čađahit Sámedikki mearrádusaid. 
          Áigodahkii 2009-2013 lea Egil Olli, Bargiidbellodagas,
          válljejuvvon Sámedikki presideantan. Sámediggeráđis leat
          muđui várrepresideanta Laila Susanne Vars, Árjjas, ja
          ráđđelahtut Marianne Balto ja Vibeke Larsen,
          Bargiidbello­dagas, ja Ellinor Marita Jåma, listtas
          Åarjel-Saemiej Gïelh.</p>
    <p><em type="italic">Doarjjastivra</em> Doarjjastivrras lea
          ovddasvástádus Sámedikki foanda- ja doarjjaortnegiin. Dasa
          lassin hálddaša stivra máŋga stipeanda- ja doarjjaortnega
          kultur- ja ealáhusovddideami, oahpahusa, sámegiela,
          kulturmuitosuodjalusa ja dearvvašvuođa- ja
          sosiála­bálvalusaid várás. Stivrra lahtut válljejuvvojit
          Sámedikki áirasiid ja várreáirasiid gaskkas. Sámediggeráđđi
          nammada Sámedikki doarjjastivrra.  Marie Therese
          Nordsletta Aslaksen, listtas Sámit Mátta-Norggas, jođiha
          doarjjastivrra áigodagas 2009-2013.</p>
    <p><em type="italic">Fágalávdegottit</em> Fágalávdegottit
          leat ásahuvvon dainna ulbmiliin ahte ávkkástallat Sámedikki
          áirasiid ollislaš sámepolitihkalaš máhtuin, seammás go
          láhččojuvvo dasa ahte áirasat searvva­huvvojit buorebut
          ráhkkanahttit meannudeapmái Sámedikki dievasčoahkkima áššiid.
          Lávdegottit ovddidit sámediggeráđi, vejolaččat
          čoahkkinjođihangotti, evttohusa vuođul árvalusa
          dievasčoahkkimii dain áššiin, maid čoahkkinjođihangoddi sádde
          lávdegottiide. Lávdegoddečoahkkimat dollojuvvojit dábálaččat
          njelljii jagis ovdal dievasčoahkkimiid. Sámedikkis leat
          čuovvovaš golbma fágalávdegotti:
          - Bajásšaddan-, fuolahus- ja oahppolávdegoddi
          - Ealáhus- ja kulturlávdegoddi
          - Plána- ja finánsalávdegoddi </p>
    <p><em type="italic">Giellastivra</em> Sámedikki giellastivra
          lea Norgga beale sámediggeráđi giellafágalaš ráđđeaddi
          orgána. Giellastivra galgá earret eará ovddidit dakkár
          giellapolitihkalaš áššiid sámediggeráđđái, maid sii atnet
          deaŧalažžan servodahkii ja maiguin Sámediggi galgá bargat vai
          sámegiella ovdána.<em type="italic">SÁMEDIGGEVÁLGA</em> Sámediggái válljejit sápmelaččat sápmelaččaid
          sámedigge­válggas, mii lea juohke njealját jagi seamma
          beaivvi go stuorradiggeválga lea. Jagi 2009 válgii bođii ođđa
          válgaortnet Sámedikki várás, earret eará geahppánedje
          válgabiirret, ovdal ledje 13 ja dál dušše 7, ja áirasiid
          lohku geahppánii, ovdal ledje 43 áirasa ja dál leat 39.</p>
    <p><em type="italic">Sámedikki jienastuslohku</em>
          Sámediggeválgga várás lea ásahuvvon sierra jienastuslohku.
          Buot Norgga beale sápmelaččain, geat leat badjel 18 jagi
          dahje devdet 18 jagi válgajagi, lea vuoigatvuohta čálihit
          iežaset jienastuslohkui ja jienastit sámediggeválggas. Suoma
          ja Ruoŧa beale sápmelaččain lea seamma vuoigatvuohta, jos sii
          álb­motregistara mielde orrot Norggas válgajagi ja Ruošša
          beale sápmelaččain go leat álbmotregistara mielde orron
          Norggas 3 jagi. Go áigu čálihit jienastuslohkui, de ferte
          julggaštit ahte: </p>
    <p>- atná iežas sápmelažžan, ja
          - ahte su ruovttugiella lea sámegiella, dahje ahte
          nuppi áhkus/ ádjás, dahje ovtta máttarvánhemis lea dahje lea
          leamaš sáme­giella ruovttugiellan, dahje
          - lea jienastuslohkui čálihuvvon olbmo mánná
          Jienastuslohku lea čadnojuvvon álbmotregistarii. Válgajagi
          čujuhus álbmotregistaris adnojuvvo sámediggeválggas. Go oktii
          lea čálihuvvon jienastuslohkui, de ii dárbbaš šat čálihit
          ođđasis. Čálihanskovvi gávdno Sámedikki neahttasiidduin.</p>
    <p><em type="italic">Sámedikki bušeahtta</em> Sámedikkis eai
          leat eará sisaboađut go dat maid Stuorradiggi juolluda
          stáhtabušeahtas. Sámediggi mearrida prinsihpalaččat ieš movt
          hálddaša daid ruđaid iežas politihka vuođul. Juo­hke jagi
          mearrida Sámediggi iežas bušeahta ja evttoha ođđa
          doaibmabijuid ja juolludusaid sámi ulbmiliidda boahttevaš
          jagi stáhtabušehttii. Dat ráđđehus mii ain goas lea,
          mear­rida man muttos váldá vuhtii Sámedikki sávaldagaid go
          stáhtabušeahttaevttohus galgá ráhkaduvvot. Stuorámus oassi
          Sámedikki bušeahtas manná doaibmabijuide mat gusket gillii,
          kultuvrii, oahpahussii, ealáhusaide, birasgáhttemii,
          kultursuod­jaleapmái, dearvvašvuođa- ja sosiáladoaimmaide,
          dásseárvo­bargui, girjerájuide, guovlulaš ovdáneapmái ja
          riikkaidgaskasaš bargui.
          Jienastuslohku lea čadnojuvvon álbmotregistarii. Válgajagi
          čujuhus álbmotregistaris adnojuvvo sámediggeválggas. Go oktii
          lea čálihuvvon jienastuslohkui, de ii dárbbaš šat čálihit
          ođđasis. Čálihanskovvi gávdno Sámedikki neahttasiidduin.</p>
    <p><em type="italic">Sámedikki bušeahtta</em> Sámedikkis eai
          leat eará sisaboađut go dat maid Stuorradiggi juolluda
          stáhtabušeahtas. Sámediggi mearrida prinsihpalaččat ieš movt
          hálddaša daid ruđaid iežas politihka vuođul. Juo­hke jagi
          mearrida Sámediggi iežas bušeahta ja evttoha ođđa
          doaibmabijuid ja juolludusaid sámi ulbmiliidda boahttevaš
          jagi stáhtabušehttii. Dat ráđđehus mii ain goas lea,
          mear­rida man muttos váldá vuhtii Sámedikki sávaldagaid go
          stáhtabušeahttaevttohus galgá ráhkaduvvot. Stuorámus oassi
          Sámedikki bušeahtas manná doaibmabijuide mat gusket gillii,
          kultuvrii, oahpahussii, ealáhusaide, birasgáhttemii,
          kultursuod­jaleapmái, dearvvašvuođa- ja sosiáladoaimmaide,
          dásseárvo­bargui, girjerájuide, guovlulaš ovdáneapmái ja
          riikkaidgaskasaš bargui.<em type="italic">
          SÁMEDIGGEVIESSU</em></p>
    <p>Gonagaslaš majestehta Gonagas Harald V rabai
          sámedig­geviesu almmolaččat skábmamánu 2. b. 2000. Vistti
          leaba tevdnen siviilaarkiteavtta guovttos Stein Halvorsen ja
          Christian Sundby. Huksenbargu álggahuvvui1998:s, ja 1999:s
          bijai stuor­radikki presideanta Kirsti Kolle Grøndahl
          vuođđogeađggi. Visti lea hábmejuvvon beallegeardun mas leat
          guokte gearddi gos leat bibliotehka, resepšuvdna,
          čoahkkinlanjat ja 40 kantuvrra. Nuppi geahčen beallegearddu
          lea lávvohápmásaš dievasčoahkkinlatnja mii lea álbmotválljen
          dievasčoahkkimiid várás. Visttis leat guokte hui stuorra
          dáiddadahkosa. Vuosttáš lea dáiddadagus "Luottat"
          maid Hilde Skancke Pedersen lea tevdnen, lea biddjojuvvon
          dievasčoahkkinlatnjii. Nubbi lea Kristin Ytreberga dáidda,
          guhkes feaskkir lea čiŋahuvvon sámi sátnevádjasiiguin.
          Visttis lea maiddái ollu eará dáidagat. Sámediggi oaččui
          Stáhta huksendáhpebálkkašumi 2001:s, Davvinorgga
          Arkitekturvabálkkašumi 2002:s ja "Fiabci Norways
          Eiendomspris" nammasaš bálkkašumi kategoriijas
          "almmolaš visttit" 2003:s.</p>
    <p><em type="italic">Hálddahus</em> Sámedikki hálddahusas
          leat vuosttažettiin golbma sierranas rolla áirasiid ja
          álbmoga ektui:</p>
    <p>- Ráhkkanahttá hálddahusáššiid Sámedikki sierra
          politihkalaš mearridanorgánaide
          - Sámedikki parlamentáralaš hálddahus
          - Sámediggeráđi politihkalaš čállingoddi</p>
    <p>Sámedikkis lea sihke parlameanta, politihkalaš jođiheapmi
          ja hálddahus čohkkejuvvon oktan organisašuvdnan. Hálddahusas
          leat njeallje fágaossodaga ja dievasčoahkkinstába, ja leat
          badjel 100 bargi. Ossodagat meannudit áššiid ja bálvalit
          sihke politihkalaš dási ja álbmoga, ja dievasčoahkkinstábas
          lea ovddasvástádus lávdegoddečoahkkimiin ja dievasčoahkkimiin
          ja áirasiid várás láhčimis. Sámedikkis leat kantuvrrat
          Kárášjogas, Guovdageainnus, Unjárggas, Gáivuonas, Evenáššis,
          Divttasvuonas ja Snoasas. Juohke ossodagas lea
          fágapolitihkalaš čállingoddeovddasvástádus Sámediggeráđđái.
          Ossodagat doibmet ráđđeaddin ja áššemeannudeaddjin dakkár
          áššiin, maid Sámediggeráđđi háliida meannudit, čielggadit
          dahje eará láhkai čuovvolit.<em type="italic">SÁMI OVTTASBARGU
          Sámi parlamentáralaš ráđđi</em> Sámi
          parlamentáralaš ráđđi lea Suoma, Norgga ja Ruoŧa beale
          sámedikkiid ovttasbargoorgána. Ruošša beal sámit leat
          bistevaš oasálasttit ovttasbarggus. Ráđi bargui gullet áššit
          mat gusket sámiide riikarájiid rastá. Ovttasbarggu ulbmilin
          lea oktii čatnat sámi áššiid riikkaidgaskasaččat, erenoamážit
          riikkaidgaskasaš álgoálbmotpolitihka. Sámi parlamentáralaš
          ráđđi hálddaša daid prinsihpalaš oainnuid ja beroštusaid mat
          ovddiduvvojit ja bealuštuvvojit riikkaidgaskasaš arenain. Dát
          dahkko davviriikkaid sáttagottiide searvama ja ovttasbarggu
          bokte eará álgoálbmogiiguin. Dás hábmejuvvo maiddái
          davviriikkalaš sámepolitihkka dakkár šiehtadusaid ja
          konvenšuvnnaid hábmema bokte, mat geatnegahttet ovttaskas
          riikkaid. Sámi parlamentáralaš ráđđi váikkuha árjjalaččat
          riikkaidgaskasaš álgoálbmogiid riekteovdáneami. Historjá lea
          čájehan ahte dán barggu bokte dat leat sámedikkit nagodan
          oažžut davviriikkaid eiseválddiid miehtat sámi gáibádusaide
          ja dárbbuide. Sámi parlamentáralaš ráđđi ásahuvvui
          njukčamánu</p>
    <p>2. b. 2000. Čállingoddin doaibmá dat sámediggi mas lea
          presideanta. Sámedikkit ruhtadit barggu. Áššit mat gusket
          sámi gillii, oahpahussii, dutkamii ja ealáhusovddideapmái
          leat deaŧalaččat Sámi parlamentáralaš ráđđái. Eará suorggit
          mat gáibidit oktiiordnema, leat sámi dáidda- ja kulturbargu,
          Barentsovttasbargu, Árktalaš Ráđđi, Interreg ja ONa
          álgoálb­motbargu.</p>
    <p><em type="italic">Sámi parlamentáralaš konferánsa</em>
          Sámi parlamentáralaš ráđđi lágida juohke goalmmát jagi Sámi
          parlamentáralaš konferánssa Norgga, Ruoŧa ja Suoma
          sáme­dikkiid áirasiid várás. Vuosttáš konferánssas
          Johkamohkis jagi 2005 dohkkehuvvui Johkamohke-julggaštus. Dát
          ovdanbuktá earret eará sámiid vuoigatvuođa iešmearrideapmái,
          mii earret eará mearkkaša ahte sámiin lea vuoigatvuohta ieža
          ovddastit iežaset vuoigatvuođaid ja beroštusaid nationála,
          guovllu ja riikkaidgaskasaš oktavuođain.</p>
    <p><em type="italic">Sámediggi Ruoŧa bealde</em>
          Ruoŧa beale Sámediggi ásahuvvui 1993:s. Eanet dieđut
          gávdnojit dákko www.samediggi.se</p>
    <p><em type="italic">Sámediggi Suoma bealde</em> Suomas
          ásahuvvui sámeáššiide Sámi parlameanta 1973:s. Maŋŋágo Norgga
          ja Ruoŧa beale sámedikkit ásahuvvojedje, rievdaduvvui dat
          maid sámediggin 1996:s. Eanet dieđut gávdnojit dákko www.samediggi.fi</p>
    <p><em type="italic">Sámi giellalávdegoddi</em> Sámi
          giellalávdegoddi ásahuvvui 1971:s ja galgá gozihit sáme­giela
          ja doaibmat fága- ja áššedovdiorgánan. Deaŧalaš oktasaš
          ulbmil lea ahte sámegiella oččošii seamma sajádaga Norggas,
          Ruoŧas, Suomas ja Ruoššas. Giellalávdegottis leat 12
          miel­lahtu, maid sámedikkit ja Ruošša beale sámesearvi
          nammadit. Čállingoddi lea Guovdageainnus, seamma lanjain gos
          Sámedikki kantuvrrat leat.</p>
    <p>
        Almmuhan Amundsen, Roy. </p>
    <p>
        Maŋumustá rievdaduvvon 05.05.2010
      </p>
  </body>
</document>
