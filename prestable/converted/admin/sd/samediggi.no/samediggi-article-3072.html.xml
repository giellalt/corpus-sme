<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámediggeráđđi juolludii 1,2 miljon ru doarjjan - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>328</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3072&amp;sprak=Samisk&amp;Print=1</origFileName>
    <parallel_text location="samediggi-article-3072.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <section>
      <p type="title">Sámediggeráđđi
      juolludii 1,2 miljon ru doarjjan</p>
    </section>
    <p>Sámediggeráđđi lea juolludan 1,2 miljon ru doarjjan
          dáiddárprošektii Viestterálasin, njealje girjeprošektii,
          bihtánsámi museai ja prošektii sámi kulturmearkkat
          muorain.</p>
    <p>
        Almmuhan Kuhmunen, John-Marcus. </p>
    <p>
        Maŋumustá rievdaduvvon 12.06.2009
      </p>
    <p><em type="italic">Ovdaprošeakta: Viester-Alas</em>
          29 000 ru doarjjan ovdaprošektii
          "Viester-Alas" mii lea dáiddaprošeakta Viestterálas
          olbmuid historjjá ja dáláš dili birra. Mielde leat
          prošeaktajođiheaddji Helle Storvik (govvadáiddár), Rune
          Johansen (govvideaddji/govvadáiddár) ja Mari Boine
          (musihkár).</p>
    <p><em type="italic">Prošeakta:</em><em type="italic">Dearvvašvuođa
          ovddideaddji ja dávdaeastadeaddji bargosadji</em>
          90 000 ru Tysfjord ASVO AS:ii " <em type="italic">En
          helsefremmende og sykdomsforebyggende arbeidspla</em><em type="italic">ss,
          med positive ringvirk</em><em type="italic">ninger for
          lokalbefolkningen</em> " nammasaš prošeavtta
          čađaheapmái. Doarjja lea addojuvvon investeremiidda ja
          dávviriid oastimii aktivitehtaguovddážii. Tysfjord ASVO lea
          maid ásahuvvon addit vejolašvuođaid sidjiide geat leat eret
          bargoeallimis oanehis áiggi dahje guhkes áiggi.</p>
    <p><em type="italic">Prošeakta: S</em><em type="italic">ámi kulturmearkkat
          muorain Anárjogas</em> 15 000 ru Finnmárkku
          fylkkamanni prošektii "sámi kulturmearkkat
          muorain". Fylkkamanni lea čielggadeamen vejolašvuođaid
          viiddidit Anárjoga álbmotmeahci. Rukseslistašlájaid kártema
          oktavuođas 2008:s boares beahcevuovddis Basevuovddi-
          Goššjohleagi guovllus leat gávdnon sámi kulturmearkkat
          muorain nugo eaiggátmearkkat, háltemearkkat,
          guolmmastanmearkkat  ja earálágan kulturmearkkat boares
          muorain. Ollu mearkkat leat máŋga čuođi jagi boarrásat ja
          muorat leat dieinna lágiin automáhtalaččat ráfáidahttojuvvon
          kulturmuitolága mielde. Prošeavttas boahtá raporta.</p>
    <p><em type="italic">Museadoaimma ásaheapmi ja doaibma bihtánsámi
          guovllus</em> 141 000 ru lassijuolludussan
          Árran julevsáme guovddážii museadoaimma ásaheapmái ja doibmii
          bihtánsámi guovllus Sámedikki dievasčoahkkima mearrádusa
          mielde áššis 06/07 Sámi musea­doaimma oassečielggadus Davit
          Norlánddas ja Romssas.</p>
    <p><em type="italic">Duoddará Ráffe/</em><em type="italic">Bihtánsámi
          guovddáš:</em><em type="italic">Guovddáža
          huksehusaide</em> 450 000 ru Duoddará
          Ráffe/Bihtánsámi guovddážii guovddáža ođasmahttimii dan
          oktavuođas go Árran julevsáme guovddáš galgá ásahit
          bihtánsámi museadoaimma 2009:s.</p>
    <p><em type="italic">Girjeprošeakta:</em><em type="italic">Máttasámi
          jietnagirjji almmuheapmi  mas mielde dasa gullevaš
          teakstagihpa mánáid ja nuoraid várás</em>
          189 000 ru jietnagirjelágádussii Selhornet AS doarjjan
          máttasámi jietnagirjji almmuheapmái mas lea mielde
          teakstagihpa mas leat unnimusat 25 teavstta. Prošeavtta
          olahusjoavkun leat mánát ja nuorat, muhto rávisolbmot sáhttet
          maid daid geavahit.</p>
    <p><em type="italic">Girjeprošeakta: Gåebrien Sijte -</em><em type="italic">Sámegili historjá Røros-guovlluin</em>
          300 000 ru Sverre Fjellheim girjeprošektii muhtun
          sámegili historjjá birra mas erenoamážit deattuhuvvojit
          vuostálasvuođat sámiid ja boanddaid gaskka Riasten-guovllus
          1700-logu loahpa rájes gitta sullii jahkái 1940. Fjellheim
          lea earret eará gávdnan ođđa gáldoávdnasiid mat addet dieđuid
          deaŧalaš proseassaid birra gaskal 1880 ja 1930.</p>
    <p>Dáid doarjagiid lea Sámediggeráđđi čoahkkimisttis Ráisas
          geassemánu 9.-11. b. 2009 juolludan.</p>
  </body>
</document>
