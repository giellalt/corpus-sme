<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ilus guhkes áiggi čovdosa geažil - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>310</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3770&amp;sprak=Samisk&amp;Print=1</origFileName>
    <parallel_text location="samediggi-article-3770.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ilus guhkes áiggi
      čovdosa geažil</p>
    </section>
    <p>Ollu boazosámit gillájit stuorra vahágiid jahkásaččat dan geažil go masset bohccuid Norlándda ruovdemáđiid alde. <em type="italic">- Mun lean hui duhtavaš daiguin doaibmabijuiguin maid bargojoavku lea ovddidan ja doarjjun evttohusaid ollásit, cealká ráđđelahttu Ellinor Marita Jåma. </em></p>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 17.06.2010
      </p>
    <p>Boazodoalu oktavuođas lea sáhka vejolašvuođa birra geavahit daid guohtoneatnamiid gos bohccot lunddolaččat lávejit guohtut, ja mat dasto leat buoremusat go jurddaša jahkeáiggiid, typografiija ja dálkkádagaid. Go vuođđo guohtundárbbu válljemis lea sáhka, de ferte eastadit bohccuid vuddjomis, dieinna lágiin lea dát veadjemeahttun válljen boazoeaiggádiidda geain lea ovddasvástádus bohccuid čálggus. </p>
    <p>Dasa lassin bohtet dáid vahágiidda lassin boraspiriid dagahan ja eará vuorddekeahtes vahágat. Go bohccot vuddjojit de das leat olmmošlaš ja ekonomalaš váikkuhusat boazoeaiggádiidda geaid bohccot jeavddalaččat vuddjojit. </p>
    <p><em type="italic">- Mun lean čuvvon mielde movt dán áššiin manná earret eará gulahallama bokte boazoeaiggádiiguin geaidda dát ášši guoská, ja dasto gulahallama bokte Johtalusministariin dadjá ráđđelahttu </em><em type="italic">Ellinor Marit Jåma </em>. </p>
    <p>Sámediggeráđi lahttu Jåma registrere ahte leat čađahuvvon muhtun doaibmabijut eastadan dihte bohccuid vuddjomis Norlándda ruovdemáđiid alde, ja sihkkarastin dihte ahte vuddjojuvvon elliin adnojuvvo ávvir dohkálaš vuogi mielde. Dasa lassin leat álggahuvvon proseassat eastadan dihte bohccuid vuddjomis. </p>
    <p>Dál lea bargojoavku man bargun lei árvalit guhkes áiggi doaibmabijuid maiguin geahpedit bohccuid vuddjomis, buktán raporttas. Steinkjer - Bådåddjo gaskkas leat eanemusat vuddjon bohccot maŋimuš logi jagis. Raporta lea ráddjejuvvon Sáltoduoddarii, muhto Sámediggeráđi lahttu Ellinor Marita Jåma sávvá ahte dárbbašlaš doaibmabijut álggahuvvojit jođáneamos lági mielde maiddái guovlluin mat leat máttabealde Sáltoduoddara. </p>
    <p>
      <em type="italic">- Mun lean hui ilus go dát bargu dál lea gergejuvvon ja mun doarjjun raportta rávvagiid, dadjá duhtavaš </em>
      <em type="italic">Jåma </em>
      <em type="italic">ja čujuha dasto ahte dál lea deaŧalaš ahte sullasaš prošeavttat čađahuvvojit eará guoskevaš guovlluin gos lea sámi boazodoallu. </em>
    </p>
    <p>Sámediggeráđi lahttu Ellinor Marita Jåma deattuha loahpas ahte Sámediggi áigu čuovvut dán barggu, ja áigu čuovvolit dán doppe gos Sámediggái lea lunddolaš veahkehit. </p>
    <p>*Ráđđelahttu Ellinor Marita Jåma </p>
    <p>Telefovdna </p>
    <p>Mobiila </p>
    <p>E-poasta </p>
    <p>+47 78 47 40 00</p>
    <p>+47 916 13 460</p>
    <p>ellinor.marita.jama </p>
    <p>
      <em type="bold">Fiillat </em>
    </p>
  </body>
</document>
