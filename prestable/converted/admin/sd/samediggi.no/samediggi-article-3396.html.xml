<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ohcanvuđot doarjagat - dearvvašvuohta, sosiála ja fuolahus - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>428</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3396&amp;sprak=Samisk&amp;Print=1</origFileName>
    <parallel_text location="samediggi-article-3396.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ohcanvuđot doarjagat -
      dearvvašvuohta, sosiála ja fuolahus</p>
    </section>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 04.01.2010
      </p>
    <p>9.2.1
          Dearvvašvuođa-, sosiála- ja áimmahuššanprošeavttat </p>
    <p>Vuoruheamit 2010:s:</p>
    <p>• Prošeavttat mat ovddidit sámi giella- ja
          kulturmáhtolašvuođa dálá dearvvašvuođa- ja
          sosiálabálvalusain </p>
    <p>• Metodaovddidanprošeavttat</p>
    <p>• Prošeavttat main leat konkrehta doaibmabijut bistevaš
          láhčima várás</p>
    <p>• Prošeavttat mat ovddidit buriid reaidduid maiguin
          mihtidit ja sihkkarastit kvalitehta sámi álbmoga
          dearvvašvuođa- ja sosiálafálaldagain</p>
    <p>• Prošeavttat maid ulbmilin lea láhčit fuolahusa sámi
          boarrásiidda sámi giela ja kultuvrra vuođul</p>
    <p>• Prošeavttat maid ulbmilin lea láhčit gielalaččat ja
          kultuvrralaččat heivehuvvon fuolahusa
          gárrenávnnasgeavaheddjiid váste</p>
    <p>• Ráhkadit buhcciide heivehuvvon dearvvašvuođa- ja
          sosiálafágalaš girjjálašvuođa mii lea vuođđuduvvon sámi
          gillii ja kultuvrii. Girjjálašvuođa dahje gihppagiid
          jorgalahttin sámegillii ii leat vuoruhuvvon.  </p>
    <p>• Ovdaprošeavttat dutkanideaid ja prošeaktaevttohusaid
          ovddideapmái</p>
    <p>• Bajábeale namuhuvvon prošeavttat main leat máŋga
          ruhtadeaddji, vuoruhuvvojit </p>
    <p>Juolludaneavttut</p>
    <p>•  Ohcanáigemearri  guovvamánu 1. b. 2010.
          Ohcamat sáddejuvvon dien beaivvi maŋŋá, eai meannuduvvo</p>
    <p>• Ohcamat fertejit gullat Sámedikki 2010 vuoruhemiide</p>
    <p>• Sámedikki ohcanskovvi ortnega várás galgá
          geavahuvvot</p>
    <p>• Ohcama árvvoštallamii lea deaŧalaš ahte
          dásseárvoperspektiiva árvvoštallojuvvo</p>
    <p>• Doarjjaoažžu ferte 3 vahku siste maŋŋá doarjjareivve
          beaivádeami čálalaččat dohkkehit doarjjaeavttuid.</p>
    <p>• Metoda- ja ovdaprošeavttat galget leat čadnojuvvon
          dutkan- dahje oahpahusásahussii</p>
    <p>• Doarjja ii addojuvvo doaimmaide mat adnojuvvojit
          ásahusa/organisašuvnna dábálaš doaibmabargun, dahje lága
          bokte geatnegahtton bargun. </p>
    <p>• Galgá ráhkaduvvot prošeaktačilgehus mii válddahallá
          prošeavtta ulbmila, oassálastiid logu, fágalaš sisdoalu ja
          čatnaseami, johtuplána čadnojuvvon guovddáš dáhpáhusaide,
          prošeavtta čađahanvejolašvuođa, ja prošeavtta bohtosiid
          gaskkusteami.  </p>
    <p>• Ii addojuvvo doarjja prošeavttaide mat leat juo
          čađahuvvon</p>
    <p>Meroštallannjuolggadusat:</p>
    <p>• Doarjja meroštallojuvvo vuođustuvvon ohcama ja
          prošeaktačilgehusa vuođul, eanemusat 500 000 ru.</p>
    <p>• Prošeaktaruđaid juolludeami oktavuođas
          dearvvašvuođa- ja sosiálabargiid oahpahusa várás sámegielas
          ja kulturipmárdusas, suohkaniidda mat leat sámegiela
          hálddašanguovllus, eaktuduvvo ahte suohkan gokčá 50 %
          prošeaktagoluin.</p>
    <p>Máksineavttut:</p>
    <p>• Prošeakta galgá álggahuvvot dan bušeahttajagi go
          doarjja juolluduvvo ja válbmejuvvot maŋimusat  jagi
          maŋŋá doarjjareivve beaivádeami. Erenoamáš diliin sáhttá
          oažžut prošeavtta válbmenbeaivvi maŋiduvvot gitta guvttiin
          jagiin maŋŋá doarjjareivve beaivádeami, dan ferte erenoamážit
          vuođustit. Jus prošeakta ii leat válbmejuvvon áigemearis, de
          manahuvvo doarjja almmá ovddalgihtii dieđiheami haga</p>
    <p>• Jus doarjja lea badjel 100 000 ru, de máksojuvvo 75
          % doarjagis go prošeakta álggahuvvo. Loahppaoassi máksojuvvo
          go prošeakta lea čađahuvvon, golut leat duođaštuvvon ja
          prošeaktaraporta lea gárvvistuvvon. Doarjagat mat leat
          vuollel 100 000 ru máksojuvvo ollásit
          prošeaktaálggus. </p>
    <p>• Doarjjaoažžu galgá sáddet rehketdoalu ja raportta
          mii čájeha mo ruđat leat geavahuvvon. Jus doarjja lea badjel
          150 000 ru, de galgá registrerejuvvon dahje stáhtafápmuduvvon
          rehketdoallodárkkisteaddji duođaštit rehketdoalu mii čájeha
          mo ruđat leat geavahuvvon. Rehketdoalu galgá sáhttit
          buohtastahttit dohkkehuvvon gollomeroštallamiin</p>
    <p>Muđui gustojit dat njuolggadusat maid Sámediggi lea
          mearridan áššis 43/07 Daid doarjagiid hálddašeami ođasmahttin
          maid Sámedikkis sáhttá ohcat</p>
    <p>Ortnega hálddaša Sámedikki doarjjastivra.</p>
    <p>Jahkái 2010 várrejuvvo 3 350 000 ru dearvvašvuođa- ja
          sosiálaprošeavttaide.</p>
    <p>Dáppe gávnnat
          ohcanskovi</p>
  </body>
</document>
