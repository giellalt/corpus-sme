<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Jienastanlihpuid gaskaboddosaš lohkan gielddain lea dál loahpahuvvan - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>257</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3222&amp;sprak=Samisk&amp;Print=1</origFileName>
    <parallel_text location="samediggi-article-3222.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Jienastanlihpuid
      gaskaboddosaš lohkan gielddain lea dál loahpahuvvan</p>
    </section>
    <p>Dál lea báhcán loahpalaš lohkan, mandáhtaid juohkin ja
          evttohasaid válljen.</p>
    <p>Loahpalaš lohkan
          ja mandáhtaid juohkin </p>
    <p>Buot gielddat galget dii. 15.00 rádjái gaskavahku
          čakčamánu 16. b. sáddet jienastanlihpuid viidáseappot
          válgabiire lohkanválgastivrii loahpalaš lohkamii. Oppa biirre
          jienastanlihpuid lohkan ja loahpalaš válgarehkenastin
          dáhpáhuvvá doppe.</p>
    <p>Lohkanválgastivra čađaha loahpalaš lohkama ja juohká
          mandáhtaid. Jus lohkanválgastivra gávdná boasttuvuođaid
          sámeválgastivrra mearrádusain jienastemiid dahje
          jienastanlihpuid dohkkeheamis ja hilgumis, dahje
          sámeválgastivrra lohkamis, de galget boasttuvuođat
          njulgejuvvot.</p>
    <p>Evttohasaid
          válljen </p>
    <p>Go lohkanstivra lea mearridan galle mandáhta guđege lista
          oažžu, de juogada mandáhtaid listta evttohasaide. Evttohasat
          mat eai leat válljehahttit eai sáhte oažžut mandáhta.</p>
    <p>Vuos lohkkojuvvojit dat namat main lea nr. 1
          jienastanlihpus. Dat evttohas gii lea biddjojuvvon eanemus
          háviid nummir oktan, válljejuvvo. Dasto lohkkojit dat namat
          main lea nr. 2 jienastanlihpus. Dat evttohas gii eanemus
          gerddiid lea biddjojuvvon nummir guoktin go vuosttas ja nuppi
          lohkanbohtosiid bidjet oktii, válljejuvvo. Lohkamat jotket
          seamma láhkai dassážii go listta buot áirrassajiin lea
          olmmoš. Jus evttohasat ožžot seamma bohtosa, de mearrida
          álgovuorrolohku listtas.</p>
    <p>Juohke lista galgá oažžut - mađe mielde lea vejolaš -
          seamma ollu sadjásašáirasiid go áirasiid, ja lassin vel
          golbma. Sadjásašáirrassajit juogaduvvojit seamma vuogi mielde
          go áirasat.</p>
    <p>Vejolašvuohta
          guoddalit </p>
    <p>Buohkat geain lea jienastanvuoigatvuohta, sáhttet
          guoddalit dilálašvuođaid dan válgabiirre válgga válmmašteamis
          ja čađaheamis, mas sii leat čálihuvvan Sámedikki
          jienastuslohkui. Jienastanvuoigatvuođaáššiin dahje
          jienastanvejolašvuođaáššiin lea susge guoddalanvuoigatvuohta,
          gii ii leat čálihuvvan jienastuslohkui.</p>
    <p>Guoddalus galgá leat ovddiduvvon ovdalgo čieža beaivvi
          leat vássán maŋŋá válgabeaivvi. Guoddaleapmi
          lohkanválgastivrra válgaloahpparehkenastimis galgá leat
          ovddiduvvon ovdalgo čieža beaivvi leat vássán maŋŋágo
          válgaboađus lea almmuhuvvon.</p>
    <p>Sámediggi lea guoddalaneiseváldi.</p>
    <p>
        Almmuhan Amundsen, Roy. </p>
    <p>
        Maŋumustá rievdaduvvon 17.09.2009
      </p>
  </body>
</document>
