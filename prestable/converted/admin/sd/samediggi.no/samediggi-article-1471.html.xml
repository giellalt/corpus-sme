<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRM - Sámediggi berošta Guovdageainnus - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>225</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1471&amp;sprak=Samisk&amp;Print=1</origFileName>
    <parallel_text location="samediggi-article-1471.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM - Sámediggi berošta
      Guovdageainnus</p>
    </section>
    <p>
          Sámediggeráđđi deattuha ahte sii váldet hui duođas daid
          vearredaguid mat leat dahkkojuvvon agivuloš mánáid vuostá
          Guovdageainnus. Sámediggi lea áŋgiruššan ja áigu áŋgiruššat
          politihkalaččat dáinna áššiin.
        </p>
    <p>
        Almmuhan Kuhmunen, John-Marcus. </p>
    <p>
        Maŋumustá rievdaduvvon 15.01.2007
      </p>
    <p>
          - Ii leat vuoiggalaš Bargiidbellodagas geahččalit
          ávkkástallat dákkár duođalaš áššiin. Dán áššis lea deaŧalaš
          ain čalmmustahttit daid nuorra nieiddaid, geat leat hui
          váttis dilis. Ferte čohkket buot fámuid dán áššis ja buoremus
          lági mielde veahkehit Guovdageainnu nuoraid ja servodaga,
          dadjá Sámedikki presideanta Aili Keskitalo.</p>
    <p>
          Sámediggi lea čađahan ollu doaibmabijuid nannen dihtii
          Guovdageainnu servodaga. Earret eará álggahii Sámediggi jagis
          2005 ságastallama ja ovttasbarggu Dievdduidservviin dainna
          áigumušain ahte čađahit prošeavtta guottuidduddjonbarggu
          oktavuođas. Dievddut čađahit deaŧalaš barggu vai almmáiolbmot
          ieža váldet ovddasvástádusa das ahte eai dahkkojuvvo
          rihkkumat nuorra nieiddaid vuostá. Sámediggeráđđi bijai 100
          000 ruvnno prošektii mii buori muddui ruhtaduvvui Sámedikki
          dásseárvoruđaiguin.</p>
    <p>
          Sámediggeráđđi lea maid juolludan 300 000 ruvnno čađahit
          dakkár doaibmabijuid Guovdageainnu Nuoraid Siiddas, mat
          eastadivčče nuoraid geavaheames gárrenávdnasiid. Mii leat dál
          ságastallamin suohkaniin ja organisašuvnnaiguin, mat sáhttet
          leat mielde ain eanet áŋgiruššat guottuidduddjonbargguin dás
          dohko.</p>
    <p>
          - Mannan jagi rájes lea Sámediggi juolludan hui ollu ruđaid
          prošeavttaide maid ulbmil lea duddjot guottuid.
          Sámediggeráđđi čalmmustuhtii maiddái veahkaválddi ja
          sekuálalaš rihkkumiid dásseárvopolitihkalš čilgehusastis
          Sámedikki dievasčoahkkimii guovvamánus 2006. Guottuidduddjon
          veahkaválddi ja seksuálalaš rihkkumiid ektui lea deaŧalaš
          bargu mii ánssáša politihkalaš beroštumi beroškeahtta das
          leat go nissonolbmot vai almmáiolbmot geat leat ovddastuvvon
          Sámedikkis, deattuha Keskitalo.</p>
  </body>
</document>
