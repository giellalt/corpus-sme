<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Beaiváš Sámi Teáhter er et samisk nasjonalteater - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>214</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2799&amp;sprak=Samisk&amp;Print=1</origFileName>
    <parallel_text location="samediggi-article-2799.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <section>
      <p type="title">Beaiváš Sámi Teáhter
        er et samisk nasjonalteater</p>
    </section>
    <p>Ollu lea leamaš stuibmi dan birra go
            stuorradiggedieđáhusas lávdedáidaga oktavuođas ii
            válddahallojuvvo Beaivváš Sámi Teáhter
            nationálateáhterin.</p>
    <p>
      <em type="italic">Beaivváš Sámi Teáhter lea sámi
            nationálateáhter</em>
      <em type="italic">Sámediggeráđi lahttu
            Vibeke Larsena bokte</em>
    </p>
    <p>Ollu lea leamaš stuibmi dan birra go
            stuorradiggedieđáhusas lávdedáidaga oktavuođas ii
            válddahallojuvvo Beaivváš Sámi Teáhter nationálateáhterin.
            Sámediggi lea jagi 2002 rájes hui guhkás ieš stivren sámi
            kulturpolitihka. Ráđđehusas lea ovddasvástádus fuolahit das
            ahte Sámedikkis lea ekonomalaš doaibmavejolašvuohta hábmet
            ja čađahit sámi kulturpolitihka.</p>
    <p>Dalle go Beaivváš Sámi Teáhter ásahuvvui lei
            vuođđojurddan juste ahte teáhter lea sámiid várás - sámi
            nationálateáhter!</p>
    <p>Danne orru imaš go muhtumat vikkahit nu ahte Sámediggi
            galgá jearrat Kultur- ja girkodeparte­meanttas lobi
            gohčodit Beaivváš Sámi Teáhtera sámi nationálateáhterin.
            Aivvefal Sámediggi sáhttá rievdadit teáhtera stáhtusa, ja
            dat ii leat dahkkojuvvon.</p>
    <p>Sámediggi lea duhtavaš go Stuorradiggedieđáhusas nr 32
            (2007-2008) 'Bak kulissene' válddahallo­juvvo sámi
            lávdedáidda ja dan mearkkašupmi erenoamážit. Dieđáhusas
            maid ii leat vuosteháhku ektui go Sámediggi oaivvilda ahte
            Beaivváš Sámi Teáhter lea sámi nationálateáhter, ja dán
            teáhterii ferte erenoamážit sihkkarastojuvvot ekonomalaš
            vuođđu viidáset doibmii ja huksemii. Girko- ja
            kulturdepartemeanta geatnegahttojuvvo dieđáhusas raporteret
            Beaivváža doaimmaid birra omd. bušeahttaproposišuvnnain
            seamma dásis eará nationála lávddiiguin. Dát
            raporterengeatnegasvuohta ii guoskká máttasámi teáhterii
            (Åarjelsaemien Teatere/Sydsamisk teater), go dat teáhter ii
            leat meroštallojuvvon sámi nationálateáhterin.</p>
    <p>Beaivvaš Sámi Teáhter lea ja galgá ain leat min sámi
            nationála lávdi.</p>
  </body>
</document>
