<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Guovvamánu 6. b. – doahpaga ”nasjonaldag” geavaheapmi  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>228</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=72&amp;sprak=Samisk&amp;Print=1</origFileName>
    <parallel_text location="samediggi-article-72.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <section>
      <p type="title">Guovvamánu 6. b. –
      doahpaga ”nasjonaldag” geavaheapmi</p>
    </section>
    <p>
          Sámi konfereansa/ Sámiráđđi lea mearrádusastis geavahan
          doahpaga ”sámi álbmotbeaivi”. Dat lea dárogillii jorgaluvvon
          ”samenes nasjonaldag”.
        </p>
    <p>
          Sámi konfereanssa mearrádus borgemánus 1992: Sámi
          álbmotbeaivi. ”Sámi álbmotbeaivin válljejuvvui guovvamánu 6.
          beaivi (6.2). Guovvamánu 6. beaivve 1917 dollojuvvui
          Troanddimis vuosttaš. sámi riikka-čoahkkin ja dohko ledje
          čoahkkanan sihke davvi- ja lullisámit...” Samernas
          nationaldag. ”Den 6. februari (6.2) valdes till nationaldag.
          Den 6. februari 1917 samlades samer till Trondheim till
          första landsmöte både nord- och sydsamar....” Muđui lea Sámi
          konfereansa mearrádusastis geavahan doahpaga ”sámi
          álbmotlávlla”, mii dárogillii jorgaluvvon lea ”samisk/samenes
          nasjonalsang”. Mearrádusa ruoŧagiel jorgalusas geavahuvvo
          doaba ”samernas nationalsång”. Dasto geavaha Sámiráđđi
          doahpagiid ”sámiid čearddalaš dovdomearkkat” (samenes etniske
          kjennemerker) ja ”sámi nášuvnnalaš dovdomearkkat” (samiske
          nasjonale symboler/kjennemerker). Namahus sámi leavga
          jorgaluvvo dárogillii ”det samiske flagget”. Dát namahus lea
          buoret ja dárkileabbo go ”samenes flagg” ja ”sameflagget”,
          mii lea geavahuvvon gaskaboddosaš norgalaš njuolggadusain
          sámi leavgga geavaheames. </p>
    <p>
      <em type="bold">Našuvdna</em>
    </p>
    <p> Doaba našuvdna
          mearkkaša olmmošjoavkku, mat dovdet iežaset gullat oktii
          oktasaš historjjá ja kultuvrra geažil, dábáleamosit oktasaš
          giela bokte. Našuvdna lea okta álbmot. Riikkaidgaskasaš
          eamiálbmotbarggus lea doahpaga ”našuvdna” vuođđun
          biddjojuvvon dát definišuvdna. Doaba ”našuvnnalaš” lea dávjá
          čadnojuvvon álbmotriikkaid rájiide ja sisriikka doibmii,
          muhto seammás dát lea maiddái dakkár doaba mii geavahuvvo
          govvidit álbmoga oktavuođa. Mii guoská dáid doahpagiid
          geavaheapmái, de bidjá Sámediggi Sámi konfereanssa mearrádusa
          vuođđun, ja rávve ahte geavahuvvojit doahpagat ”samenes
          nasjonaldag”, ”samenes nasjonalsymboler” ja ”samenes
          nasjonalsang”.
        </p>
    <p>
        Almmuhan John-Marcus Kuhmunen. </p>
    <p>
        Maŋumustá rievdaduvvon 27.11.2008
      </p>
  </body>
</document>
