<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Njuolggadusevttohus rievdaduvvon meahccegeavaheami várás - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>250</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1651&amp;sprak=Samisk&amp;Print=1</origFileName>
    <parallel_text location="samediggi-article-1651.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD:
      Njuolggadusevttohus rievdaduvvon meahccegeavaheami várás</p>
    </section>
    <p>
          Maŋŋá viiddis ja govdadis gulaskuddanvuoru 7
          álbmotčoahkkimiin ja 43 gulaskuddancealkámušain ovddida
          Sámediggeráđđi dál ođđa njuolggadusevttohusa sámi beroštusaid
          árvvoštallama váste rievdaduvvon meahccegeavaheami oktavuođas
          finnmárkkulága § 4 mielde.
        </p>
    <p>
        Almmuhan Hivand, Pål. </p>
    <p>
        Maŋumustá rievdaduvvon 02.03.2007
      </p>
    <p>
          llu buriid árvalusaid vuođul lea Sámediggeráđđi geahččalan
          hábmet njuolggadusaid nu ahte dat šattašedje álkibut
          olamuttos ja eaŋkaleabbot geavahusas. Doabageavaheapmi lea
          čielggaduvvon ja ovttaskas mearrádusat leat
          ovttastahttojuvvon. Viggamuššan lea maiddái dat ahte
          doaibmabijuid mat dávistit mearriduvvon areálaplánaide ii
          leat dárbu ođđasis árvvoštallat.</p>
    <p>
          - Ollu gulaskuddanárvalusain namuhuvvo ahte njuolggadusat eai
          galgga leat ealáhusovdáneapmái hehttehussan Finnmárkkus.
          Munnje lea deaŧalaš ahte leat buorit ja guhkesáigásaš
          rámmaeavttut sihke árbevirolaš ja ođđa ealáhusaid váste, ja
          min njuolggadusevttohus geahččala láhčit dan váste buoret
          dili. Seammás lea deaŧalaš deattuhit ahte areálaid
          rievdaduvvon geavaheapmi sáhttá dagahit dan ahte sámi
          kultuvrra deaŧalaš árvvut ja vuođđu láhppojit. Danne leat
          njuolggadusat deaŧalaš gaskaoapmin dan sihkkarastimis ahte
          almmolaš eiseválddit ja Finnmárkkuopmodat dohkálaččat váldet
          vuhtii sámi beroštusaid áššiin rievdaduvvon meahccegeavaheami
          hárrái, dadjá sámeikki presideanta Aili Keskitalo.</p>
    <p>
          Sámediggeráđđi galgá gárvvistit árvalusa mii sáddejuvvo
          Sámedikki dievasčoahkkima meannudeapmái 2007 miessemánus. Dat
          ođđa njuolggadusat bohtet daid gaskaboddosaš njuolggadusaid
          sadjái mat meannuduvvojedje 2006 geassemánus.</p>
    <p>
          - Sámediggeráđđi ii leat politihkalaččat válmmasin meannudan
          dan evttohusa mii dál ovddiduvvo. Ovdalgo mii buktit min
          loahpalaš árvalusa, de háliidit mii addit Finnmárkku
          fylkkagildii, Finnmárkkuopmodahkii, Regiovdnaráđiide,
          fylkkamánnii ja Boazodoallohálddašeapmái vejolašvuođaid
          buktit lassiárvalusaid. Mun oaivvildan ahte evttohus lea
          buorre vuolggasadji barggu ollisteapmái, dadjá Keskitalo.
        </p>
    <p>Aili
                        Keskitalo</p>
    <p>Sámediggepresideanta </p>
    <p>Aili Keskitalo </p>
    <p>Telefuvdna </p>
    <p>Mobila </p>
    <p>78 47 40 00</p>
    <p>971 29 305</p>
    <p>
      <em type="bold">Artihkkalat </em>
    </p>
    <p>Njuolggadusat meahccegeavaheami rievdamis – rabas gulaskuddan </p>
    <p>
      <em type="bold">Fiillat </em>
    </p>
    <p>Eavttuhusa njuolggadusaid Finnmárkkulahkái, guovvamánnu 2007 </p>
  </body>
</document>
