<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Duhtavaš Ráđđehusa davveguovlostrategiijain - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>193</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1445&amp;sprak=Samisk&amp;Print=1</origFileName>
    <parallel_text location="samediggi-article-1445.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRD: Duhtavaš
        Ráđđehusa davveguovlostrategiijain</p>
    </section>
    <p>
            Sámedikki presideanta Aili Keskitalo lea duhtavaš Ráđđehusa
            strategiijain davveguovlluid várás, ja deattuha erenoamážit
            ahte Norgga eiseválddit bidjet eamiálbmogiid vuoigatvuođaid
            vuođđun guovlluid ovddideapmái.
          </p>
    <p>
          Almmuhan Hivand, Pål. </p>
    <p>
          Maŋumustá rievdaduvvon 01.12.2006
        </p>
    <p>
            - Dát lea buorre vuođđun Sámedikki ja Ráđđehusa gaskasaš
            ovttasbargui davveguovlluid ektui. Eamiálbmogiid
            vuoigatvuođaid dohkkeheapmi mearkkaša ahte mii buohkat
            oažžut ávkki dan vejolašvuođas mii lea ealáhusaid, dutkama
            ja resursahálddašeami boahttevaš ovddideamis, mii addá
            sápmelaččaide ja davveguovlluid eará eamiálbmogiidda
            nannoset sajádaga, dadjá Keskitalo.</p>
    <p>
            Keskitalo deattuha ahte nana ovttasbargu rájiid rastá,
            sihke stáhtaid ja eamiálbmogiid gaskkas, lea dárbbašlaš
            davveguovlluid ollislaš ja dohkálaš oddideapmái. Dán vahku
            doarjjui maiddái Sámedikki dievasčoahkkin Sámediggeráđi
            dieđáhusa ”Eamiálbmogiid boahtteáiggi ovddideapmi”,
            Sámedikki riikkaidgaskasaš áŋgiruššansurggiid birra.
            Davveguovlluid ovddideapmi lea okta dan golbma
            váldoáŋgiruššansuorggis mat leat namuhuvvon das.</p>
    <p>
            - Lean ilus go Sámedikkis ja Ráđđehusas lea
            ovttamielalašvuohta offensiiva ja riikkaidgaskasaš
            áŋgiruššamis nannen dihtii eamiálbmogiid vuoigatvuođaid ja
            eallineavttuid. Sámedikki bealis áigut vuoruhit ONa
            riikkaidgaskasaš vuoigatvuođabarggu, Barentsguovllu, ja
            erenoamážit čalmmustuhttit hástalusaid dálkkádatrievdama
            oktavuođas, dadjá Keskitalo.</p>
    <p>
      <em type="italic">Doaimmahusaide: Sámedikki várrepresideanta oassálastá Ráđđehusa davveguovlluid oahppásmahttimii Romssas. </em>
    </p>
    <p>Aili
                        Keskitalo</p>
    <p>Sámediggepresideanta </p>
    <p>Aili Keskitalo </p>
    <p>Telefuvdna </p>
    <p>Mobila </p>
    <p>78 47 40 00</p>
    <p>971 29 305</p>
    <p>Johan Mikkel
                        Sara</p>
    <p>Sámedikki várrepresideanta </p>
    <p>Johan Mikkel Sara </p>
    <p>Telefuvdna </p>
    <p>Mobil </p>
    <p>22 42 48 05</p>
    <p>908 29 047</p>
  </body>
</document>
