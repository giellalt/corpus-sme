<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ohcanvuđot doarjagat - areálat, birasgáhtten ja kultursuodjaleapmi - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>368</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3395&amp;sprak=Samisk&amp;Print=1</origFileName>
    <parallel_text location="samediggi-article-3395.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ohcanvuđot doarjagat -
      areálat, birasgáhtten ja kultursuodjaleapmi</p>
    </section>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 04.01.2010
      </p>
    <p>8.2.1 Kulturmuitosuodjalus  </p>
    <p>Vuoruheamit 2010:s: </p>
    <p type="listitem"> Automáhtalaččat ráfáidahttojuvvon sámi kulturmuittuid ja
          kulturbirrasiid registreren</p>
    <p type="listitem"> Automáhtalaččat ráfáidahttojuvvon sámi kulturmuittuid
          kulturbirrasiid dikšun</p>
    <p type="listitem"> Gáhttenárvosaš sámi visttiid sihkkarastin ja
          ođasteapmi</p>
    <p>Juolludaneavttut: </p>
    <p type="listitem"> Ohcanáigemearri  lea guovvamánu 1. b. 2010. Ohcamat
          sáddejuvvon dien beaivvi maŋŋá, eai meannuduvvo</p>
    <p type="listitem"> Ohcamat fertejit gullat Sámedikki 2010 vuoruhemiide</p>
    <p type="listitem"> Sámedikki ohcanskovvi ortnega várás galgá
          geavahuvvot</p>
    <p type="listitem"> Ohcama árvvoštallamii lea deaŧalaš ahte
          dásseárvoperspektiiva árvvoštallojuvvo</p>
    <p type="listitem"> Doarjjaoažžu ferte 3 vahku siste maŋŋá doarjjareivve
          beaivádeami čálalaččat dohkkehit doarjjaeavttuid.</p>
    <p type="listitem"> Registrenprošeavttaide galgá Askeladdena, SEFRAKa dahje
          Sámedikki registrerenskovvi geavahuvvot</p>
    <p type="listitem"> Kulturmuittut galget registrerejuvvot digitála, omd.
          GPS:in dahje giehta-PC:in (pda:in)</p>
    <p type="listitem"> Sámediggi galgá sáhttit oažžut buot registrerenávdnasiid
          ja maiddái loahpparaportta, digitála hámis</p>
    <p type="listitem"> Prošeavttat galget duođaštit dárbbašlaš gelbbolašvuođa
          čađaheapmái ja sáddet loahpparaportta oktan
          dilleárvvoštallamiin maŋŋá čađaheami</p>
    <p type="listitem"> Eanet doarjja dán prošektii dahje vejolaš lassegoluide
          ii addojuvvo</p>
    <p type="listitem"> Kulturmuittuid registreren ferte dahkkojuvvot guoskevaš
          eanaeaiggádiid mieđihemiin. Geassemánu 9. b. 1978-mannosaš
          lága nr. 50 vuođul kulturmuittuid birra ii galgga registreren
          ja duođašteapmi mange láhkai duohtadit kulturmuittuid. Dát
          guoská maiddái geahččalanroggamii ja sullasaš
          registrerenvugiide. Dákkár iskamiidda ferte ohcat lobi
          Riikkaantikváras (gč. kml. § 8)</p>
    <p>Máksineavttut: </p>
    <p type="listitem"> 50 % máksojuvvo go prošeakta álggahuvvo. Loahppa 50
          % máksojuvvo go prošeakta lea čađahuvvon, golut leat
          duođaštuvvon ja prošeaktaraporta lea čállojuvvon</p>
    <p type="listitem"> Prošeakta galgá válmmastuvvot maŋimusat jagi maŋŋá
          doarjjareivve beaivádeami. Erenoamáš diliin sáhttá oažžut
          prošeavtta válbmenbeaivvi maŋiduvvot gitta guvttiin jagiin
          maŋŋá doarjjareivve beaivádeami, dan ferte erenoamážit
          vuođustit. Jus prošeakta ii leat válbmejuvvon áigemearis, de
          manahuvvo doarjja almmá ovddalgihtii dieđiheami haga</p>
    <p type="listitem"> Doarjjaoažžu galgá sáddet rehketdoalu ja raportta mii
          čájeha mo ruđat leat geavahuvvon. Jus doarjja lea badjel 150
          000 ru, de galgá registrerejuvvon dahje stáhtafápmuduvvon
          rehketdoallodárkkisteaddji duođaštit rehketdoalu mii čájeha
          mo ruđat leat geavahuvvon. Rehketdoalu galgá sáhttit
          buohtastahttit dohkkehuvvon gollomeroštallamiin</p>
    <p>Muđui gustojit dat njuolggadusat maid Sámediggi lea mearridan áššis 43/07 Daid doarjagiid hálddašeami ođasmahttin maid Sámedikkis sáhttá ohcat. </p>
    <p>Meroštallannjuolggadusat: </p>
    <p type="listitem"> Doarjja gitta 50 % rádjai dohkkehuvvon
          oktasašruhtadangoluin, eanemusat 200 000 ru</p>
    <p type="listitem"> Doarjja gitta 70 % rádjai dohkkehuvvon goluin go
          Sámediggi lea áidna ruhtadeaddji, eanemusat 150 000 ru</p>
    <p type="listitem"> Ásahusat ja organisašuvnnat mat ožžot doaibmadoarjaga
          stáhtas, eai oaččo dábálaččat doarjaga hálddahusgoluide dán
          ortnegis.</p>
    <p>Ortnega hálddaša Sámedikki doarjjastivra. </p>
    <p>Jahkái 2010 várrejuvvo 2 000 000 ru doarjjan kulturmuitosuodjaleapmái. </p>
    <p>Dáppe gávnnat ohcanskovi </p>
  </body>
</document>
