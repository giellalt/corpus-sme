<document xml:lang="sme" id="no_id">
  <header>
    <title>PRD: Ruhta rájáidrasttildeaddji skuvla- ja mánáidgárdeovttasbargui nannen dihtii árbevirolaš sámi máhtu - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>154</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3165&amp;sprak=Samisk&amp;Print=1</origFileName>
    <parallel_text location="samediggi-article-3165.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>PRD: Ruhta rájáidrasttildeaddji skuvla- ja mánáidgárdeovttasbargui nannen dihtii árbevirolaš sámi máhtu - Sámediggi Sametinget</p>
    <p type="title">PRD: Ruhta rájáidrasttildeaddji skuvla- ja mánáidgárdeovttasbargui nannen dihtii árbevirolaš sámi máhtu</p>
    <p>Sámediggeráđđi juolluda 316 000 ru <em type="italic">Ovttas! Sámi kulturoahpahus mánáide ja nuoraide </em>doppe gos mánát ja nuorat goabbat beale Deanu galget ovttasbargat badjel riikkaráji iešguđetlágan kulturdoaimmaid bokte, nu go meahcástallama, duoji, árbevirolaš sámi ealáhusaid, teáhtera ja drámá, luođi ja musihka bokte. </p>
    <p>- Lea dehálaš ahte mánná juo unnin hárjána ovttasbargat, háhkat alcces birrasa ja olmmáivuođa badjel riikkarájiid ja dahkat dán lunddolaš oassin iežas juohkebeaivválaš eallimis. Prošeakta lea mielde nanneme oktavuođa guovtti sámi gili gaskka, ja nu oažžu ávkki gelbbolašvuođas mii gávdno guovllus. Seammás viidáset fievrriduvvo árbevirolaš sámi máhttu mánáide ja nuoraide, lohká várrepresideanta Marianne Balto.</p>
    <p>Leat skuvllat ja mánáidgárddit Ohcejoga ja Sirpmá giliin mat servet dán prošektii. Váldoohcci lea Ohcejoga gielda ja singuin searvá Deanu sámi giellaguovddáš. Prošeavtta ruhtadit Sámediggi, Bargo- ja searvadahttindepartemeanta, Deanu gielda, Deanu giellagáddi ja Interreg ruđaiguin.</p>
  </body>
</document>
