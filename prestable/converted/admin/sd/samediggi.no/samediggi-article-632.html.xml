<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Váldá Bondevik-ráđđehusa bušeahtta¬evttohusa diehttavassii - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>170</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=632&amp;sprak=Samisk&amp;Print=1</origFileName>
    <parallel_text location="samediggi-article-632.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRD: Váldá
      Bondevik-ráđđehusa bušeahtta¬evttohusa diehttavassii</p>
    </section>
    <p>
          Sámedikki presideanta Sven-Roald Nystø váldá diehttavassii
          Bondevik-ráđđehusa evttohan juolludusaid Sámediggái ja sámi
          ulbmiliidda stáhtabušeahtas.
        </p>
    <p>
        Almmuhan Pål Hivand. </p>
    <p>
        Vuosttaš geardde almmuhan 14.10.2005
      </p>
    <p>
          Bušeahttaevttohus mearkkaša bisáneami, ja Nystø oaivvilda
          ahte ođđa ráđđehus ferte čájehit dáhtu badjeliimeahtti
          servodatovdáneapmái. Son lea erenoamážit beahttašuvvan dainna
          go ráđđehus ii evttot lasihit juollu¬dusaid
          guovttegielalašvuhtii sámelága hálddašanguovllu gielddaide.
          Ráđđehus lea mearridan laktit Divttasvuona suohkana
          hálddašan¬guvlui ođđajagimánu 1. b. 2006 rájes.</p>
    <p>
          - Jos dát mearrádus galgá čađahuvvot, de mearkkaša dat dan
          ahte buot hálddašanguovllu gielddat ožžot unnánot
          juolludusaid. Go juolludusat buot sámi gielddaide
          unniduvvojit, de dat lea seamma go fuonidit dili, iige
          buoridit dan. Dát sáhttá fuonidit sámegiela dili dáin
          guovlluin, dadjá Sven-Roald Nystø.</p>
    <p>
          - Váilevaš juolludus Nuortasámi Museai mielddisbuktá ahte
          huksenplánat maŋŋonit vuot. Dat lea hui šállošahtti,
          erenoamážit go diehtá man guhká nuortasámit leat vuordán
          oažžut dan dohkkeheami maid dán musea huksen mearkkašivččii,
          dadjá Sven-Roald Nystø.</p>
    <p>
          Sámedikki presideanta lea dattetge duhtavaš go ráđđehus
          lasiha julludusaid Sámi ovddidanfondii ja Sámedikki
          ovttasbargošiehtadusaide fylkkagielddaiguin. Stáhtabušeahtas
          lea maid lassáneapmi sámi girjebussiide. Nystø váillaha
          dattetge álggahanjuolludusa Nuortasámi Museai.</p>
  </body>
</document>
