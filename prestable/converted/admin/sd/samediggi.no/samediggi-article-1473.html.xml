<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: - Sámediggeráđđi háliida nana háldenguovlluid - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>371</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1473&amp;sprak=Samisk&amp;Print=1</origFileName>
    <parallel_text location="samediggi-article-1473.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRD: - Sámediggeráđđi
      háliida nana háldenguovlluid</p>
    </section>
    <p>
          Mearkkašahtti stuorra bargamušsirdin buhttešii dálá
          guovdduštuvvon, sektoriidda juhkkojuvvon hálddašanvuogádaga.
          Nu sáhttet hálddašanguovllut čohkket máŋgga sektora
          resurssaid seamma ulbmilii ja láhčit vejolašvuođaid dakkár
          guovllulaš plánemiidda ja áŋgiruššamiidda, mat doibmet
          rattálagaid. Dattetge lea deaŧalaš ahte ođđa háldenguovlluide
          sihkkarastojuvvojit resurssat ja gelbbolašvuohta nu ahte
          sáhttá čuovvolit stáhta sámepolitihka.
        </p>
    <p>
        Almmuhan Kuhmunen, John-Marcus. </p>
    <p>
        Maŋumustá rievdaduvvon 13.12.2006
      </p>
    <p>
          - Ráđđehusa stuorradiggedieđáhusas hálddašanođastusa birra
          boahtá ovdan ahte stuorra háldenguovllut buvttihit stuorát
          bargamušaid háldenguovlluide. Dalle sáhttá buorebut plánet
          ollislašvuođa vuođul. Dát čohkkešii maiddái sámi guovlluid
          buorebut go dál. Stuorát čoahkádus sihkkarastá máiddái buoret
          oktiiordnema ja ahte sámeálbmot oažžu seammalágan bálvalusaid
          juohke sajis. Danne livččii sámi oainnu vuođul ulbmilaš
          čohkket sámi geavahan- ja ássanguovlluid buorebut go dál,
          dadjá sámediggeráđi lahttu Jarle Jonassen.</p>
    <p>
          Mearkkašahtti stuorra bargamušsirdin buhttešii dálá
          guovdduštuvvon, sektoriidda juhkkojuvvon hálddašanvuogádaga.
          Nu sáhttet hálddašanguovllut čohkket máŋgga sektora
          resurssaid seamma ulbmilii ja láhčit vejolašvuođaid dakkár
          guovllulaš plánemiidda ja áŋgiruššamiidda, mat doibmet
          rattálagaid. Dattetge lea deaŧalaš ahte ođđa háldenguovlluide
          sihkkarastojuvvojit resurssat ja gelbbolašvuohta nu ahte
          sáhttá čuovvolit stáhta sámepolitihka.</p>
    <p>
          - Sámediggi lea dál ásahan ovttasbargošiehtadusaid bokte
          buori ovttasbarggu daiguin fylkkasuohkaniiguin, main leat
          árbevirolaš sámi geavahan- ja ássanguovllut. Go galgá nannet
          Sámedikki rolla guovllulaš ovddidanbarggus, de ferte dákkár
          šiehtadusaid maiddái dahkat ođđa háldenguovlluiguin. Go dát
          ovttasbargu ii leat geatnegahtti, de lea deaŧalaš oččodit
          eanet geatnegahtti ovttasbarggu ođđa hálddašanguovlluiguin.
          Sámediggi lea barggadettiin dáinna áššiin ráđđehusa ektui
          atnán deaŧalažžan ahte dat konsultašuvdnašiehtadus mii
          Sámedikkis lea stáhtain, ii galgga geanohahttojuvvot. Go
          stáhtalaš doaimmat sirdojuvvojit háldenguovlluide, de ferte
          maiddái konsultašuvdnavuoigatvuohta čuovvut mielde, dadjá
          Jonassen.</p>
    <p>
          Dat bargamušat mat evttohuvvojit sirdojuvvot
          mariidnasektoris, leat dakkár bargamušat main Sámedikkis
          ferte leat dadjamuš. Deaŧalaš lea ahte Sámedikkis lea
          dadjamuš dain stievrenorgánain, mat hálddašit resurssaid sámi
          árbevirolaš geavahan- ja ássanguovlluin, ILO-soahpamuša 169
          vuođul. Dán prinsihpa ferte geavahit resurssaid guovllulaš
          hálddašeami oktavuođas.</p>
    <p>
          Ráđđehus háliida ásahit guovllulaš dutkanfoanddaid.
          Sámediggeráđi mielas dát lea hui buorre. Maiddái
          dárbbašuvvojit ruđat sámiide guoski dutkamii ja Sámediggi
          háliida sierra sámi dutkanfoandda.</p>
    <p>
          - Sámediggi ferte leat guovddážis hábmemin guovllulaš
          plánastrategiija dain háldenguovlluin, main leat sámi
          geavahan- ja ássanguovllut, erenoamážit Fylkkamánni
          bargamušaid ektui. Lea deaŧalaš ahte Sámediggi oažžu duohta
          váikkuhanfámu plánaproseassas vái sámi beroštusat
          fuolahuvvojit. Dán sáhttá sihkkarastit ovdamearkka dihtii
          dakko bokte ahte dat golbma beali, Sámediggi, háldenguovlu ja
          stáhta, šiehtadallet, loahpaha Jonassen.</p>
    <p>Jarle
                        Jonassen</p>
    <p>Sámediggeráđđelahttu </p>
    <p>Jarle Jonassen </p>
    <p>Telefuvdna </p>
    <p>Mobila </p>
    <p>78 47 40 00</p>
    <p>975 81 637</p>
  </body>
</document>
