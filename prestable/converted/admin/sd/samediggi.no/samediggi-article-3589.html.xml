<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Konsultašuvnnat leat álggahuvvon - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>207</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3589&amp;sprak=Samisk&amp;Print=1</origFileName>
    <parallel_text location="samediggi-article-3589.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Konsultašuvnnat leat
      álggahuvvon</p>
    </section>
    <p>
      <em type="italic">Sámedikki ja Guolástusdepartemeantta ovddasteaddjit deaivvadedje vuossárgga njukčamánu 22. </em>
      <em type="italic">b. vuosttaš konsultašuvdnii Riddoguolástuslávdegotti čielggadusa birra. - Čoahkkin departemeanttain manai nugo vurdojuvvui, ja goappašagat bealit oaivvildeaba ahte proseassain ferte joatkit viidáseappot, dadjá Sámedikki presideanta Egil Olli. </em>
    </p>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 23.03.2010
      </p>
    <p>Riddoguolástuslávdegoddi ja bargu mii lea dahkkojuvvomin guolástanvuoigatvuođaid birra mearas Finnmárkku olggobealde lea Finnmárkkuláhka bargguin  joatkin - man oktavuođas Sámediggi ja Ráđđehus leigga ovttaoaivilis ahte maiddái čielggadus sámiid guolástusvuoigatvuođaid birra dahkkojuvvo. </p>
    <p>Konsultašuvdnačoahkkimis ovddiduvvojedje sihke Sámedikki ja Guolástusdepartemeantta oainnut, ja vaikko leat dihto prinsihpalaš oaivilerohusat instánssaid gaskka, de lei viidát ovttamielalašvuohta das ahte dán ášši birra ferte viidáset ságastallat. </p>
    <p>- Šaddá hui lossat gávdnat čovdosa mas sáhttit leat ovttaoaivilis, muhto mii leat rahpasat čovdosiidda. Dasto lea deaŧalaš čujuhit ahte Sámediggái lea áibbas čielggas ahte prinsihppa guolástusvuoigatvuođa ja guolástushálddašeapmái searvanrievtti birra ferte čuovvoluvvot, dadjá Sámedikki presideanta Egill Olli. </p>
    <p>Sámedikki presideanta čujuhii loahpas ahte dán áššis lea sáhka eanet go dušše guolástus­vuoigatvuođa birra mearas Finnmárkku olggobealde, dás lea sáhka maiddái mearrasámi kultuvrra suodjaleami birra go dat lea sakka áitojuvvon. </p>
    <p>- Sámedikkis ja mus lea geatnegasvuohta fuolahit das ahte mii oažžut dakkár čovdosiid maiguin bisuhuvvo ain ealli mearrasámi kultuvra. Dán birra dat lea sáhka dán áššis. </p>
    <p>*Sámediggepresideanta Egil Olli </p>
    <p>Telefovdna </p>
    <p>Mobiila </p>
    <p>E-poasta </p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no </p>
  </body>
</document>
