<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Mearrasámi vuoigatvuođat galget sihkkarastojuvvot - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>197</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1228&amp;sprak=Samisk&amp;Print=1</origFileName>
    <parallel_text location="samediggi-article-1228.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRD: Mearrasámi
      vuoigatvuođat galget sihkkarastojuvvot</p>
    </section>
    <p>
          Sámediggepresideanta Aili Keskitalo lea hui duhtavaš go sámi
          vuoigatvuođat mearas olggobealde Finnmárkku dál galget
          sihkkarastojuvvot boahtteáigái.
        </p>
    <p>
        Almmuhan Pål Hivand.. </p>
    <p>
        Maŋumustá rievdaduvvon 05.07.2006
      </p>
    <p>
          Keskitalo deattuha ahte ii leat sáhka ođđa vuoigatvuođaid
          ásaheami birra, muhto lea sáhka dohkkehit daid vuoigatvuođaid
          mat sápmelaččain dál leat ja maid sii eai leat goassege
          luohpan.</p>
    <p>
          - Mearra olggobealde Finnmárkku lea álo leamaš hui dehálaš
          sámi kultuvrii ja ealáhussii mearragáttiin. Sápmelaččat eai
          leat goassege luohpan meara riggodagain, ja danne ii sáhte
          eahpidit sápmelaččaid vuoigatvuođaid mearrariggodagaide,
          deattuha Keskitalo.</p>
    <p>
          Ráđđehus almmuhii mannán bearjadaga lávdegotti mii galgá
          čielggadit sápmelaččaid ja earáid vuoigatvuođaid meara
          riggodagaide olggobealde Finnmárkku. Ovdalaš
          alimusrievttijustitiárius Carsten Smith galgá jođihit
          lávdegotti, ja čielggadeapmi galgá gárvvistuvvon ovdal go
          jahki 2007 nohká. Sámediggeráđđi lea duhtavaš lávdegotti
          čoahkádusain, ja go čielggadeami galget iešráđđejeaddji
          áššedovdit čađahit.</p>
    <p>
          - Mii eaktudit, nu go dagaimet Finnmárkolága oktavuođas, ahte
          lávdegoddi atná álbmotrievtti vuođđun. Dat mearkkaša ahte
          konklušuvnnat ja doaimmat maid lávdegoddi gávnnaha, fertejit
          vealtakeahttá leat eamiálbmotvuoigatvuođaid álbmotrievtti
          rámmaid siskkobealde. Seammás lea dehálaš deattuhit ahte mii
          eat hálit hálddašeami etnisitehta vuođul, muhto hálddašeami
          mii lea vuođđuduvvon guovlluide ja ássamii, dadjá Keskitalo.
        </p>
    <p>Aili
                        Keskitalo</p>
    <p>Sámediggepresideanta </p>
    <p>Aili Keskitalo </p>
    <p>Telefuvdna </p>
    <p>Mobila </p>
    <p>78 47 40 00</p>
    <p>971 29 305</p>
    <p>
      <em type="bold">Liŋka </em>
    </p>
    <p>Lávdegoddi birra </p>
    <p>Mandata </p>
  </body>
</document>
