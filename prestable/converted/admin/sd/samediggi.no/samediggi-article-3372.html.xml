<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Norgga gažadeapmi ON olmmošvuoigatvuođaráđis juovlamánu 2. beaivvi.  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>249</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3372&amp;sprak=Samisk&amp;Print=1</origFileName>
    <parallel_text location="samediggi-article-3372.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Norgga gažadeapmi ON
      olmmošvuoigatvuođaráđis juovlamánu 2. beaivvi.</p>
    </section>
    <p>
      <em type="italic">Gaskavahkku juovlamánu 2. beaivvi dii. 09.00 galgá Norga ovdanbuktit iežas našunála raportta riikka olmmošvuoigatvuođa dili birra ON olmmošvuoigatvuođaráđis, vástidit gažaldagaid ja vuostáiváldit rávvagiid eará mielláhttoriikkain. Sámediggi oassálastá Norgga delegašuvnnas. </em>
    </p>
    <p>
        Almmuhan Østby, Jan Roger. </p>
    <p>
        Maŋumustá rievdaduvvon 01.12.2009
      </p>
    <p>Ovdanbuktin lea oassi Universal Periodic Review (UPR), gažadanortnet mii čađahuvvo ON olmmošvuoigatvuođaráđis buot ON mielláhttoriikkaiguin. Norgga delegašuvnnas leat olgoriikkaministtar, Sámedikki várrepresideanta, Olgoriikkadepartemeantta ovddasteaddjit, Justis- ja politiijadepartemeanta, Bargo- ja searvadahttindepartemeanta, Mánáid- ja dásseárvodepartemeanta, Dearvvašvuođa- ja fuolahusdepartemeanta ja Máhttodepartemeanta. <em type="italic">-Lean hui duhtavaš dáinna rabas ja fátmmasteaddji proseassain mii lea leamaš ovdal UPR- gažadeami Geneves, mas Sámediggi lea leamaš mielde ráhkkaneamis. Lea maid buorre ovdagovvan Olgoriikkaministaris sadjet sáhkavuoru Sámediggái dán gažadeamis, lohká Sámedikki várrepresideanta Laila Susanne Vars. </em><em type="italic">-Sámediggái lea dehálaš deattuhit surggiid gos mii ovttas ráđđehusain sáhttit bargat eanet sihkkarastindihti našuvnnalaš čuovvoleami globála olmmošvuoigatvuođain. Mu sáhkavuorus áiggun earret eará bidjat guovddážii sámi gielaid hástalusaid, mearrasámiid vuoigatvuođaid ja skuvllaid heaittiheami sámi guovlluin, lohká Vars.  </em>UPR- proseassa mielddisbuktá ahte juohke riikka hábme raportta olmmošvuoigatvuođaid čađaheami  birra riikkas mii sáddejuvvo ON olmmošvuoigatvuođaráđđái. Norgga raportta sáddejuvvui čakčamánu 8. b. dán jagi. Lassin Norgga našuvnnalaš raportii leat guokte dokumeanta vuođđun Norgga gažadeapmái; raporta mas leat almmolaš ja áššáiguoskevaš ON-  dokumeanttat ja okta raportta mas leat dieđut ja rávvagat siviila servodagas. Dás gávnnat dán golbma raportta mat leat vuođđun Norgga gažadeapmái. </p>
    <p>http://www.ohchr.org/EN/HRBodies/UPR/PAGES/NOSession6.aspx </p>
    <p>Dás beasat čuovvut Norgga gažadeami Olmmošvuoigatvuođaráđis gaskavahkku juovlamánu 2. b. 2009, dii 09.00 - 12.00. </p>
    <p>http://www.un.org/webcast/unhrc/index.asp </p>
    <p>*Várrepresideanta Laila Susanne Vars </p>
    <p>Telefovdna </p>
    <p>Mobiila </p>
    <p>E-paosta </p>
    <p>+47 78 47 40 00</p>
    <p>+47 977 54 102</p>
    <p>laila.susanne.vars@samediggi.no </p>
  </body>
</document>
