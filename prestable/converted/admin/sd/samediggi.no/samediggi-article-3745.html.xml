<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Jagi 2010 mearraluossabivddu reguleren - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>299</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3745&amp;sprak=Samisk&amp;Print=1</origFileName>
    <parallel_text location="samediggi-article-3745.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Jagi 2010
      mearraluossabivddu reguleren</p>
    </section>
    <p>Guovtti konsultašuvdnačoahkkima maŋŋá, miessemánu 11. b.
          ja 27. b., gaskal Birasgáhttendepartemeantta stáhtačálli
          Heidi Sørensen ja Sámedikki ráđđelahtu Marianne Balto leat
          jagi 2010 mearraluossabivddu ođđa láhkaásahusat gárvánan.</p>
    <p>
        Almmuhan Holmgren, Hanne. </p>
    <p>
        Maŋumustá rievdaduvvon 09.06.2010
      </p>
    <p>- Lean ilus go Birasgáhttendepartemeantta ja Sámedikki
          gaskasaš konsultašuvnnaid boađus lea ahte
          Luondduhálddašandirektoráhta mearraluossabivddu radikála
          regulerenevttohus  ii dohkkehuvvon, dadjá Sámedikki
          ráđđelahttu Marianne Balto.</p>
    <p>Birasgáhttendepartemeantta ja Sámedikki gaskasaš
          konsultašuvnnaid boađus lea ahte:</p>
    <p>• Reguleremat leat gaskaboddasaččat jagi 2010 várás.</p>
    <p>• 2009-regulerema bivdoálgináigi Davvi-Romssas,
          Oarje-Finnmárkkus, Deanuvuonas, Porsáŋgguvuonas ja siskkit
          Várjjatvuonas ii rievdda. Nappo jotkojuvvo ge geassemánu 1.
          b. 2009 bivdoálgin buot guovlluin Finnmárkkus, earret
          guovllus "Kysten av Finnmark" (Finnmárkku
          rittus).</p>
    <p>• Muhtun gáržžideamit leat bivdoáiggi guhkkodagas
          suoidnemánus/borgemánus, mat čuhcet uhcimusat roahkkefirpmiid
          geavaheapmái Porsáŋggu- ja Várjjatvuonas.</p>
    <p>• Mearra- ja johkabivddu regulereneiseváldi galgá 2011
          rájes biddjojuvvot seamma eiseváldedássái.
          Birasgáhttendepartemeanta ja Sámediggi galget geahččalit
          soahpat mo juksat dán ulbmila.</p>
    <p>• Galgá ráhkaduvvot šiehtadus gaskal
          Birasgáhttendepartemeantta ja Sámedikki ovttasbargui
          boahttevaš reguleremiiguin álbmotrievtti vuođul čuovvovaš
          fáttáiguin: ulbmil, ovttasbargovuogit, máhttoovddideapmi, dás
          maiddái ovttasbargu gaskal dieđalaš ja vásáhusvuđot máhtu, ja
          vel konsultašuvdnanjuolggadusat mas maiddái báikkálaš
          oassálastin galgá čielggaduvvot.</p>
    <p>- Ollislaš árvvoštallama vuođul juksojuvvui
          ovttamielalašvuohta gaskal Birasgáhttendepartemeantta ja
          Sámedikki reguleremiid oktavuođas earret bivdoálgináigi
          "Kysten av Finnmark"-guovllus. "Kysten av
          Finnmark"-guovllu oktavuođas gávnnahuvvui
          sierramielalašvuohta gaskal Sámedikki ja
          Birasgáhttendepartemeantta sihke bivdoálgima ja bivdoáiggi
          guhkkodaga oktavuođas. Reguleremat eai leat nu mo mii
          millosepmosit háliideimmet, muhto dat duddjo dattetge vuođu
          jáhkehahtti prosessii reguleremiidda 2011 rájes, dadjá
          Balto.</p>
    <p>Ráđđelahttu Marianne Balto deattuha viidáseappot ahte
          Sámediggi ii livčče buvttehan nu guhkás go sii dan dahke dán
          vuoru almmá mearraluossabivdiid ja sin organisašuvnnaid
          árjjalaš rahčamuša haga.</p>
    <p>- Danne sávan ahte mearraluossabivdiid árjjalaš
          oassálastin ain bistá, ja ahte sin vásáhusat ja máhtu
          biddjojuvvo vuođđun boahttevaš reguleremiidda, loahpaha
          Marianne Balto.</p>
    <p>Eanet dieđut leat dáppe: http://www.dirnat.no/content.ap?thisId=500040270</p>
    <p>
                          *Ráđđelahttu Marianne Balto
                        </p>
    <p>
                          Telefovdna</p>
    <p>
                          Mobiila</p>
    <p>
                          E-poasta</p>
    <p>+47 78 47 40 00</p>
    <p>+47 480 63 358</p>
    <p>marianne.balto@samediggi.no</p>
    <p>
      <em type="bold">Fiillat</em>
    </p>
    <p>
                      Notáhta 1</p>
    <p>
                      Notáhta 2</p>
  </body>
</document>
