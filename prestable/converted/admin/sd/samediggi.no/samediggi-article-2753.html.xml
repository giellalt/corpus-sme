<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Sámi áigumušat eai nannejuvvo bušeahtas  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>188</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2753&amp;sprak=Samisk&amp;Print=1</origFileName>
    <parallel_text location="samediggi-article-2753.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD: Sámi áigumušat eai
      nannejuvvo bušeahtas</p>
    </section>
    <p>- Ráđđehusa bušeahttaevttohus sámi ulbmiliidda lea
          duohtavuođas bušeahttagáržžideapmi, dadjá Sámedikki
          presideanta Egil Olli.</p>
    <p>Stáhtabušeahtas evttohuvvo buohkanassii 3,6 % sturrosaš
          lassáneapmi sámi ulbmiliidda, dan ektui go stáhtabušeahtas
          lea buohkanassii 10 % lassáneapmi. Maŋimus 12 mánu 4,5 %
          sturrosaš haddelassáneapmi mearkkaša ahte 2009 bušeahtta sámi
          ulbmiliid várás duohtavuođas lea heajut go  2008
          bušeahtta. Bušeahtas Sámediggái lea buohkanassii 7,4 %
          lassáneapmi, mii mearkkaša ahte sámediggebušeahta
          duohtalassáneapmi lea ráddejuvvon.</p>
    <p>-   Lean hirpmástuvvan go ráđđehus
          bušeahttaevttohusastis ii láže dilálašvuođaid sámi
          servodatovdáneami nannemii. Ii dárbbaš oppa eahpidit ge ahte
          ollu suorggiid, nugo giela, museaid ja oahpponeavvuid,
          dárbbaša nannet mealgat. Dađibahábut mun gávnnahan ahte
          ráđđehus ii veahket min olus vuoruhit dáid surggiid
          boahttejagi sámediggebušeahtas, dadjá Olli.</p>
    <p>-  Vaikko ráđđehus muhtun surggiin evttoha
          lassáneami, de ii leat das olus ávki dannego ollislaš rámmat
          eai nannejuvvo. Sámediggi galgá ja ferte váldit ollislaš
          bušeahttaovddasvástádusa. Danne ii leat nu illudahtti go
          ráđđehus evttoha lassánemiid muhtun ovttaskas surggiin, go
          dat duohtavuođas mearkkaša gáržžidemiid eará sajiin, dadjá
          Egil Olli.</p>
    <p>-  Ráđđehusa uhca bušeahttalassáneamáš sámi
          ulbmiliidda čájeha áibbas čielgasit ahte lea dárbu ásahahttit
          álbmotrievtti vuođul dohkálaš bušeahttameannudanvugiid
          ráđđehusa ja Sámedikki gaskka, loahpaha Sámedikki presideanta
          Egil Olli.</p>
  </body>
</document>
