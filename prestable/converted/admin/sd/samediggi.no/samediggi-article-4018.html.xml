<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Rabas virgi Sámedikkis mas ohcanáigemearri lea 07.01.2011 - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>330</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=4018&amp;sprak=Samisk&amp;Print=1</origFileName>
    <parallel_text location="samediggi-article-4018.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Rabas virgi Sámedikkis
      mas ohcanáigemearri lea 07.01.2011</p>
    </section>
    <p><em type="italic">Vuosttaškonsuleanta/ ráđđeaddi - Sámegiella -
          bistevaš virgi - ref. nr 10/6125</em> Sámedikkis lea rabas bistevaš virgi
          vuosttaškonsuleantan/ráđđeaddin mas álgin lea farggamusat.
          Bargosadji lea ovtta Sámedikki kontorbáikkiin.
          Virgeohcan sáddejuvvo min digitála ohcanguovddážii: http://e-skjema.no/sametinget 
          .</p>
    <p><em type="italic">Vuosttaškonsuleanta/ ráđđeaddi - Sámegiella -
          bistevaš virgi - ref. nr 10/6125</em>
          Sámedikkis lea rabas bistevaš virgi
          vuosttaškonsuleantan/ráđđeaddin mas álgin lea farggamusat.
          Bargosadji lea ovtta Sámedikki kontorbáikkiin.
          Virgái gullá áššemeannudeapmi ja politihkkaovddideapmi
          sámegiela ektui. Virgái sáhttet maiddái biddjot eará barggut
          mat gullet Sámedikki doibmii.
          Virgái háliidit olbmo geas lea relevánta alit oahppu,
          vuosttažettiin master-/váldofágadásis ja áinnas sámegielas.
          Máhtolašvuohta sámi servodatdiliid birra ja sámegielas
          deattuhuvvo. Lassin deattuhit buori fágagelbbolašvuođa,
          buriid ovttasbargan- ja gulahallannávccaid, čálalaš
          ovdanbuktindáiddu, dáiddu bargat iešheanalaččat ja
          ulbmildiđolaččat ja veahkkáivuođa. 
          Virgi lea biddjon virgekodii 1408 vuosttaškonsuleanta dahje
          1434 ráđđeaddi. Ohcci geas lea earenoamáš gelbbolašvuohta
          sáhttá biddjot virgekodii 1364 seniorráđđeaddi.
          Eanet dieđuid virggi birra addá ossodatdirektevra Anne Britt
          K. Hætta, tel. 91 11 17 88
          Sámedikki hálddahus galgá nu bures go vejolaš speadjalastit
          álbmoga girjáivuođa. Bargiidpolitihkalaš ulbmilin lea juksat
          dássedis čoahkádusa agi ja sohkabeliid dáfus, ja rekrutteret
          olbmuid geain lea unnitlogu- ja álgoálbmotduogáš.
          Sámediggi lea šiehtadan Čáhkkilis bargodili, dg. Inkluderende
          Arbeidsliv (IA), ja deattuha bargodiliid láhčima juohke
          bargái.
          Buohkain geat ásset Finnmárkkus ja Davvi-Romssas lea
          vejolašvuohta oažžut oaniduvvot oahppoloana Stáhta
          loatnakássas 10 proseanttain jahkái gitta 25 000 ru rádjai,
          sii ožžot maiddái sierra vearrogessosa ja lassi mánáidoaju.
          Dát gustojit dassážiigo Stuorradiggi rievdada dáid
          ortnegiid.
          Sámedikki bargiin lea máškidis bargoáigi. Ohccit geat eai
          hálddaš sámegiela go biddjojuvvojit virgái, sáhttet
          ovttasráđiid bargoaddiin geatnegahttojuvvot váldit oahpu
          sámegielas.
          Muđui virgáduvvojit bargit gustojeaddji lágaid,
          njuolggadusaid ja šiehtadusaid vuođul, dás maiddái bálká ja
          penšuvdna, ja 6 mánu geahččalanáigi. Bálkkás gessojuvvo 2 %
          Stáhta penšuvdnakássii.
          Ođđa almmolašvuođalága vuođul sáhttet ohccidieđut almmuhuvvot
          vaikko ohcci lea bivdán ahte son ii galgga čállojuvvot
          ohcciidlistui. <em type="italic">Ohcanáigemearri: 07.01.2011</em> Virgeohcan sáddejuvvo min digitála
          ohcanguovddážii: http://e-skjema.no/sametinget 
          .
          Mii bivdit ohcciid almmuhit virggi referánsanummira:
          <em type="italic">  10/6125</em> .</p>
    <p>Duođaštuvvon skuvla- ja bargoduođaštusaid máŋgosat
          biddjojuvvojit mielddusin dahje sáddejuvvojit
          bábirveršuvdnan: Sámediggi - Sametinget, Ávjovárgeaidnu 50,
          9730 Kárášjohka/Karasjok. Duođaštusat ja atteastat eai
          sáddejuvvo ruovttoluotta, daid mii jávkadit.</p>
    <p>
        Almmuhan Klemetsen, Liv Karin. </p>
    <p>
        Maŋemustá rievdaduvvon 17.12.2010
      </p>
  </body>
</document>
