<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Rabas virggit - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>996</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2866&amp;sprak=Samisk&amp;Print=1</origFileName>
    <parallel_text location="samediggi-article-2866.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Rabas virggit</p>
    </section>
    <p>Čuovvovaš virggit leat rahpasat main ohcanáigi lea
          09.01.09:</p>
    <list>
      <p type="listitem">Vuosttaškonsuleanta/ráđđeaddi</p>
      <p type="listitem">Bibliotekára</p>
      <p type="listitem">Konsuleanta/vuosttaškonsuleanta arkiivii</p>
      <p type="listitem">Bargiidráđđeaddi</p>
      <p type="listitem">Vuosttaškonsuleanta/ráđđeaddi</p>
      <p type="listitem">Guokte juristavirggi
            (ráđđeaddi/seniorráđđeaddi)  </p>
    </list>
    <p>
      <em type="italic">Vuosttaškonsuleanta/ráđđeaddi - Ref. nr:
          08/5300</em>
    </p>
    <p>Sámedikkis lea rabas sadjásašvirgi 31.12.2009 rádjai
          vuosttaškonsuleantan/ráđđeaddin, álgin farggamusat.
          Bargobáiki lea okta Sámedikki kantorbáikkiin.</p>
    <p>Virggi váldobargamuššan lea ovddidit ja čuovvolit
          Sámedikki giella- ja kulturpolitihka, ja ovddidit Sámedikki
          doarjjahálddašeami. Virgái sáhttet maiddái biddjojuvvot eará
          bargamušat mat gullet Sámedikki doibmii.</p>
    <p>Virgái sávvat olbmuid geain lea alit
          allaskuvla-/universitehtaoahppu, áinnaš mastergráda/váldofága
          sámegielas ja servodatdieđalaš fágain. Olbmot eará relevánta
          oahpuin sáhttet maiddái ohcat. Vásáhusat almmolaš hálddahusas
          ja máhtolašvuohta sámi servodatdiliid birra ja
          gelbbolašvuohta sámegielas deattuhuvvojit. Dan lassin
          deattuhuvvojit buorit fágalaš gelbbolašvuođat, ovttasbargo-
          ja gulahallannávccat, čálalaš ovdanbuktinnávccat, návccat
          bargat iehčanasat ja ulbmillaččat ja bálvalusdáhttu.</p>
    <p>Virgi lea biddjojuvvon virgekodii 1408 vuosttaškonsuleanta
          dahje 1434 ráđđeaddi. Sii geain lea erenoamáš
          gelbbolašvuohta, sáhttet biddjojuvvo virgekodii 1364
          Seniorráđđeaddi.</p>
    <p>Lagat dieđuid virggiid birra addet ossodathoavda Julie
          Eira, vuolitdirektevra Lennart Mikkelsen dahje
          vuolitdirektevra Inga Margrethe Eira Bjørn, tel. (47) 78 47
          40 00.</p>
    <p>
      <em type="italic">Bibliotekára - Ref. nr: 08/3258</em>
    </p>
    <p>Sámedikkis lea rabas bistevaš virgi biliotekáran, álgin
          farggamusat. Bargobáikin lea kantorbáiki
          Kárášjogas. </p>
    <p>Virgehas galgá leat mielde beaivválaččat doaimmaheamen
          Sámedikki girjeráju, ja váldobargamuššan lea katalogiseren ja
          oastin. Girjerádju geavaha girjerádjovuogádaga BIBSYS
          luoikamiid ja katalogiserema várás. Virgái sáhttet maiddái
          biddjojuvvot eará bargamušat mat gullet Sámedikki
          doibmii.</p>
    <p>Girjeráju váldobargamuššan lea háhkat, vurkkodit, láhčit
          ja gaskkustit girjjiid ja eará ávdnasiid sámegillii ja sámi
          dilálašvuođaid birra beroškeahttá gielas. Dasa lea maid
          biddjojuvvon bargamuššan doaibmat Sámedikki
          hálddašangirjerádjun.</p>
    <p>Virgái sávvat vuosttažettiin olbmo geas lea dohkkehuvvon
          girjerádjofágalaš oahppu dahje eará relevánta oahppu
          uhcimusat bachelordásis. Máhtolašvuohta sámi servodatdiliid
          birra ja gelbbolašvuohta sámegielas lea hui mávssolaš, muhto
          maiddái bibliotekárat geain ii leat dakkár gelbbolašvuohta,
          ávžžuhuvvojit ohcat. Dan lassin deattuhuvvojit
          bálvalusdáhttu, ovttasbargonávccat ja návccat bargat
          iehčanasat ja ulbmillaččat.</p>
    <p>Virgi lea biddjojuvvon virgekodii 1410 Bibliotekára
          vejolaččat virgekodii 1515 sierrabibliotekára.</p>
    <p>Lagat dieđuid virggi birra addet ossodathoavda Julie Eira
          dahje váldobibliotekára Liv Inger Lindi, tel. (47) 78 47 40
          00.</p>
    <p>
      <em type="italic">Konsule</em>
      <em type="italic">ant</em>
      <em type="italic">a/</em>
      <em type="italic">vuosttaškonsuleanta arkiivii -
          Ref. nr: 08/5017</em>
    </p>
    <p>Sámedikkis lea rabas bistevaš vigi
          konsuleantan/vuosttaškonsuleantan, álgin farggamusat.
          Bargobáikin lea kantorbáiki Kárášjogas.  </p>
    <p>Virgái gullet arkiivafágalaš barggut nu go arkiivaplána,
          ráhkadit bargovugiid ja gohččumiid, álggahit dárbbašlaš
          oahpahandoaibmabijuid, čuovvolit gustovaš njuolggadusaid mat
          gullet arkiivii, elektrovnnalaš áššemeannudeapmái ja
          arkiivavuogádagaide. Virgái sáhttet maid biddjojuvvot
          vuostáiváldin- ja telefonguovddášbálvalusat, áššehas- ja
          poastagieđahallan, iešguđetlágan kantorbálvalusat,
          čoahkkimiid lágideapmi ja čállingoddeveahkki ja álkkes
          áššemeannudeapmi.</p>
    <p>Mii ohcat mielbargi geas lea alit arkiivafágalaš oahppu
          dahje eará oahppu seamma dásis. Vásáhusat elektrovnnalaš
          arkiivvain ja máhtolašvuohta arkiivabarggu birra
          deattuhuvvojit. Lassin buori ja áššáiguoskevaš
          bargohárjehallamii deattuhuvvojit erenoamážit
          sámegielgelbbolašvuohta, ovttasbargo- ja gulahallannávccat,
          ja bálvalusdáhttu.</p>
    <p>Virgi lea biddjojuvvon virgekodii 1065 konsuleanta dahje
          1408 vuosttaškonsuleanta.</p>
    <p>Lagat dieđuid virggiid birra addet ossodathoavda Tommy
          Somby, vuolitdirektevra Berit Karen Paulsen dahje
          vuolitdirektevra Johan Anders Klemetsen, tel. (47) 78 47 40
          00.</p>
    <p>
      <em type="italic">Bargiidráđđeaddi - Ref. nr: 08/5080</em>
    </p>
    <p>Sámedikkis lea rabas bistevaš virgi bargiidráđđeaddin,
          álgin farggamusat. Bargobáiki lea okta Sámedikki
          kantorbáikkiin.</p>
    <p>Dan virgái gullet earret eará dakkár barggut go ovddidit
          ja jođihit bargiidhálddahuslaš vuogádagaid, bargat
          rekruteremiin ja virgáibidjamiiguin, DBS barggut, ja sus
          galgá lagas ja viiddis oktavuohta bargiidorganisašuvnnaiguin.
          Virgái sáhttet maiddái biddjot eará barggut mat gullet
          Sámedikki doibmii. </p>
    <p>Virgi gáibida olbmo geas lea guoskevaš oahppu allaskuvllas
          dahje universitehtas, áinnas bachelor, muhto goit mastergráda
          almmolaš hálddašeamis ja jođiheamis, jusas, siviilaekonomas,
          psykologiijas dahje sullásaš, ja gii dovdá bargorievtti
          lágaid ja njuolggadusaid. Bargovásáhusat bargiidguoskevaš
          bargguiguin, almmolaš hálddašeamis ja gelbbolašvuohta
          sámegielas ja sámi kultuvrras deattuhuvvojit. </p>
    <p>Virgái ohcat olbmo gii máhttá kombineret bargiidhálddašan
          rolla ja strategalaččat deattuhit organisašuvdna-, jođihan-
          ja mielbargiidovddideami. Lassin deattuhit buriid
          ovttasbargo- ja gulahallannávccaid, čálalaš
          ovdanbuktinnávccaid, návccaid bargat iešheanalaččat ja
          ulbmillaččat ja bálvalusdáhtu.</p>
    <p>Virgi lea biddjojuvvon virgekodii 1434 ráđđeaddi dahje
          virgekodii 1364 seniorráđđeaddi. </p>
    <p>Eanet dieđuid virggi birra addet ossodatdirektevra Tommy
          Somby, vuolitdirektevra Berit Karen Paulsen dahje
          vuolitdirektevra Johan Anders Klemetsen, tlf. (47) 78 47 40
          00.</p>
    <p>
      <em type="italic">Vuosttaškonsuleanta/ráđđeaddi - Ref. nr:
          08/5031</em>
    </p>
    <p>Sámedikkis lea rabas bistevaš virgi
          vuosttaškonsuleantan/ráđđeaddin, álgin farggamusat.
          Bargobáiki lea okta Sámedikki kantorbáikkiin.</p>
    <p>Virgái gullet dakkár barggut go ovddidit ja čuovvolit
          Sámedikki váikkuhangaskaoapmepolitihka, vuosttažettiin
          doarjjahálddašeami. Virgái sáhttet maiddái biddjot eará
          barggut mat gullet Sámedikki doibmii.   </p>
    <p>Virgái ohcat olbmo geas lea alit oahppu
          allaskuvllas/universitehtas, ovddemusat mastergráda/váldofága
          ekonomiijas, prošeaktajođiheamis, plánemis dahje
          servodatdieđalaš fágain. Bargovásáhusat almmolaš hálddašeamis
          ja gelbbolašvuohta sámegielas ja sámi kultuvrras
          deattuhuvvojit. Lassin deattuhit buriid fágalaš
          gelbbolašvuođaid, ovttasbargo- ja gulahallannávccaid, čálalaš
          ovdanbuktinnávccaid, návccaid bargat iešheanalaččat ja
          ulbmillaččat ja bálvalusdáhtu.</p>
    <p>Virgi lea biddjojuvvon virgekodii 1408 vuosttaškonsuleanta
          dahje 1434 ráđđeaddi.</p>
    <p>Eanet dieđuid virggi birra addet ossodatdirektevra Julie
          Eira, vuolitdirektevra Lennart Mikkelsen dahje
          vuolitdirektevra Inga Margrethe Eira Bjørn, tlf. (47) 78 47
          40 00.</p>
    <p>
      <em type="italic">Guokte juristavirggi
          (ráđđeaddi/seniorráđđeaddi)</em>
      <em type="italic">- Ref. nr:
          08/5098</em>
    </p>
    <p>Sámedikkis leat rahpasat guokte bistevaš juristavirggi,
          álgin farggamusat. Bargosadjin lea okta Sámedikki
          kantorbáikkiin.</p>
    <p>Goappašiid virggiid bargamušat čatnasit
          riekteovddideapmái, juridihkalaš čielggademiide ja
          láhkabargui sáme- ja álgo­álbmot­rievttis. Nuppi virggi
          váldobargamušat čatnasit oahpahus-, kultur- ja
          álgoálbmotrievttálaš suorgái. Nuppi virggi váldobargamušat
          fas čatnasit eana- ja resursa-vuoigatvuođaide, dás maiddái
          digge-, biras ja areálahálddašanriekti. Goappašiid virggiide
          háliidit olmmošvuoigatvuohta ja hálddašanrievtti
          gelbbolašvuođa.</p>
    <p>Virggit gáibidit juridihkalaš ámmáteksámena/mastera. Lea
          ovdamunni jus lea bargohárjehallan dan bargosuorggis. Máhttu
          sámi servodatdili birra ja sámegielas deattuhuvvo. Lassin
          deattuhit buriid gelbbolašvuođaid, ovttasbargo- ja
          gulahallannávccaid, čálalaš ovdanbuktinnávccaid, návccaid
          bargat iešheanalaččat ja ulbmillaččat ja bálvalusdáhtu.</p>
    <p>Bivdit ohcci almmuhit goappá virgái ohcá, dahje goappá
          virggi vuoruha. Virggit leat biddjojuvvon virgekodii 1434
          ráđđeaddi dahje 1364 seniorráđđeaddi.  </p>
    <p>Lagat dieđuid virggiid birra addet ossodatdirektevrrat
          Julie Eira ja Audhild Schanche, tlf. 78 47 40 00.</p>
    <p>
      <em type="italic">Oktasaš buot virggiin: </em>
    </p>
    <p>Sámedikki hálddahus galgá nu bures go vejolaš
          speadjalastit álbmoga girjáivuođa. Bargiidpolitihkalaš
          ulbmilin lea juksat dássedis čoahkádusa agi ja sohkebeliid
          dáfus, ja rekrutteret olbmuid geain lea unnitlogu- ja
          álgoálbmotduogáš.</p>
    <p>Sámediggi lea šiehtadan Čáhkkilis bargodili, dg.
          Inkluderende Arbeidsliv (IA), ja deattuha bargodiliid láhčima
          juohke bargái.</p>
    <p>Buohkain geat ásset Finnmárkkus ja Davvi-Romssas lea
          vejolašvuohta oažžut oaniduvvot oahppoloana Stáhta
          loatnakássas 10 proseanttain jahkái gitta 25 000 ru
          rádjai, sii ožžot maiddái sierra vearrogessosa ja lassi
          mánáidoaju. Dát gustojit dassážiigo Stuorradiggi rievdada
          dáid ortnegiid.</p>
    <p>Sámedikki bargiin lea máškidis bargoáigi. Ohccit geat eai
          hálddaš sámegiela go biddjojuvvojit virgái, sáhttet
          ovttasráđiid bargoaddiin geatnegahttojuvvot váldit oahpu
          sámegielas.</p>
    <p>Muđui virgáduvvojit bargit gustojeaddji lágaid,
          njuolggadusaid ja šiehtadusaid vuođul, dás maiddái bálká ja
          penšuvdna, ja 6 mánu geahččalanáigi. Bálkkás gessojuvvo 2 %
          Stáhta penšuvdnakássii.</p>
    <p>
      <em type="italic">Ohcanáigi lea: 09.01.09</em>
    </p>
    <p>Mii bivdit ohcciid almmuhit virggi referánsanummira. Ohcan
          ja CV oktan duođaštuvvon skuvla- ja bargoduođaštusaid
          máŋgosiiguin sáddejuvvojit: Sámediggi, Ávjovárgeaidnu 50,
          9730 Kárášjohka.</p>
    <p>
        Almmuhan Eira, Ellen Aina. </p>
    <p>
        Maŋumustá rievdaduvvon 05.01.2009
      </p>
  </body>
</document>
