<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Mis lea buorre oktavuohta FeFo stivrrain - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>256</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3747&amp;sprak=Samisk&amp;Print=1</origFileName>
    <parallel_text location="samediggi-article-3747.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Mis lea buorre
      oktavuohta FeFo stivrrain</p>
    </section>
    <p><em type="italic">-</em> Mun lean hui duhtavaš otnáš
          čoahkkimiin, dadjá presideanta Egil Olli. Mii leat
          guorahallan guovddáš áššečuolmmaid mat gusket FeFo
          strategalaš plánii boahttevaš áigodaga várás, ja
          molssaeavttuid movt geavahit badjelbáhcaga.</p>
    <p>
        Almmuhan Magga, Sara Marja. </p>
    <p>
        Maŋumustá rievdaduvvon 04.06.2010
      </p>
    <p>Sámedikkis, Finnmárkku fylkkagielddas ja FeFos lea leamaš
          vuosttaš jahkásaš politihkalaš oktavuohtačoahkkin mii
          dollojuvvui Kárášjogas. - Dát čoahkkimat leat deaŧalaččat
          gulahallamiidda min gaskka, dadjá Egil Olli. </p>
    <p>Otnáš čoahkkimis almmuhuvvojedje guokte raportta. Nubbi
          lei NORUT "Finnmarkseiendommen under lupen"
          nammasaš raporta.</p>
    <p>Raporta lea miellagiddevaš. Muhto dat go raporttas boahtá
          ovdan ahte Sámediggi lea leamaš passiivvalaš, ii leat gal mu
          mielas riekta. Sámediggi lea oppa áiggi leamaš hirbmat
          aktiivvalaš, sihke finnmárkkuláhkaproseassas, FeFo ásaheami
          oktavuođas ja erenoamážit lea leamaš lávga gulahallan
          stivralahtuiguin, dadjá Olli. - Raporttas váilu maiddái sámi
          meahcásteami válddahallan, muhto raporta addá muđui hui buori
          gova FeFo positiivvalaš ovdáneami birra álggu rájes.</p>
    <p>Asplan Viak čalmmustii raportta molssaeavttuid hárrái movt
          geavahit FeFo badjelbáhcaga. -Sámediggi áigu váldit mielde
          raportta rávvagiid dego árvalussan viidáset bargui ođđa
          strategalaš plána ráhkadeamis áigodahkii 2011-2014.
          Sámediggeráđi bealis oaidnit mii ahte bargu strategalaš
          plánain lea nu deaŧalaš ahte dievasčoahkkin berrešii oažžut
          ášši meannudeapmái, dadjá presideanta Olli.</p>
    <p>Sámedikki barggus ovdal FeFo strategalaš plána mearrádusa
          dat bohtet ovdan min politihkalaš vuoruheamit. Jahkásaš
          politihkalaš oktavuohtačoahkkimat leat dán oktavuođas
          lunddolaš oasit oktavuođa doallamis go galgat lonuhallat
          oaiviliid Sámedikki, Finnmárkku fylkkagieldda ja FeFo
          gaskka.</p>
    <p>Nubbi politihkalaš oktavuohtačoahkkin dollojuvvo dán jagi
          loahpas.</p>
    <p>
                          *Sámediggepresideanta Egil Olli
                        </p>
    <p>
                          Telefovdna</p>
    <p>
                          Mobiila</p>
    <p>
                          E-poasta</p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no</p>
    <p>
      <em type="bold">Liŋka</em>
    </p>
    <p>Finnmarkku
                      fylkagielda čállán čoahkkima birra</p>
    <p>
                      Rapporta: Finnmarkseiendommen under
                      lupen</p>
    <p>
      <em type="bold">Fiillat</em>
    </p>
    <p>Rapporta man
                      Asplan Viak lea čállán</p>
  </body>
</document>
