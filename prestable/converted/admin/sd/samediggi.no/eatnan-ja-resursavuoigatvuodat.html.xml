<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>361</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.samediggi.no/layout/set/print/Eatnan-ja-resursavuoigatvuodat</origFileName>
    <parallel_text xml:lang="smj" location="ednam-ja-resurssarievtesvuodaj.html"/>
    <parallel_text xml:lang="sma" location="laante-jih-vierhtiereaktah.html"/>
    <parallel_text xml:lang="nob" location="land-og-ressursrettigheter.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Eatnan ja resursavuoigatvuođat / Sámediggi - Sametinget</p>
    <p>Oza doarjaga</p>
    <p type="title">Eatnan ja resursavuoigatvuođat</p>
    <p>Sámi árbevirolaš anu nugomat bivddu, meahcásteami, boazodoalu ja guolásteami ii leat stáhta dohkkehan vuođđun go sámit leat háhkan vuoigatvuođaid. Sápmelaččaid earenoamáš oktasaš atnu iige leat dohkkehuvvon dákkár atnun mii sápmelaččaide vuođđudivččii vuoigatvuođaid. Riikkaidgaskasaš riekteovdáneapmi, Norgga duopmostuollomearrádusat ja láhkaproseassat leat dagahan ahte maŋimus jagiid dađistaga leat dohkkehan ahte sápmelaččaid eatnan, čáziid ja valljodagaid árbevirolaš atnu maiddái addá oamastan- ja geavahanvuoigatvuođaid.</p>
    <p>Ovddasvástideaddji politihkkár</p>
    <p xml:lang="eng">President</p>
    <p xml:lang="sma">NSR</p>
    <p>Ávjovárri</p>
    <p>Aili Keskitalo</p>
    <p xml:lang="sma">Phone: +47 971 29 305</p>
    <p>aili.keskitalo@samediggi.no</p>
    <list>
      <p type="listitem">Eananvuoigatvuođat</p>
      <p type="listitem">Bivdovuoigatvuohta</p>
      <p type="listitem" xml:lang="ger">Kárten</p>
    </list>
    <p type="title">Sámediggi bargá</p>
    <list>
      <p type="listitem">Sámiid eatnan- ja resursavuoigatvuođat duohta dohkkehuvvojit.</p>
      <p type="listitem">Kártet vuoigatvuođaid mii maiddái sihkkarastá sámiid oktasaš vuoigatvuođaid.</p>
      <p type="listitem">Dakkár riektegova, mii lea dásseárvosaš miehtá árbevirolaš sámi guovllu ja mii sihkkarastá duohta ovttaláhkásašvuođa majoritehta ja minoritehta gaskkas, ja iešguđet sámi guovlluid gaskkas.</p>
    </list>
    <p type="title">Duogaš</p>
    <p>Eatnamiid ja valljodagaid guhkitáiggi atnu buvttiha oamastan-, hálden- ja geavahanvuoigatvuođaid eatnamiidda ja valljodagaide.</p>
    <p>Dat mii vuolggahii Áltá-čázádaga buođđudeami vuostálastimiid lei sápmelaččaid eanan- ja resursavuoigatvuođaid váilevaš dohkkeheapmi. Okta vuostálastimiid bohtosiin lei ahte ráđđehus jagi 1980.s nammadii sámi vuoigatvuođalávdegotti mii galgga čielggadit <span type="quote">”…sámi álbmoga rievttálaš dili eatnamiid ja čáziid geavahan- ja oamastanvuoigatvuođa ektui”</span>. Sámi vuoigatvuođalávdegoddi ovddidii vuosttaš oassečilgehusas jagi 1997:s ja nubbi oassečilgehusa ges 2007:s. Dohkkeheames eatnan- ja resursavuoigatvuođaid gullá dasa man vuosttažettiin sáhttá máinnašit priváhta vuoigatvuođadilliin. Dát earuhuvvo almmolašrievttálaš doaibmabijuin mat regulerejit čáhce- ja eananresurssaid geavaheami, ja mii maiddái galgá sihkkarastit sámi kultuvrra ávnnaslaš vuođu.</p>
    <p>Njuolggogeaidnu: NAČ 1997: 4 Sámi kultuvrra luondduvuođđu: http://www.regjeringen.no/nb/dep/jd/dok/nouer/1997/nou-1997-4.html?id=140720</p>
    <p>NAČ 2007: 13 Dat ođđa sámeriekti Sámi vuoigatvuođalávdegotti čielggadeapmi: http://www.regjeringen.no/nb/dep/jd/dok/nouer/2007/nou-2007-13.html?id=491883</p>
    <p>
      <em type="bold">Sámediggi bargun lea: </em>
    </p>
    <list>
      <p type="listitem">Leat konsultašuvdnabeallin ráđđehussii oažžumis dohkkehuvvot lága mii sihkkarastá sámiid vuoigatvuođaid eatnamiidda ja resurssaide ja nu ahte lága vuođđun leat olmmošvuoigatvuođat ja historjjálaš geavaheapmi.</p>
      <p type="listitem">Nammadit 3 lahttu 6:a lahttus Finnmárkkuopmodahkii mii hálddaša eatnamiid ja resurssaid Finnmárkkus finnmárkolága vuođul.</p>
      <p type="listitem">Mearridit njuolggadusaid dasa movt galgá árvvoštallat daid váikkuhusaid maid rievdaduvvon geavaheapmi dagaha sámi kultuvrii, boazodollui, meahcásteapmái, ealáhusdoibmii ja servodateallimii.</p>
      <p type="listitem">Meannudit áššiid main lea sáhka Finnmárkku meahci rievdaduvvon geavaheamis maid Finnmárkkuopmodat ovddida Sámediggái.</p>
    </list>
    <p>
      <em type="bold">Ruđaid juohkin Sámi vuoigatvuođaid čuovvoleapmái areálaide ja resurssaide 2015 </em>
    </p>
    <p>
      <em type="bold">Ohcci </em>
    </p>
    <p>
      <em type="bold">Juolluduvvon doarjja 2015 </em>
    </p>
    <p xml:lang="sma">Saemien Sijte</p>
    <p xml:lang="sms">250 000</p>
    <p>Bivdi – Mearrasámi bivdo- ja guolástanorganisašuvdna</p>
    <p xml:lang="sms">100 000</p>
    <p>Zorrovuođđudus</p>
    <p xml:lang="sms">100 000</p>
    <p>Sámeráđđi</p>
    <p xml:lang="sms">450 000</p>
    <p>Protect Sápmi vuođđudus</p>
    <p xml:lang="sms">450 000</p>
    <p>Ovttasbargojoavku Kalvvatnan bieggamillorusttegiid vuostá</p>
    <p xml:lang="sms">100 000</p>
    <p>Unjárgga gilisearvi</p>
    <p xml:lang="sms">200 000</p>
    <p>
      <em type="bold">SUBMI </em>
    </p>
    <p xml:lang="sms">
      <em type="bold">1 650 000 </em>
    </p>
  </body>
</document>
