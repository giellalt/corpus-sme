<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Ođđa museastruktuvra Davit Nordlándda ja Mátta-Romssa várás - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>196</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1611&amp;sprak=Samisk&amp;Print=1</origFileName>
    <parallel_text location="samediggi-article-1611.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD: Ođđa
      museastruktuvra Davit Nordlándda ja Mátta-Romssa várás</p>
    </section>
    <p>
          Sámediggeráđđi doarju evttohusaid nannet ovttasbarggu Davit
          Nordlándda ja Mátta-Romssa sámi museaid gaskkas, ja evttoha
          ahte ásahuvvo fágalaš ja hálddahuslaš ovttasbargu regionála
          museasiiddain.
        </p>
    <p>
        Almmuhan Hivand, Pål. </p>
    <p>
        Maŋumustá rievdaduvvon 13.02.2007
      </p>
    <p>
          - Norgga eiseválddit bidjet dál ollu resurssaid Norgga
          museadoaimmaide, muhto dán lassáneami eat leat oaidnán sámi
          museaid ektui. Go mii rávvet nannoset ovttasbarggu dálá
          kulturguovddážiid ja museaid gaskkas, de dat lea danne vai
          olles fágalaš gelbbolašvuohta ja ollislaš sámi perspektiiva
          nannejuvvo ja seammás váikkuhit ahte kulturguovddážat ja sámi
          museat jođihuvvojit beaktileappot, dadjá várrepresideanta
          Johan Mikkel Sara.</p>
    <p>
          Sámediggeráđđi rávve Sámedikki dievasčoahkkima váldit atnui
          ođđa modealla mo organiseret Davit Nordlándda ja Mátta-Romssa
          sámi museadoaimmaid. Dát mearkkaša ahte sámi museat buorebut
          oktiiordnejuvvojit sámi kulturguovddážiiguin ja besset mielde
          daid ovddideapmái. Ája sámi guovddáš, Várdobáiki sámi
          guovddáš, ja Árran julevsámi guovddáš ožžot
          váldoovddasvástádusa sámi museadoaimmain iežaset
          guovlluin.</p>
    <p>
          - Mun deattuhan ahte stáhtas lea ovddasvástádus das ahte
          maiddái museaođastusa sámi oassi oažžu ekonomalaš resurssaid.
          Sámi museadoaimmat leat álggahandásis, ja mii fertet oažžut
          vejolašvuođa ásahit ođđa sámi museaid ja nannet daid mat leat
          jo ásahuvvon, dadjá Sara.
        </p>
    <p></p>
    <p>Johan Mikkel
                        Sara</p>
    <p>Sámedikki
                        várrepresideanta</p>
    <p>
                          Johan Mikkel Sara
                        </p>
    <p>
                          Telefuvdna</p>
    <p>
                          Mobil</p>
    <p>22 42 48 05</p>
    <p>908 29 047</p>
    <p>
      <em type="bold">Almmolaš
                dokumeanta</em>
    </p>
    <p>Áššelisttu
                      dievvasčoahkkin 27.02.2007</p>
  </body>
</document>
