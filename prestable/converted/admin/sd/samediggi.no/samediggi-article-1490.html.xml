<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRM: Sámediggeráđi mielas lea buorre go guovllubivdoearreortnet evaluerejuvvo - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>207</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1490&amp;sprak=Samisk&amp;Print=1</origFileName>
    <parallel_text location="samediggi-article-1490.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Sámediggeráđi
      mielas lea buorre go guovllubivdoearreortnet evaluerejuvvo</p>
    </section>
    <p>
          Sámediggeráđi mielas lea buorre go lea álggahuvvon evalueren
          ja áigu buktit árvalusaid evaluerenraportii.
        </p>
    <p>
        Almmuhan Kuhmunen, John-Marcus. </p>
    <p>
        Maŋumustá rievdaduvvon 18.12.2006
      </p>
    <p>Ráđđelahttu Ann-Mari
          Thomassen Kenneth Hætta </p>
    <p>
          - Guolástus- ja riddodepartemeanta lea álggahan
          guovllubivdoeriid evaluerema Guolástusdutkamis Romssas.
          Sámediggeráđi mielas lea buorre go lea álggahuvvon evalueren
          ja áigu buktit árvalusaid evalueren¬raportii. Jos dán
          čielggadusa boađus čájeha ahte guovllubivdoearreortnet ii
          doaimma, de ferte ortnet heivehuvvot nu ahte mihttomearri
          ollašuvvá, dadjá ráđđelahttu Ann-Mari Thomassen.</p>
    <p>
          Gulaskuddancealkámušas čakčat lei Sámediggi mielas ortnegii
          ja čujuhii earret eará ahte fatnasat mat leat vuollel 15
          mehtera galget vuoruhuvvot. Sámedikki rolla ii galgga
          malssiduvvot Finnmárkku fylkkagielddain, mii njuolga hálddaša
          guovllubivdoearreortnega. Fylkkagielda dat juogada bivdoeari
          fylkka siskkobealde. Sámediggi áigu bargat viidáseappot
          oččodan dihte váikkuhanfámu guovllubivdoeriid
          hálddašeapmái.</p>
    <p>
          Sámediggi bargá aktiivvalaččat guolástuspolitihkain ja lea
          maŋimuš jagis leamaš mielde konsultašuvnnain Guolástus- ja
          riddodepartemeanttain go guoská guolástushálddašeapmái.
          Konsultašuvnnaid oktavuođas departemeanttain lea ságaškuššon
          eamiálbmotvuoigatvuođaid birra ja daid njuolggadusaid birra.
          Hui deaŧalaš lea čilgehit riektegažaldaga. Lea váttis
          fievrridit politihka dán suorggis jos vuoigatvuođat eai leat
          čilgejuvvon. Ođđajagis áigu Sámediggi konsulteret
          strukturortnega hárrái. Strukturdieđáhus lea deaŧalaš sámi
          guolástussii, danne go dat earret eará válddahallá
          bivdoearrejuohkima.</p>
    <p>
          - Sámediggi áigu searvat aktiivvalaččat guolástuspolitihkkii
          sihke našonála ja báikkálaš dásis. Mii áigut lávga gulahallat
          sámi guolásteaddjiiguin ja eará báikkálaš oasálaččaiguin
          ealáhusas, dadjá Thomassen loahpas.</p>
  </body>
</document>
