<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Juolluda ruđaid báikkálaš njuorjju-prošektii - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>456</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3787&amp;sprak=Samisk&amp;Print=1</origFileName>
    <parallel_text location="samediggi-article-3787.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Juolluda ruđaid
      báikkálaš njuorjju-prošektii</p>
    </section>
    <p>
      <em type="italic">Sámediggeráđđi juolluda 300.000 ru Mearrasámi
          gelbbolašvuođaguovddážii Porsáŋggu gielddas, prošektii
          njuorjju báikkálaš kultur- ja vuotnaovddideamis.</em>
    </p>
    <p>-Prošeakta sáhttá buvttihit
          ođđa doaimmaid ja optimismma vuonain gos guollebivdu lea
          vátnon. Denis Caviglia </p>
    <p>Mearrasámi gelbbolašvuođaguovddáš Porsáŋggus háliida
          bivdit njurjuid ja ávkkástallan daiguin ovddidan dihte
          Finnmárkku vuotnaservodaga.
          - <em type="italic">Prošeakta sáhttá buvttihit ođđa doaimmaid ja
          optimismma vuonain gos guollebivdu lea vátnon. Mii fertet
          atnit njurjuid deaŧalaš resursan, ii ge dušše guoržžoeallin,
          dadjá várrepresideanta Laila Susanne Vars.
          Ollugat leat mielde prošeavttas.</em> Njuorjju-prošeakta álggahuvvui 2009:s ja
          Sámediggi attii dalle doarjaga prošektii 204 000 ru.
          Prošeakta lei álggos ráddjejuvvon Porsáŋgguvutnii. Dál
          háliida Mearrasámi gelbbolašvuođaguovddáš ovddidit prošeavtta
          nu ahte eanet gielddat livčče mielde.
          Porsáŋggu gielda, Davvisiidda gielda, Gáŋgaviikka gielda,
          Deanu gielda, Bearalvági gielda, Unjárgga gielda ja
          Mátta-Várjjaga gielda servet prošektii.<em type="italic">Čuovvovaš váldočuoggát leat mielde
          prošeavttas:</em></p>
    <p>•Ž         Čatnat
          prošeavtta dan čieža gildii mat servet, politihkalaččat ja
          hálddahuslaččat.</p>
    <p>•Ž        
          Álggahit njuorjjobivddu vuonain ja oktiiortnet dan báikkálaš
          gielddalaš doaibmabijuiguin nugo addit njuorjjobáhčinbálkká.
          Dievasmahttit doaibmabijuiguin dakkár vuonain gos eai leat
          gielddalaš doaibmabijut.</p>
    <p>•Ž         Kártet
          vejolaš vuostáiváldinbáikkiid gáttis ja dahkat šiehtadusaid
          vuostáiváldimis ja vurkemis.</p>
    <p>•Ž         Kártet
          ja viidásit gaskkustit gáibádusaid maid njuorjjobivdit
          fertejit jeagadit, nugo mat movt meannudit njurjuiguin dan
          rájes go dat leat báhččojuvvon dan rádjai go dat
          buktojuvvojit vuostáiváldin báikkiide.</p>
    <p>•Ž         Ásahit
          dakkár fierpmádaga mas leat mielde njuorjjoaktevrrat, nugo
          bivdit, duojárat ja aktevrrat mat reidejit njuorjjobierggu
          biebmun.</p>
    <p>•Ž         Kártet
          ulbmillaš vugiid movt reidet náhki, lávga ovttasbargguin
          báikkálaš duojáriiguin..</p>
    <p>•Ž        
          Movttiidahttit geavahit njuorjjonáhki
          giehtaduodjeávnnasin.</p>
    <p>•Ž         Čađahit
          geavatlaš kurssaid namuhuvvon čieža gielddas duojáriidda ja
          eará berošteddjiide, buoridan dihte máhtolašvuođa náhki birra
          ja beroštumi dasa.</p>
    <p>•Ž        
          Buoridit máhtolašvuođa njuorjjobierggu birra biebmun, ja
          čađahit geavatlaš kurssaid gos oahppat ráhkadit biepmu
          njurjos, njuovvat dan ja reidet náhkiid ja bivdokurssa.</p>
    <p>•Ž        
          Gieddebargu/duođašteapmi mii čatnasa njuorjjonáliid
          registreremii gielddain mat servet prošektii.</p>
    <p>•Ž        
          Diehtojuohkinbargu mii čatnasa njuorjjonáliid
          kultiverendárbui, ja daid báikkálaš árbevieruide dan ektui.
          Duođaštanreaiddu ásaheapmi báikkálaš ekologalaš máhtolašvuođa
          várás árbedieđuid vuođul.</p>
    <p>•Ž        
          Movttidahttit geavahit njurjuid resursan mearrasámi
          turismmas, njuorjjosafári ja čájáhusaid oktavuođas.</p>
    <p>•Ž        
          Doaibmabijut guovddáš eiseválddiid ja dutkanbirrasiid várás
          oažžun dihte sin buorebut dohkkehit báikkálaš máhtolašvuođa
          dan áddejumi ektui makkár rolla njurjuin lea
          vuotnaekologiijas. Ásahit ovttasbarggu Mearradutkaninstituhta
          dutkanstašuvnnain mii lea Čuolovuonas.  </p>
    <p>•Ž         Ásahit
          ovttasbarggu Romssa universitehta guolledutkanfierpmádagain
          "Fávllis", duođaštan dihte báikkálaš máhtolašvuođa
          dutkanoktavuođas.</p>
    <p>•Ž        
          Prošeavtta vásihusaid vuođul ráhkadit evttohusa movt
          báikkálaš/guovlulaš riddonjuorjjohálddašeapmi galggašii
          doaibmat boahtteáiggis.<em type="italic">-</em><em type="italic">Čájeha ahte guollebivdu Finnmárkku
          vuonain lea geahppáneamen. Ollugat atnet dán ovdáneami áittan
          danne go vuotna lea ássama resursavuođđun vuonain. Dát áitta
          lea hui suorggahahtti danne go boahtteáigi riddo- ja
          vuotnaguovlluid nuorra olbmuide šaddá eahpesihkar. Ovdal lea
          njurjuiguin ávkkástallojuvvon árbevirolaš resursan, muhto
          ođđaset áiggis lea ávkkástallan nohkan. Njuorjjoprošeakta
          sáhttá movttiidahttit fas ávkkástallagoahtit njurguiguin
          deaŧalaš resursan ollu ealáhusaid siskkobealde, nugo
          ovdamearkka dihte turismma oktavuođas, ja dasto
          buvttadišgoahtit njuorjjobuktagiin biebmu ja biktasiid, dadjá
          várrepresideanta</em><em type="italic">Laila Susanne
          Vars.</em></p>
    <p>
        Almmuhan Østby, Jan Roger. </p>
    <p>
        Maŋumustá rievdaduvvon 24.06.2010
      </p>
    <p>
                          *Várrepresideanta Laila Susanne Vars
                        </p>
    <p>
                          Telefovdna</p>
    <p>
                          Mobiila</p>
    <p>
                          E-paosta</p>
    <p>+47 78 47 40 00</p>
    <p>+47 977 54 102</p>
    <p>laila.susanne.vars@samediggi.no</p>
  </body>
</document>
