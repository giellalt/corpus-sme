<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Sámi ovddidanfoanda ii unniduvvo - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>195</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1452&amp;sprak=Samisk&amp;Print=1</origFileName>
    <parallel_text location="samediggi-article-1452.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRD: Sámi
      ovddidanfoanda ii unniduvvo</p>
    </section>
    <p>
          Sámediggeráđđi háliida aiddostit ahte ii leat riekta nugo
          mediat mannán vahkus vikkahedje ahte juolludusat Sámi
          ovddidanfondii leat unniduvvon.
        </p>
    <p>
        Almmuhan Hivand, Pål. </p>
    <p>
        Maŋumustá rievdaduvvon 06.12.2006
      </p>
    <p>
          Sámedikki buseahttamearrádusa vuođul orru dego juolludus
          fondii livččii unniduvvon 2,6 miljon ruvnnuin. Dat ii leat
          dattetge riekta.</p>
    <p>
          - Mii leat foandda rámmas juolludan 500.000 ruvnno Sámi
          ovddidanfoandda evalueremii, oaidnin dihte olahitgo mii
          foandda mihttomeriid. Foandda mihttomearrin lea váikkuhit
          bargosajiid ásaheami sámi guovlluin ja dieinna lágiin láhčit
          dilálašvuođaid bissovaš ássamii sámi guovlluin. Lea hui
          deaŧalaš juste dál dan árvvoštallat, dadjá ráđđelahttu Jarle
          Jonassen.</p>
    <p>
          Dasa lassin lea bušeahtas vuhtii váldojuvvon váilevaš
          juolludusat Interreg-prográmmaide maidda Sámediggi searvá.
          Dát juolludusat leat ovdal addojuvvon reviderejuvvon
          stáhtabušeahta bokte, ja danne eai leat váldojuvvon mielde
          dán jagáš Sámedikki dábálaš bušeahtas. Dát lea 2,1 miljon
          ruvnno unnit 2006 reviderejuvvon bušeahta ektui. Oktiibuot
          addá dát dakkár gova ahte ovddidanfoandda rámma lea
          unniduvvon 2,6 miljon ruvnnuin.</p>
    <p>
          - Danne ii leat riekta ahte foandda rámmat leat unniduvvon.
          Mii geavahit muhtun ruđaid foandaortnega analyseremii ja
          evalueremii, ja rehkenastit ahte Ráđđehus juolluda
          Interreg-ruđaid reviderejuvvon bušeahtas jos ain leš sávaldat
          ahte Sámediggi galgá searvat Interreg-bargui, dadjá Jonassen
          loahpas.
        </p>
    <p>Jarle
                        Jonassen</p>
    <p>Sámediggeráđđelahttu</p>
    <p>
                          Jarle Jonassen
                        </p>
    <p>
                          Telefuvdna</p>
    <p>
                          Mobila</p>
    <p>78 47 40 00</p>
    <p>975 81 637</p>
  </body>
</document>
