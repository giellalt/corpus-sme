<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>PRD: Sámediggepresideanttain stuorra vuordámušat Helssegis - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>336</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=728&amp;sprak=Samisk&amp;Print=1</origFileName>
    <parallel_text location="samediggi-article-728.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRD:
      Sámediggepresideanttain stuorra vuordámušat Helssegis</p>
    </section>
    <p>
          Suoma, Ruoŧa ja Norgga beale Sámedikkepresideanttain leat
          stuorra vuordámušat áššedovdijoavkku evttohussii
          Davviriikkaid Sámekonvenšuvdnan. - Davviriikkat fertejit leat
          njunnožis eamiálbmotvuoigatvuođaid dohkkeheamis ja
          ovddideamis, deattuhit presideanttat. Davviriikkaid
          sámekonvešuvdna ferte mannat viidáseappot go ILO-konvenšuvnna
          nr. 19 uhcimusstándárda.
        </p>
    <p>
        Almmuhan Kuhmunen, John-Marcus. </p>
    <p>
        Vuosttaš geardde almmuhan 16.11.2005
      </p>
    <p>
          Suomas beale Sámediggepresideanta ja Sámi Parlamentáralaš
          Ráđi presideanta, Pekka Aikio, dajai sáhkavuorustis go
          konvenšuvdna geigejuvvui. – Konvenšuvnna lea áššedovdijoavku
          ráhkkanahttán ja dat lea ráhkadan konvenšuvdnaevttohusa, mas
          lea dievaslaš juridihkalaš vuođđu. Juohke čuokkis evttohusas
          lea bures dárkkkuhuvvon. Nu go mu dovddan dáid láhkadovdiid,
          de sáhtán maiddái dadjat ahte juohke sátni evttohuvvon
          teavsttas lea dárkkuhuvvon. Teavstta vuođđun lea maŋimus
          ovdáneapmi riikkaidgaskasaš ja riikkalaš láhkaaddimis.</p>
    <p>
          -Sámedikkit ja ministarat leat ovttasráđiid nammadan
          áššedovdijoavkku ja danne dat leat vihkkehallan
          árvvoštallamiiddiset ja evttohusaideaset sámi ja našunála
          beroštusaid gaskkas. Danne lea evttohus gaskaneassoahpamuš ja
          min mielas gal livččii evttohus berren mannat guhkkelebbui
          máŋgga suorggis, dadjá Ruoŧa beale Sámediggepresideanta,
          Lars-Andreas Baer.</p>
    <p>
          Dat Áššedovdijoavku, maid Suoma, Norgga ja Ruoŧa ráđđehusat
          ovttasráđiid dáid riikkaid sámedikkiiguin lea nammada, lea
          rahčan bures sámekonvenšuvnnain. Dat prinsihppa, mii dál lea
          olahuvvon, ahte lea dássitvuohta beliid gaskkas, mearkkaša
          ahte ráđđehusat ja daid ámmátolbmot eai sáhte šat máhccat
          dasa ahte mearridit eará go dan mii boahtá ovdan
          konvešuvnnas. Proseassa galgá maiddái boahtteáiggis leat
          sámiid ja ráđđehusaid oktasaš mearrádus.</p>
    <p>
          Norgga beale Sámediggepresideanta, Aili Keskitalo, deattuha
          ahte lea duhtadeaddjin go dákkár nana fágalaš gelbbolašvuohta
          lea leamaš čoahkis Áššedovdijoavkkus. - Dat ahte
          Áššedovdijoavku dál geige ovttajienalaš evttohusa, čájeha
          ahte bohtosis lea nana fágalaš vuođđu ja čatnaseapmi. Mii
          háliidit seammás giitit Áššedovdijoavkku rahčamuša ovddas dán
          viiddes ja dehálaš barggus, dadjá Keskitalo.</p>
    <p>
          Sámedikkit áigot geavahit áiggi dás dohko guorahallat
          evttohusa iešguđet beliid.</p>
    <p>
          - Mii eaktudit ahte iešguđet stáhtat meannudit ášši johtilit
          ja duođas dakkár gulaskuddamiin, mii čuovvu davviriikkaid
          geavada konvenšuvnnaid soahpamuša oktavuođas ja ahte
          Sámedikkit árjjalaččat oassálastet dán prosessii. Dát
          mearkkaša ahte Sámedikkit ja stáhtat vuos sohpet
          konvenšuvdnaevttohusa, mii dasto sáddejuvvo gulaskuddamii,
          ovdalgo dat sáddejuvvo ruovttoluotta ministariidda, geat
          sáhttet čállit vuollái maŋŋá go leat soahpan
          sámediggepresideanttaiguin. Dasto sáddejuvvo ášši
          parlameanttaide, lea sámediggepresideanttaid
          loahppajurdda.</p>
    <p>
          -Mii áigut dieđusge váikkuhit positiivvalaččat dasa,
          loahpahit sámediggepresideanttat.
        </p>
  </body>
</document>
