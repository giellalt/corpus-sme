<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámediggi čuovvola álggaheddjiid máttasámi guovllus  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>263</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=4008&amp;sprak=Samisk&amp;Print=1</origFileName>
    <parallel_text location="samediggi-article-4008.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sámediggi čuovvola
      álggaheddjiid máttasámi guovllus</p>
    </section>
    <p>
      <em type="italic">-Ádjána oažžut gánnáhahttivuođa easkka álggahuvvon
          fitnodagain ja danne lea deaŧalaš čuovvolit daid
          álggaheddjiid, geat ožžot doarjaga Sámedikkis, dadjá
          Sámedikki doaibmi várrepresideanta Marianne
          Balto.</em>
    </p>
    <p>Sara Marja Magga </p>
    <p>Sámediggi lea šiehttan VINN:ain čuovvolit sin geat leat
          álggahan lotnolasdoaimmaid máttasámi guovllus maŋimus viđa
          jagis. Dát dáhpáhuvvá ovttas Nordlándda fylkkasuohkaniin.</p>
    <p>Prošeavtta mihttomearri lea oahpahit oassálastiid mo sii
          sáhttet buoridit aiddo álggahuvvon doaimmaid
          gánnáhahttivuođa.</p>
    <p>Go doaibma álggahuvvo, de sáhttet mannat máŋga jagi
          ovdalgo fitnodagas lea badjebáza. Dakkár doaimmat ožžot
          menddo uhccán beroštumi sin bealis geat leat ruhtadan
          prošeavtta.
          Olahusjoavkun leat sámi lotnolasealáhusdoallit máttasámis.
          Dán vuoru leat ferten rádjet kurssa Mátta-Nordlándii ja
          Davvi-Trøndeláhkii.</p>
    <p>
      <em type="italic">Nannet ássama</em>
    </p>
    <p>
      <em type="italic">-Sámediggi lea vuoruhan ruhtadit ođđa doaimmaid,
          muhto dattetge lea leamaš deaŧalaš bisuhit ja ovddidit dálá
          doaimmaid ja nu sihkkarastit barggolašvuođa sámi guovlluin,
          dadjá doaibmi várrepresideanta Marianne
          Balto.</em>
    </p>
    <p>Sámediggái lea deaŧalaš čuovvolit ođđa álggaheddjiid vai
          sihkkarastojuvvo ahte álggaheaddjit válljejit rivttes vugiid
          álggahanmuttus.</p>
    <p>Čuovvoleapmi galgá dáhpáhuvvat čoagganemiid bokte. Galget
          leat golbma čoagganeami, juohke čoagganeapmi bistá guokte
          beaivvi.
          Fáddán leat gánnáhahttivuođa árvvoštallan,
          rehketdoallosuokkardeapmi, vuovdin- ja márkandilit,
          fierpmádatduddjon ja fitnodatovddideapmi.</p>
    <p>
      <em type="italic">Vuosttaš čoagganeapmi guovvamánus</em>
    </p>
    <p>Mii eat leat vel mearridan gos čoagganeamit galget leat -
          fertet oaidnit gos oasseváldit bohtet.</p>
    <p>
      <em type="italic">-Jus prošeakta lihkostuvvá, de áigu Sámediggi
          árvvoštallat čađahit sullasaš prošeavttaid eará sámi
          guovlluin ge, dadjá Balto.</em>
    </p>
    <p>Čuovvolanbargu galgá leat loahpahuvvon geassemánus.</p>
    <p>
      <em type="italic">Dieđiheapmi</em>
    </p>
    <p>
      <em type="italic">-VINN:as lea guhkes vásáhusat sullasaš bargguin,
          ja mii doaivut ahte ollu álggaheaddji dieđihit
          čuovvolanbargui, dadjá Balto.</em>
    </p>
    <p>Dat geat háliidit searvat sáhttet váldit oktavuođa Harald
          Granrudain, telefuvdna 908 33 126 dahje e-posta bokte:
          harald.granrud@vinn.no</p>
    <p>
        Almmuhan Østby, Jan Roger. </p>
    <p>
        Maŋumustá rievdaduvvon 08.12.2010
      </p>
    <p>
                          *Ráđđelahttu Marianne Balto
                        </p>
    <p>
                          Telefovdna</p>
    <p>
                          Mobiila</p>
    <p>
                          E-poasta</p>
    <p>+47 78 47 40 00</p>
    <p>+47 480 63 358</p>
    <p>marianne.balto@samediggi.no</p>
  </body>
</document>
