<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Egil Olli rabai álgoálbmot kongressa  - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>997</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3508&amp;sprak=Samisk&amp;Print=1</origFileName>
    <parallel_text location="samediggi-article-3508.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Egil Olli rabai
      álgoálbmot kongressa</p>
    </section>
    <p>Sámediggepresideanta Egil Olli rabai álgoálbmot kongressa Girkonjárggas otne. Dá lea su rahpansárdni. </p>
    <p>
        Almmuhan Østby, Jan Roger. </p>
    <p>
        Maŋumustá rievdaduvvon 04.02.2010
      </p>
    <p>Egil Olli halvnært  Johan Mathis Gaup  </p>
    <p>Álgoálbmotoappát ja -vieljat, stáhtačálli, sátnejođiheaddji ja dán kongreassa eará oassálastit. Giittán dan ovddas go beasan doallat ovtta dain álggahansáhkavuoruin dán álgoálbmogiid vuosttas Barentskongreassas. Mun rámidan lágideaddjit go sii leat nagodan oažžut áigái dán kongreassa. Sátnejođiheaddji Linda Randal lea juo sávvan bures boahtima Girkonjárgii ja stáhtačálli Erik Lahnstein lea dorjon kongreassa positiivvalaččat. Mun lean Egil Olli ja lean Norgga belde Sámedikki presideanta. Sámediggi lea sámiid álbmotválljen orgána, ja min politihkka galgá boahtit ávkin buot surggiide sámi servodagas. Sámedikki politihka vuođđun lea sámiid erenoamáš kultuvra, min oktasaš árvvut, vuođđooaidnu ja servodateallin, ja min historjjálaš gullevašvuohta árbevirolaš sámi ássanguovlluide. Sápmelaččat leat maiddái álgoálbmot árktalaš guovllus. Mii Barentsguovllu álgoálbmogat leat čoahkkanan odne digaštallat min ovddasteami Barentsovttasbarggu bajimus orgánain  . Dát fáddá lea midjiide dehálaš justa dannego lea <em type="italic">dehálaš oassálastit </em>daidda arenaide mat váikkuhit min eatnamiidda ja resurssaide maiguin mii ávkkástallat ja maidda mis lea gullevašvuohta. Dasto odne áigu konferánsa ovdanbuktit loahppajulggaštusa dán fáttá birra. Lean ilus go sáhtán muitalit didjiide ahte dát fáddá lea munnje hui movttiidahtti. Mannan vahkus guldalin Sámedikki várrepresideantta Laila Susanne Vars nákkáhallat juridihkalaš fáttás " <em type="italic">sápmelaččaid iešmearridanvuoigatvuohta </em>". Das čuvgii Vars mo sápmelaččaid dilli lea rievdan das ahte eallit iehčanasvuođas dasa ahte "kolonialiserejuvvot" davviriikkain ja Ruoššas, ja fas dasa ahte leat dakkár proseassas man mihttomearri lea nannet iešmearridanvuoigatvuođa. Dat dahkkojuvvo dál váldoáššis riikkaidgaskasaš rievtti bokte. Son čilge mo ođđa riikkaidgaskasaš norpmat leat ovdánan, ja mo álgoálbmotlihkadus lea váikkuhan dasa mo máilmmi servodat lea organiserejuvvon ja mo mearrádusat dahkkojuvvojit dakkár riikkaidgaskasaš forain, mat ovdal ledje dušše stáhtaid várás. Mii dárbbašit deaivvadit dál  . Ovttas mii sáhttit doarjut  guhte guoibmámet  sihke lagamužžan oččodemiin ovttadássásaš mihttomeriid ja prinsihpaid, muhto maiddái fágalaččat  mii sáhttit doarjut guhte guoibmámet. Odne áiggun čalmmustahttit sápmelaččaid ja álgoálbmogiid rolla Barents ovttasbarggus. </p>
    <p>Mii lea dehálaš álgoálbmogiid rolla barents ovttasbarggus ? Sámediggái lea hui dehálaš ahte mii álgoálbmogat leat ovddastuvvon dárbbašlaš formálalaš posišuvnnain vai sáhttit sihkkarastit álgoálbmogiidda váikkuhanfámu daidda áššiide mat gusket sidjiide. Min oaidnu lea vuođđuduvvon riikkaidgaskasaš riektái mii nanne álgoálbmogiid vuoigatvuođa sihke iešmearrideapmái ja <em type="italic">mielváikkuheapmái, </em>ja erenoamážit go geahččá: </p>
    <p type="listitem">·        ONa siviila
          ja politihkalaš vuoigatvuođaid konvenšuvnna ja</p>
    <p type="listitem">·        ONa
          ekonomalaš, sosiálalaš ja kultuvrralaš konvenšuvnna ,</p>
    <p type="listitem">·       
          ILO-konvenšuvnna ja</p>
    <p type="listitem">·       
          Álgoálbmotjulggaštusa.
          Álgoálbmotjulggáštusa sáhttá adnojuvvot riikkaidgaskasaš
          prinsihpaid čoakkáldahkan ja daid systematiseren, prinsihpaid
          maid ollu máilmmi stáhtat leat dohkkehan. Ja danne
          sisttisetdollet dakkár rievtti mii lea viidát dohkkehuvvon
          riikkaidgaskasaččat.
          Álgoálbmotjulggaštus dovddasta ahte lea áibbas dárbbašlaš
          árvvusatnit ja ovddidit daid vuoigatvuođaid mat álgoálbmogiin
          leat. Vuoigatvuođat mat leat vuođđuduvvon sin:</p>
    <p type="listitem">·       
          politihkalaš,</p>
    <p type="listitem">·        ekonomalaš ja
          sosiálalaš struktuvrraide,</p>
    <p type="listitem">·        sin
          kultuvrraide,</p>
    <p type="listitem">·        sin
          vuoiŋŋalaš árbevieruide,</p>
    <p type="listitem">·        sin historjái
          ja</p>
    <p type="listitem">·        sin
          eallinoidnui</p>
    <p type="listitem">·        ja
          erenoamážit dasa ahte sis lea vuoigatvuohta sierra
          eatnamiidda ja resurssaide.
          Julggaštus deattuha maiddái dárbbu árvvusatnit ja ovddidit
          daid álgoálbmotvuoigatvuođaid mat leat nannejuvvon
          šiehtadusain ja eará rievttálaččat vuođđuduvvon ortnegiin mat
          leat dahkkojuvvon stáhtaiguin.
          ONa Váldočoahkkin dadjá maiddái ahte sii jáhkket ahte jus
          álgoálbmogat besset hálddašit daid dáhpáhusaid mat gusket
          sidjiide ja sin eatnamiidda ja resurssaide, de sii nagodit
          seailluhit ja nannet:</p>
    <p type="listitem">·        iežaset
          ásahusaid,</p>
    <p type="listitem">·        iežaset
          kultuvrra</p>
    <p type="listitem">·        ja iežaset
          árbevieruid.</p>
    <p>Sin ovdáneapmi galgá dáhpáhuvvat álgoálbmoga dáhtu ja dárbbu vuođul. Álgoálbmotjulggaštus nanne viidáseappot dan ahte lea hui dárbbašlaš ahte buot álbmogiin lea vuoigatvuohta <em type="italic">iešmearrideapmái </em>. Dán vuoigatvuođa olis sii mearridit: </p>
    <p type="listitem">·        friija sin
          politihkalaš dili ja</p>
    <p type="listitem">·        ovddidit
          friija iežaset ekonomalaš, sosiála ja kultuvrralaš
          ovdáneami.
          Danne go julggaštus dohkkeha álgoálbmogiid vuoigatvuođaid, de
          dat lea mielde buorideamen:</p>
    <p type="listitem">·        stáhtaid ja
          álgoálbmogiid gaskasaš dili ja ovttasbarggu,</p>
    <p type="listitem">·        mii lea
          vuođđuduvvon  vuoiggalašvuhtii,</p>
    <p type="listitem">·       
          demokratiijii,</p>
    <p type="listitem">·       
          olmmošvuoigatvuođa árvvusatnimii,</p>
    <p type="listitem">·        buori dáhttui
          ja</p>
    <p type="listitem">·        dasa ahte ii
          galgga leat vealaheapmi.
          Lea dehálaš sihkkarastit min oassálastima formálalaš
          posišuvnnaide vai mii leat mielde dain mearridanproseassain,
          mat gusket min eatnamiidda ja resurssaide.
          Stáhta ja álgoálbmoga gaskasaš searvevuohta  ferte
          boahtit ovdan duohtapolitihkas ,
          lágain ja
          geavadis
          .Ovdamearka mii čielgasit čájeha dán dárbbu
          lea dálkkádatpolitihkka
          .</p>
    <p>Oljo-, gássa- ja minerálaindustriija váikkuha dálkkádatrievdamiidda mat fas dahket ođđa oljo-, gássa- ja minerálaindustriija vejolažžan. Dát dáhpáhuvvá erenoamážit Árktisas. Álgoálbmogiid biras dat lea mii sáhttá billašuvvat, eanet sisabahkkemat čuhcet sin eatnamiidda eai ge sii oaččo makkárge ovdduid nu go vejolašvuođa ođasmahttit iežaset servodagaid. Dakkár perspektiiva deattuha dan dárbbu  ahte álgoálbmogat ja stáhtat galget leat ovttaárvosaš bealit servodatovddideamis. Barentsovttas­barggus lea nu ahte buohkat mákset iežaset searvama ovddas. Dat mearkkaša dan ahte das geas lea ruhta, beassá searvat  , muhto dat geain lea heajut ekonomiija, báhcet olggobeallái  . <em type="italic">Erenoamáš dehálaš </em>lea ahte álgoálbmogiin lea ovddastus Barentsovttasbarggu buot dásiin  , maiddái Barentsráđis. Juohke álgoálbmotjoavku galggašii oažžut iežas álgoálbmotovddastusa Barentsráđi ministtarkonferánsii. Mearrideaddji dehálaš lea maiddái ahte álgoálbmogat oččošedje doarvái ekonomalaš resurssaid searvamii. <em type="italic">Mun váillahan </em>dan oktilašvuođa  maid min formála posišuvdna livččii addán jos min ovddastus Barentsráđis livččii formálalaččat bissovaččat dohkkehuvvon. <em type="italic">Sámediggái lea čielggas ahte dat livččii vuoiggaleamos. </em>Dása lea <em type="italic">mus ággan </em>dat ahte mis lea riekti searvat, ja beassat leat mielde váikkuheamen mearrádus­proseassain mat gusket midjiide go leat álgoálbmot. Mun čujuhan dás dasa maid eske dadjen mii álgoálbmotjulggaštusas  daddjojuvvo. <em type="italic">Mis leat ovdamearkkat </em>das ahte álgoálbmogiin leat posišuvnnat riikkaid­gaskasaš mearrádus­proseassain, ja dalle jurddašan Árktalaš ráđi  . Dán ovttasbarggus leat mielde árktalaš guovllu gávcci stáhta, ja dán ovttasbargui gullá ovttasbargu ovddasteaddji stáhtaid ráđđehusaid ja parlamentáralaš čoagganemiid gaskka. Árktalaš ráđđi, mii lea ráđđehusa ovttasbargoorgána, lea ásahuvvon ovddidit ovttasbarggu, oktiiordnema ja ovttasdoaibmama oktasaš áššiin, erenoamážit áššiin nugo ceavzilis ovdáneapmi ja birasgáhtten. <em type="italic">Dán ovttasbarggus </em><em type="italic">lea guđa álgoálbmotorganisašuvnnas bissovaš oasálastima stáhtus. </em>Sámediggi láve searvat maiddái Norgga delegašuvnna mielde Árktalaš ráđi ministtar­čoahkkimiidda. Dát čájeha ahte lea ávki bargat álgoálbmogiid váikkuhanfámu sihkkarastimiin  surggiin mat gusket midjiide. Dasa leat mis dál riikkaidgaskasaš arenat mat sáhttet váikkuhit dán ovdáneami, nugo </p>
    <p type="listitem">·        ON Bissovaš
          Forum ja</p>
    <p type="listitem">·        ON 
          álgoálbmot­vuoigatvuođaid áššedovdi­mekanismma 
          [4] (EMRIP).</p>
    <p>Dát áššedovdi­mekanisma lea ožžon mandáhta Olmmošvuoigatvuođaráđis analyseret " Álgoálbmogiid vuoigatvuođa searvat mearrádus­proseassaide".  Mii vuordit gaskaboddosaš raportta dán jagi ja loahpalaš raportta 2011:s. Mii leat proseassas, mis leat gaskaoamit maid sáhttit geavahit riikkaidgaskasaš foraid bokte, vuoigatvuođat ja stáhtalaš geavadat. Erenoamážit lea mis álgoálbmogiin doarjja guđet guimmiineamet. Danne háliidan mielas oaidnit otnáš prográmma, daid sáhkavuoruid ja ságastallamiid, man čuovvu loahppa­julggaštus. Mun lean sihkar das ahte dát lea miellagiddevaš ja oahppat ollu odne ja mun doaivvun ahte <em type="italic">buohkat geat čohkkájit sálas oččošedje insprirašuvnna ja jurdagiid movt álgoálbmogiid formálalaš rolla Barentsovttas­barggus ja eará áigeguovdilis arenain sáhtášii nannet. </em>Mun sávan buohkaide <em type="italic">lihku </em>Barents álgoálbmotkongreassain. Giittán din beroštumis. </p>
    <p>*Sámediggepresideanta Egil Olli </p>
    <p>Telefovdna </p>
    <p>Mobiila </p>
    <p>E-poasta </p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no </p>
  </body>
</document>
