<document xml:lang="sme" id="no_id">
  <header>
    <title>Sámi mánáidkulturguovddáš lappi mánáidkulturfierpmádaga oassin álggahii ođđa viđajagi áigodaga !</title>
    <genre code="admin"/>
    <author>
      <unknown/>
    </author>
    <year>2009</year>
    <wordcount>213</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1009&amp;Itemid=10</origFileName>
    <parallel_text location="lastenkultkesk09.pdf" xml:lang="fin"/>
    <parallel_text location="lastenkultkesk09.pdf" xml:lang="sms"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>SÁMI MÁNÁIDKULTURGUOVDDÁŠ   LAPPI MÁNÁIDKULTURFIERPMÁDAGA OASSIN  ÁLGGAHII OĐĐA VIĐAJAGI ÁIGODAGA !</p>
    <p>Diidalámppá lea mánáidkulturguovddážiid fierpmádat, man dárkkuhussan lea ovddidit mánáid ja nuoraid  dáidda-  ja  kulturbálvalusaid  olles  riikkas  doarjumiin  dálá  mánáidkulturguovddážiid doaimma  ja  ovddidit  dás  namuhuvvon bálvalusaid šaddama  dohko,  gos dat  eai  vel  leat.  Juohke Diidalámpá-fierpmádaga lahtus lea iežas dáidasuorgeguovdasaš ovddidansuorgi mánáidkultuvrras. Diidalámppá  mánáidkulturdoaibma  lea  viidánan  jagiid  áigge  árbevirolaš  kultursektoras  oassin viidásut dáidda- ja kulturbajásgeassima, ja oassin dearvvasvuođa ja buorredili guoskevaš barggu. Viđajahkásaš  doaibmaáigodagas  2009-2013  Lappi  mánáidkulturfierpmádahkii  gullet  Giema, Giemajávrri,  Roavvenjárgga  ja  Durdnosa  gávpogat,  Ranua  gielda  ja  Sámediggi,  mii  doaibmá Eanodaga, Anára, Soađegili ja Ohcejoga gielddain.</p>
    <p>Sámi  mánáidkulturguovddáža  doaimma  ruhtadit  Oahpahusministeriija,  sámeguovllu  gielddat (Eanodat,  Ohcejohka,  Soađegilli  ja  Anár)  ja  Sámediggi.  Fierpmádaga  lahtuid  bušeahtain Oahpahusministeriija  doarjaga  oassi  sáhttá  leat  eanemustá  bealli  ja  lahtuid  iežasruhtaoassi  fas uhcimustá bealli. Ruhtadanmearrádusat bargojit jahkásaččat.</p>
    <p>Sámi  mánáidkulturguovddáš  joatká  sámemánáid-  ja  nuoraid  giela  ja  kultuvrra  doarjuma bargobájiid, teemabeivviid ja dáhpáhusaid bokte. Dáiddasurggiin dorjojuvvojit erenomážit sáme kultuvra ja maiddái ráidogovvii ja mediabajásgeassimii gullevaš doaibma.</p>
    <p>Cuoŋománnu  lea  šuvggihan  ja    álggahan  Sámi  mánáidkulturguovddáža  ja    skuvllaid  ja  maiddái beaiveruovttuid oktasaš plánaid čohkkema doaibmajahkái 2009. Giđa áigge juohkimii buktojuvvo skuvllaid  mediabajásgeassima  dárbbuide  dahkkon  DVD-hápmásaš  oahppamateriálapakeahtta Gullosii  !  ja  vuosttas  Suomas  sámegillii  almmustahtton  ráidogovvasárguma  rávvagat  Smávva oahpis  ráidogovaid  sárgumii.  Jagi  2009  Diidalámpá-doaimmas  váldojuvvo  maiddái  vuhtii  Máná vuoigatvuođaid  ávvujahki.  Dán  jagi  dollojuvvo  ON:id  Máná  vuoigatvuođaid  soahpamuša  20-  jagi ávvujahki.</p>
  </body>
</document>
