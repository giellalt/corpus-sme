<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>196</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1745&amp;Itemid=10</origFileName>
    <parallel_text location="kielipesatiedote2012_inarinsaame.pdf" xml:lang="smn"/>
    <parallel_text location="kielipesatiedote2012.pdf" xml:lang="fin"/>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 134027 $; </version>
  </header>
  <body>
    <p xml:lang="sms">14.2.2012</p>
    <p>
      <em type="bold">SÁMI GIELLABESIID JA GIELLALÁVGUNRIEKKESDOAIMMA RUHTADEAPMÁI 500 000 EURO </em>
    </p>
    <p>Riikkabeaivvit  dohkkehii  stáhta  jagi  2012  bušeahtas  sierramearreruđa  sámiid  kultur-  ja giellabeassedoibmii  sámiid  ruovttuguovllus.  Ruhtadeapmi  juhkkojuvvo  sámedikki  bokte  doaimma ordnejeaddji  surggiide.  Oahpahus-  ja  kulturministeria  mieđihii  sámediggái  stáhtadoarjjan  350  000 euro  anárašgiela,  nuortalašgiela  ja  davvisámegiela  giellabeassedoibmii  sihke  150  000  euro sámemánáid ja –nuoraid giela ealáskahtti doibmii (giellabeasse- ja giellalávgunriekkesdoaibma).</p>
    <p>Giellabeassi lea gielalaš uhcitloguálbmoga dahje eamiálbmoga mánáide oaivvilduvvon dikšobáiki, gos  buot  doaibma  dáhpáhuvvá  álggu  rájes  dušše  beare  sámegillii.  Doaibma  čađahuvvo  nu  ahte lágiduvvo vuollái skuvlaahkásaš mánáide sámegielat beaivedikšu dahje rabas árrabajásgeassindoaibma sihke skuvlalaččaide veaigebeaidoaibma giellalávgunmetoda geavahemiin.<em type="bold"> </em></p>
    <p>Sámegiela  ja  –kultuvrra  ealáskahtti  riekkesdoaibma  čađahuvvo  nu  ahte  lágiduvvo  vuollái skuvlaahkásaš  mánáide  ja  skuvlalaččaide  muhtun  beaivve  vahkus  sámekultuvrii  vuođđuduvvi doaibma giellalávgunmetoda geavahemiin.</p>
    <p>Sámedikki stivra nannii čoahkkimisttis 2.2.2012 doarjagiid geavahanplánaid.</p>
    <p>Sámiid giellabeasse-ja giellalávgunriekkesdoaimma stáhtadoarjagat jagis 2012:<em type="bold"> </em>1.  Nuortalašgiela giellabeassi, Avvil 58 085 € 2.  Nuortalašgiela giellabeassi, Čeavetjávri 60 982 € 3.  Anárašgiela giellabeassi I, Anár 107 835 € 4.  Anárašgiela giellabeassi II, Avvil 95 450 € 5.  Anárašgiela giellabeassi III, Anár 77 238,75 € 6.  Davvisámegiela giellabeassi, Vuohčču 45 448,25 € 7.  Davvisámegiela giellabeassi, Gáregasnjárga-Ohcejohka 37 796 € 8.  Davvisámegiela giellalávgunriekkis, Eanodaga gielda 17 165 € </p>
    <p>Lassediehtu: Pia Ruotsala, sosiála- ja  dearvvasvuođačálli,  Sámediggi,  040-7262688,</p>
    <p xml:lang="sms">
      <em type="italic">pia.ruotsala@samediggi.fi </em>
    </p>
  </body>
</document>
