<document xml:lang="sme" id="no_id">
  <header>
    <title>Sámi gielladahku –bálkkašumi vuođustusat</title>
    <genre code="admin"/>
    <author>
      <unknown/>
    </author>
    <year>2011</year>
    <wordcount>266</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1912&amp;Itemid=10</origFileName>
    <parallel_text location="gielladahku_2011_perustelut-su-da-an-nu_4_.pdf" xml:lang="smn"/>
    <parallel_text location="gielladahku_2011_perustelut-su-da-an-nu_4_.pdf" xml:lang="sms"/>
    <parallel_text location="gielladahku_2011_perustelut-su-da-an-nu_4_.pdf" xml:lang="fin"/>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>
      <em type="bold">Sámi gielladahku  –bálkkašumi vuođuStuSat </em>
    </p>
    <p>Sámi gielladahku -bálkkašumi ulbmilin lea addit árvvu sámegielat bálvalusaid ja sámegiela dili ovddideami várás dahkkojuvvon ánssolaš barggu ovddas Suomas.</p>
    <p>Sámi gielladahku -bálkkašupmi mieđihuvvo Eanodaga gieldda bearašbeaiveruoktu Miessái čuovvovaš ákkaid vuođul:</p>
    <p>Bearašbeaiveruoktu Miessi lea ánssolaččat ollašuhttán doaimmastis sámiid gielalaš vuoigatvuođaid  ja  ovddidan  sámegiela  dili  ja  dan  seailuma.  Bearášbeaiveruoktu Miessi  lea  ovdamearka  das,  mo  smávva  resurssain  ja  sitkadis  bargguin  sáhttá oažžut áigái mearkkašahtti daguid sámegiela seailluheami várás. Bearašbeaiveruoktu Miessi lea doaibman Eanodagas 10 jagi ja dán áigge Miessi lea dikšon jagiid mielde measta 40 sámemáná. Eanodaga gielda gullá sámiid ruovttuguvlui ja gielddas sámegielat álbmot leat smávva unnitlohkun. Miesi dikšungiellan lea sámegiella ja dikšunbargoveaga eatnigiella lea sámegiella. Sámegielat  boahtteáiggi  sihkkarastima  geažil  lea  dehálaš,  ahte  sámemánát ožžot sámegielat beaivedivššu ja ahte beaivedikšu dasa lassin vuođđuduvvá sámekultuvra árvvuide. Mánáiguin barggadettiin lea hirbmat dehálaš systemáhtalaččat  geavahit  sámegiela  váldogielaid  nana  sajádagas  fuolakeahttá.  Miesi  bargoveahka  lea  lihkostuvvan  dán  barggus  ovdamearkkalaččat,  daningo  bargoveahka  lea čatnasan iežas bargui. Dáinna dikšunbargoveaga čatnasemiin iežas bargui ja nana sámegiela-  ja  kultuvra  máŋggabealat  ja  soddjilis  dáidduin  leat  ollášuhttojuvvon buot  sámemánáid  gielalaš  vuoigatvuođat,  maiddái  daid  sámemánáid,  geaid  sámegiela máhttu lea leamaš heittodut. Sitkadis bargguin lea leamaš mearkkašupmi sámegiela seailumii, mii fas oidno nu, ahte vuođđoskuvlii leat boahtán jahkásaččat sámegielat oahppit, geat lohket sámegiela dahje vázzet oahpu sámegillii.</p>
    <p>Sámi  gielladahku  –bálkkašumi  ulbmil  lea  movttiidahttit  bálkkašumi  oažžu buoridit  ovddežis  dan  barggu,  mii  bargojuvvo  sámegiela  ovdii  ja  movttiidahttit buot Eanodaga gieldda ja eará virgeoapmahaččaid buoridit sámegiela dili. Sámi gielladahku  -bálkkašumi  mielde  Eanodaga  gieldda  vástu  sámegielat  bálvalusaid ovdáneamis ja ovddideamis stuorru.</p>
    <p>Sámediggi  sávvá,  ahte  bálkkašupmi  movttiidahttá  Eanodaga  gieldda  buoridit sámegiela dili buot gieldda oassesurggiin ja maiddá eará virgeoapmahaččaid buoridit sámegielat bálvalusaid.</p>
  </body>
</document>
