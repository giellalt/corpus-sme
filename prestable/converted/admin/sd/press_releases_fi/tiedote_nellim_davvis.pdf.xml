<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>128</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1083&amp;Itemid=10</origFileName>
    <parallel_text location="tiedote_nellim_koltta.pdf" xml:lang="sms"/>
    <parallel_text location="tiedote_nellim_090901.pdf" xml:lang="fin"/>
    <parallel_text location="tiedote_nellim_inarinsaame.pdf" xml:lang="smn"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 134027 $; </version>
  </header>
  <body>
    <p xml:lang="sms">1.9.2009</p>
    <p xml:lang="sma">NELLIMA VUOVDERIIDDUID SOABADEAPMI</p>
    <p>Sámedikki  stivra  merkii  čoahkkimisttis  27.8.2009  iluin  diehtun  Meahcceráđđehusa  ja  Paadara vieljažiid  soahpamuša,  mii  guoská  bohccuid  guohtoneatnamiid  ráfáidahttima  vuovdedoalus  20 jahkái ja buot váidagiid ruovttoluotta geassima buot duopmostuoluin. Riidu Nellima eatnamiid geavaheamis  lea  čuohcán  Suoma  buorrebeaggimii  máilmmis  ja  boktán  ságastallama  Ovttastuvvon Našuvnnaid sierra orgánain. Lea dehálaš ahte áššis soabaduvvui ráđđádallamiiguin. Sámediggi giitá sihke  Paadara  vieljažiid  ja  Meahcceráđđehusa  válmmašvuođas  ráđđádallamiidda  ja  hálus  soabadit riiddu.  Mearrádus  čájeha  ahte  ráđđádallamiiguin  sáhttá  oktii  heivehit  sámi  boazodoalu  ja  vuovdedoalu intreassaid seamma guovllus.</p>
    <p>Sámediggi  sávvá,  ahte  Eana-  ja  meahccedoalloministeriija  addá  dás  ovddosguvluige Meahcceráđđehussii  návccaid  soabadit  vuovderiidduid  ja  Meahcceráđđehusa  vuoitomihttomearis sámiid ruovttuguovllus luhppojuvvošii. Meahcceráđđehusa, Nuortalašráđi ja Sámedikki ráđđádallan oktasaševttohus  PEFC  –  vuovdesertifierenkriteran  sámekultuvrra  ja  sámeealáhusaid  dorvvasteami várás boahtá caggat ođđa soahpameahttunvuođaid guovlluid eanageavaheamis.</p>
    <p>Lassedieđut:  Sámedikki ságajođiheaddji Klemetti Näkkäläjärvi,  tel: 0505242109, e-mail: klemetti.nakkalajarvi@samediggi.fi</p>
  </body>
</document>
