<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Čoahkkingirji 02/10</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <wordcount>1958</wordcount>
    <availability>
      <free/>
    </availability>
    <origFileName>http://innsyn.e-kommune.no/innsyn_sametinget_samisk/wfdocument.aspx?journalpostid=2010014541&amp;dokid=264083&amp;versjon=1&amp;variant=P&amp;ct=RA-PDF</origFileName>
    <parallel_text location="nkk2010-2.pdf" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 32948 $; file-specific xsl  Revision; common.xsl  $Revision: 64438 $; </version>
  </header>
  <body>
    <p>Ealáhus- ja kulturlávdegoddi
Čoahkkingirji 02/10
</p>
    <p>Ávjuvárgeaidnu 50, N -9730 Kárášjohka
Telefon +47 78 47 40 00
Telefaks +47 78 47 40 90
samediggi@samediggi.no
www.samediggi.no
</p>
    <p>Áigi: 26.05.10-28.05.10
Báiki: Kárášjohka
Áššelistu:
Saksnr.
</p>
    <p>Sakstittel
</p>
    <p>004/10
005/10
006/10
007/10
</p>
    <p>Gohččuma ja áššelisttu dohkkeheapmi
Áššejođiheaddji ja suoivvanáššejođiheaddji váljjen
Sámedikki minerálaplánaveahkki minerálaresurssaid iskkademiide ja roggamiidda
Sámedikki plánaveahkki sámi kultuvrra, ealáhusovddideami ja servodateallima sihkkarastimii
</p>
    <p>Sajis:
</p>
    <p>Jođiheaddji
Kåven, Toril Bakken
Nubbinjođiheaddji Pedersen, Geir Tommy
Miellahttu Haaker, Heidi P. Greiner
Miellahttu Oskal, Margit Eli Anti
Miellahttu Store, Knut
Miellahttu Eira, Mathis Nilsen
Miellahttu Bæhr, Per A.
Miellahttu Eliassen, Olaf
Miellahttu: Jensen, Skjalg
Várrelahttuhttu Nystad, Sten-Egil
Marthinsen, Aud (OB) ovddas
Várrelahttu Grape, Cecilie
Randi Skum (NSR) ovddas
Várrelahttu Inga, Arild Pettersen
Sundset, Inga-Lill (BB) ovddas
</p>
    <p>Nordkalottfolket (NKF)
Norgga Sámiid Riikkasearvi (NSR)
Bargiidbellodaga Sámediggejoavku (BB)
Bargiidbellodaga Sámediggejoavku (BB)
Bargiidbellodaga Sámediggejoavku (BB)
Norgga Sámiid Riikkasearvi (NSR)
Johttisápmelaččaid listu (FSL)
Árja (Á)
Bargiidbellodaga Sámediggejoavku (BB)
Ovddádusbellodat (OB
Norgga Sámiid Riikkasearvi (NSR)
Bargiidbellodaga Sámediggejoavku (BB)
</p>
    <p>Virgelobit
</p>
    <p>Mielláhttu Randi Skum
Mielláhttu Gunn Britt Retter
Mielláhttu: Inga-Lill Sundset
Mielláhttu Aud Martinsen
Várremielláhttu Arild Pettersen Ingas
lei virgelohpi 28.05.10
</p>
    <p>Norgga Sámiid Riikkasearvi (NSR)
Norgga Sámiid Riikkasearvi (NSR)
Bargiidbellodaga Sámediggejoavku (BB)
Ovddádusbellodat (OB)
Bargiidbellodaga Sámediggejoavku (BB)
</p>
    <p>Hálddahusas
</p>
    <p>Siv Marit Romsdal Eira
Gažaldat Sámediggeráđđái
</p>
    <p>Lávdegottis NSRa bealis lei gažaldat Sámediggeráđđái áššis 21/10.
Egil Olli sámediggeráđis vástidii gažaldahkii 26.05.10 dii 13.30
Lávdegottis NSRa bealis lei gažaldat Sámediggeráđđái áššis 23/10.
Vibeke Larsen sámediggeráđis vástidii gažaldahkii 26.05.10 dii 15.35
Čoahkkingirjji čálli: Siv Marit Romsdal Eira
</p>
    <p>2 siidu 12 siiddus
</p>
    <p>Lávdegottis JLa bealis ledje gažaldagat Sámediggeráđđái áššis 21/10.
Vibeke Larsen sámediggeráđis vástidii gažaldagaide 27.05.10 dii 09.30, dan lassin son vástidii
lávdegotti gažaldagaide minerálalága birra.
</p>
    <p>Čoahkkingirjji čálli: Siv Marit Romsdal Eira
</p>
    <p>3 siidu 12 siiddus
</p>
    <p>EKL 004/10: 20: Gohččuma ja áššelisttu dohkkeheapmi
</p>
    <p>Mearrádusárvalus:
</p>
    <p>Gohččuma dohkkeheapmi
24.03.10 gohččun dohkkehuvvui ovttajienalaččat
Gohččumii mielddistuvvon áššelistu dohkkehuvvui ovttajienalaččat čuovvovaš rievdadusaiguin:
Lávdegotti čoahkkin lea rabas.
</p>
    <p>Čoahkkingirjji čálli: Siv Marit Romsdal Eira
</p>
    <p>4 siidu 12 siiddus
</p>
    <p>EKL 005/10: 20: Áššejođiheaddji ja suoivvanáššejođiheaddji váljjen
</p>
    <p>Ášši 21/10 Sámedikki minerálaplánaveahkki minerálaresurssaid iskkademiide ja roggamiidda
Áššejođiheaddji Skjalg Jensen
Suoivanáššejođiheaddji Geir Tommy Pedersen
Ášši 23/10 Sámedikki plánaveahkki sámi kultuvrra, ealáhusovddideami ja servodateallima
sihkkarastimii
Áššejođiheaddji Mathis N. Eira
</p>
    <p>Čoahkkingirjji čálli: Siv Marit Romsdal Eira
</p>
    <p>Suoivanáššejođiheaddji Knut Store
</p>
    <p>5 siidu 12 siiddus
</p>
    <p>EKL 006/10: Sámedikki minerálaplánaveahkki minerálaresurssaid
iskkademiide ja roggamiidda
</p>
    <p>Ealáhus- ja kulturlávdegotti árvalus
Álgu
</p>
    <p>Maŋŋágo Stuorradiggi dohkkehii ođđa minerálalága de šattai deaŧalaš Sámediggái sáhttit njuolgga
váikkuhit boahtteáiggi mineráladoaimma sámi guovlluin Norggas. Dat minerálaplánaveahkki maid
Ealáhus- ja kulturlávdegoddi lea meannudan, galgá leat Sámediggái veahkkin das mo sámi kultuvra,
ealáhusat ja ássan fuolahuvvo mineráladoaimmaid oktavuođas sámi guovlluin.
</p>
    <p>Mearkkašumit
</p>
    <p>Lávdegotti eanetlohku, Bargiidbellodaga sámediggejoavkku (BB)lahtut Knut Store, Arild Pettersen
Inga, Heidi Persdatter Greiner Haaker, Margit Eli Anti Oskal ja Skjalg Jensen, Árja lahttu Olaf
Eliassen ja Nordkalottfolket lahttu Toril Bakken Kåven,
oidnet minerálaplánaveahki deaŧalaš reaidun das ahte sihkkarastit sámi beroštusaid
mineráladoaimmaid oktavuođas sámi guovlluin. Vuođđun šiehtadallamiidda vejolaš
minerálafitnodagaiguin ferte leat ollislaš ealáhuspolitihkka ja erenoamážit minerálapolitihkka.
Sámedikki politihkka minerálaroggamiid oktavuođas boahtá ovdan iešguđet dokumeanttain ja
mearrádusain, earret eará áššiin 47/08 ja 27/09. Dát oktan dán ášši áššečielggadusain lea buorre
vuođđun ollislaš politihkkii mineráladoaimmaid oktavuođas ealáhussan sámi guovlluin.
Lávdegoddi bivdá ahte Sámedikki minerálapolitihkka mearriduvvo ollislažžan, juogo oassin áššis
ollislaš sámi ealáhuspolitihka birra, dahje sierra politihkkasuorgin. Deaŧalaš fáttát mat livčče
čielggadanveahkkin, leat etihkalaš njuolggadusat, čorgen maŋŋá ruvkedoaimmaid,
eaiggátvuođastruktuvrrat ja birasstandárddat.
</p>
    <p>Norgga sámiid riikkasearvvi (NSR) láhtut, Ger Tommy Pedersen, Cecilie Grape ja Mathis N. Eira
Mineráladoaimmat sámi guovlluin
Norgga sámiid riikkasearvvi (NSR) láhtut, Ger Tommy Pedersen, Cecilie Grape ja Mathis N. Eira
čujuhit Sámedikki mearrádusaide áššiin 47/08 ja 27/09. Stuorradiggi dohkkehii 10.06.09 minerálalága
ja dat bođii fápmui 01.01.10. Dát lahtut gávnnahit ahte láhka ii ollašuhte stáhta álbmotrievttálaš
geatnegasvuođaid sápmelaččaid ektui eai ge sii sáhte mieđihit minerálaláhkii, ja ahte Sámediggi dán
vuođul ii ge sáhte mieđihit daidda doaimmaide maid láhkaevttohus áiggošii muddet.
Dát lahtut oaivvildit ahte Sámediggi árjjalaččat ferte sihkkarastit sámi kultuvrra luondduvuđđosa, ja
fuolahit sámi eana- ja resursavuoigatvuođaid álbmotrievtti, siskkáldas rievtti, historjjálaš
vuoigatvuođaid, ja sámi riekteáddejumi ja geavaheami vuođul.
</p>
    <p>Čoahkkingirjji čálli: Siv Marit Romsdal Eira
</p>
    <p>6 siidu 12 siiddus
</p>
    <p>Dát lahtut oaivvildit ahte minerálaláhkaevttohus mudde minerálaoamasteami ja -ávkkástallama, vaikke
vel evttohus ii sihkkarastte doarvái suodjaleami sámi vuoigatvuođaide sisabahkkema oktavuođas,
oassálastima mearrádusproseassaide ja ávkki roggama oktavuođas.
Dát lahtut gávnnahit ahte láhka nu mo dat lea dál, ii atte ovttasbargovuođu minerálavuđot
ealáhusovddideapmái árbevirolaš sámi guovlluin. Láhtut háliidit dakkár lágaid maid vuođul buohkain
lea vejolaš plánet boahtteáiggi ja mat addet vejolašvuođa árbevirolaš ja ođđa ealáhusaide doaibmat
bálddalagaid. Nu mo láhka lea dál, de dat hehtte mineráladoaimmaid dan sajis go ovddidit daid
árbevirolaš sámi ássanguovlluin nu guhká go láhka ii fuolat sámi vuoigatvuođaid. Lahtut várrejit
dakkár ovddideami vuostá mas ođđa industriijadoaibma áitá árbevirolaš geavaheami dahje sámi
ealáhusaid ja dakko bokte sámi kultuvrra vuđđosa.
Dát lahtut oaivvildit ahte Sámediggi ferte ráhkadit ollislaš rámmaid daidda mineráladoaimmaide mat
čađahuvvojit sámi árbevirolaš guovlluin, mat maid bidjet etihkalaš standárddaid Sámedikki
minerálapolitihkkii. Dát rámmat galget leat vuođđun Sámedikki ja minerálafitnodagaid gaskasaš
šiehtadallamiidda mineráladoaimmaid birra sámi guovlluin.
Dakkár rámmaide gullet etihkalaš njuolggadusat dakkár doaimmaide, birasdeasttat, sosiála ja
kultuvrralaš deasttat, ekonomalaš buhtadus ja Sámedikki rolla ealáhusovddideaddjin ja oassálastin
sámi guovlluin, dás maiddái gávppálaš eaiggátvuođa čielggadeapmi industriijadoaimmaid oktavuođas
ja industriijaovddideami oassálastima oktavuođas.
Dát lahtut oaivvildit ahte Sámediggi ferte ráhkadit šiehtadallanmálle mii čielggada guđe láhkai
šiehtadallamat galget dahkkojuvvot ja mii dat galgá leat mielde vejolaš šiehtadusain. Šiehtadallamiid
oktavuođas ferte vuos šiehtaduvvot guđe bealit galget oassálastit šiehtadallamiidda, ja šiehtadallamiid
eavttut ja rámmat.
Dát lahtut oaivvildit ahte Sámedikkis lea ovddasvástádus das ahte atnit ollislaš fuola buot guoskevaš
sámi beroštusain go meannuda mineráladoaimmaid, álbmotriekti lea oassi sámi guovlluid
mineráladoaimmaid rámmas. Dát lahtut deattuhit ahte minerálaid iskkadeapmi ja roggan sáhttá dušše
čađahuvvot go máilmmiviidosaš olmmošvuoigatvuođat adnojit dievaslaččat árvvus ja doahttaluvvojit
árjjalaččat, ja dan láhkai dat leat mielde duddjomin rehálaš ja ceavzilis ovddideami.
Johttisápmelaččaid listtu (JL) lahttu Per A. Bæhr
lea oaidnán ahte ođđa plána- ja huksenlága oktavuođas lea Sámediggi ožžon rolla mii addá Sámediggái
ovddasvástádusa fuolahit sámi beroštumiid dakko bokte ahte Sámediggi sáhttá vuosttaldit dakkár
plánaid, main leat stuorra váikkuhusat sámi kultuvrra luondduvuđđosii olles árbevirolaš sámi guovllus.
Boazodoalus lea dákkár rolla ođđa plána- ja huksenlágas. Boazodoalus lei maid dákkár rolla ovddit
plána- ja huksenlágas, fuolahit boazodoalu beroštumiid.
Ferte vuos guorahallat mo dákkár minerálaplánaveahkki sáhttá váikkuhit dan rollii mii omd.
boazodoalus, eará vuođđoealáhusain ja bealálaččain lea ja lea leamaš, ovddeš ja dáláš plána- ja
huksenlága ja vuođđolága § 105 b oktavuođas, ovdalgo dákkár minerálaplánaveahkki dohkkehuvvo.
</p>
    <p>Čoahkkingirjji čálli: Siv Marit Romsdal Eira
</p>
    <p>7 siidu 12 siiddus
</p>
    <p>Evttohusat
</p>
    <p>NSRas
Evttohus 1
</p>
    <p>Boahtá Sámediggeráđi árvalusa sadjái
Mineráladoaimmat sámi guovlluin
Sámediggi čujuha Sámedikki mearrádusaide áššiin 47/08 ja 27/09. Stuorradiggi dohkkehii 10.06.09
minerálalága ja dat bođii fápmui 01.01.10. Sámediggi gávnnaha ahte láhka ii ollašuhte stáhta
álbmotrievttálaš geatnegasvuođaid sápmelaččaid ektui eai ge sii sáhte mieđihit minerálaláhkii. Dat
mearkkaša ahte Sámediggi dán vuođul ii ge sáhte mieđihit daidda doaimmaide maid láhkaevttohus
áiggošii muddet
Sámediggi áigu árjjalaččat sihkkarastit sámi kultuvrra luondduvuđđosa, ja fuolahit sámi eana- ja
resursavuoigatvuođaid álbmotrievtti, siskkáldas rievtti, historjjálaš vuoigatvuođaid, ja sámi
riekteáddejumi ja geavaheami vuođul.
Minerálaláhkaevttohus mudde minerálaoamasteami ja -ávkkástallama, vaikke vel evttohus ii
sihkkarastte doarvái suodjaleami sámi vuoigatvuođaide sisabahkkema oktavuođas, oassálastima
mearrádusproseassaide ja ávkki roggama oktavuođas.
Sámediggi gávnnaha ahte láhka nu mo dat lea dál, ii atte ovttasbargovuođu minerálavuđot
ealáhusovddideapmái árbevirolaš sámi guovlluin. Sámediggi háliida dakkár lágaid maid vuođul
buohkain lea vejolaš plánet boahtteáiggi ja mat addet vejolašvuođa árbevirolaš ja ođđa ealáhusaide
doaibmat bálddalagaid. Nu mo láhka lea dál, de dat hehtte mineráladoaimmaid dan sajis go ovddidit
daid árbevirolaš sámi ássanguovlluin nu guhká go láhka ii fuolat sámi vuoigatvuođaid. Sámediggi várre
dakkár ovddideami vuostá mas ođđa industriijadoaibma áitá árbevirolaš geavaheami dahje sámi
ealáhusaid ja dakko bokte sámi kultuvrra vuđđosa.
Sámediggi áigu ráhkadit ollislaš rámmaid daidda mineráladoaimmaide mat čađahuvvojit sámi
árbevirolaš guovlluin, mat maid bidjet etihkalaš standárddaid Sámedikki minerálapolitihkkii. Dát
rámmat galget leat vuođđun Sámedikki ja minerálafitnodagaid gaskasaš šiehtadallamiidda
mineráladoaimmaid birra sámi guovlluin.
Dakkár rámmaide gullet etihkalaš njuolggadusat dakkár doaimmaide, birasdeasttat, sosiála ja
kultuvrralaš deasttat, ekonomalaš buhtadus ja Sámedikki rolla ealáhusovddideaddjin ja oassálastin
sámi guovlluin, dás maiddái gávppálaš eaiggátvuođa čielggadeapmi industriijadoaimmaid oktavuođas
ja industriijaovddideami oassálastima oktavuođas.
Sámediggi áigu ráhkadit šiehtadallanmálle mii čielggada guđe láhkai šiehtadallamat galget
dahkkojuvvot ja mii dat galgá leat mielde vejolaš šiehtadusain. Šiehtadallamiid oktavuođas ferte vuos
šiehtaduvvot guđe bealit galget oassálastit šiehtadallamiidda, ja šiehtadallamiid eavttut ja rámmat.
Sámedikkis lea ovddasvástádus das ahte atnit ollislaš fuola buot guoskevaš sámi beroštusain go
meannuda mineráladoaimmaid, álbmotriekti lea oassi sámi guovlluid mineráladoaimmaid rámmas. Dát
lahtut deattuhit ahte minerálaid iskkadeapmi ja roggan sáhttá dušše čađahuvvot go máilmmiviidosaš
olmmošvuoigatvuođat adnojit dievaslaččat árvvus ja doahttaluvvojit árjjalaččat, ja dan láhkai dat leat
mielde duddjomin rehálaš ja ceavzilis ovddideami.
Čoahkkingirjji čálli: Siv Marit Romsdal Eira
</p>
    <p>8 siidu 12 siiddus
</p>
    <p>JLas ja Árjas
</p>
    <p>Evttohus 2
</p>
    <p>Ášši maŋiduvvo.
Ferte vuos guorahallat mo dát minerálaplánaveahkki sáhttá váikkuhit dan rollii mii omd. boazodoalus,
eará vuođđoealáhusain ja bealálaččain lea ja lea leamaš, ovddeš ja dáláš plána- ja huksenlága ja
vuođđolága § 105 b oktavuođas.
OBas
</p>
    <p>Evttohus 3
</p>
    <p>Minerálaroggan lea muddejuvvon dain lágain ja láhkaásahusain maid Stuorradiggi ja Ráđđehus addet.
Direktoráhta addá konsešuvnnaid. Jus galget biddjojuvvot eavttut mat unnidit vahágiid ja váikkuhit
ceavzilis ovddideapmái, de dat galget sihkkarastit oppalaš beroštusaid buot ássiide.
</p>
    <p>Lávdegotti ráva
</p>
    <p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:
Sámediggi doarju muđui Sámediggeráđi árvalusevttohusa.
</p>
    <p>Čoahkkingirjji čálli: Siv Marit Romsdal Eira
</p>
    <p>9 siidu 12 siiddus
</p>
    <p>EKL 007/10: Sámedikki plánaveahkki sámi kultuvrra,
ealáhusovddideami ja servodateallima sihkkarastimii
</p>
    <p>Ealáhus- ja kulturlávdegotti árvalus
Álgu
</p>
    <p>Sámedikki plánaveahkki lea vuođđun sámi kultuvrra, ealáhusdoaimmaheami ja servodateallima
sihkkarastimii. Stuorradiggi dohkkehii Plána- ja huksenlága ođđa plánaoasi 05.06.08 ja dat bođii
fápmui 01.01.09. Sámediggi mieđihii láhkaevttohussii áššis 24/07 Mineráladoaimmat Sámi guovlluin
</p>
    <p>Evttohusat
</p>
    <p>Bargiidbellodaga sámediggejoavkku (BB)lahtuin Knut Store, Arild Pettersen Inga, Heidi Persdatter
Greiner Haaker, Margit Eli Anti Oskal ja Skjalg Jensen, Norgga sámiid riikkasearvvi (NSR) lahtuin
Mathis N. Eira, Geir Tommy Pedersen ja Cecilie Grape, Árja lahtus Olaf Eliassen, Johttisápmelaččaid
listtu (JL) lahtus Per A. Bær ja Nordkalottfolket lahtus Toril Bakken Kåven,
</p>
    <p>Evttohus 1
</p>
    <p>Lasáhus Sámediggeráđi árvalusevttohusa goalmmát teakstaoasi maŋimus cealkagii:
Plánabarggus ferte váldit erenoamáš deastta dain sámi kulturdoaimmain ja ealáhusain, mat leat
áitojuvvon ja garrasit gáržžiduvvo, nu go kulturvuđot ávkkástallama, meahcceealáhusaid, mearrasámi
guolásteami ja lotnolasdoaluid, eanadoalu ja boazodoalu.
Čuokkis 6.3
Lasáhus:
… go šibitdoallu sáhttá biebmat dálvvi miehtá, ja areálaid dárbbašlaš installašuvnnaide.
Čuokkis 6.4
Rievdadus:
Sihko sáni ”ja” 3. linjás.
Lasáhus maŋimus cealkagii; Dát guoská earret eará guovlluide fuođđobivddu, guollebivddu,
muorračuohppama, murjema ja gámasuinniid čuohppama várás, ja maiddái ávdnasiid viežžama várás
duddjomii ja dakkár doaimmaide main eaŋkalolbmot dahje joavkkut ollásit dahje muhtun muddui ellet
ja maidda dárbbašit ávdnasiid, ja areálaid dárbbašlaš installašuvnnaide.
6.5 rievdaduvvo dánin:
Gielddaplána areálaoassi ja regulerenplánat galget nu guhkás go lea dárbu sihkkarastit
boazodoalloareálaid boazodoalu deaŧaleamos resursavuođđun, dát guoská earret eará dárbbašlaš
giđđa-, geasse-, čakča- ja dálveguohtumiidda, ja maiddái johtolagaide, boazobálgáide,
vuojehangaskkaide, njuovvan- ja mearkunbáikkiide, guottet-, bálgan- ja ragatguovlluide, areálaide
dárbbašlaš installašuvnnaide.
Čuokkis 7 Buhtadus vahága, heađušteami dahje eretduvdima ovddas
Čuokkis 7 rievdaduvvo dánin:
</p>
    <p>Čoahkkingirjji čálli: Siv Marit Romsdal Eira
</p>
    <p>10 siidu 12 siiddus
</p>
    <p>Go árvvoštallojuvvo dagahago oktage mearrádus mii lea dahkkojuvvon plána- ja huksenlága mearrádusaid mielde, vahága, heađušteami dahje eretduvdima árbevirolaš geavaheapmái, de lea vejolaš
deattuhit dan, go daid ovddas leat buhtadassan doaibmabijut mat leat ávkin sámi kultuvrii, ealáhusdoaibmamii dahje servodateallimii.
</p>
    <p>OBas
Evttohus 2
</p>
    <p>Sámediggeráđi árvalusevttohusa vuosttaš cealkkaoassi rievdaduvvo dánin:
Stuorradiggi dohkkehii plána- ja huksenlága ođđa plánaoasi 05.06.08 ja dat bođii fápmui 01.07.09.
Sámediggi mieđihii láhkaevttohussii Áššis 24/07. Lága ulbmil lea oččodit ceavzilis ovdáneami buorrin
juohkehažžii, servodahkii ja boahttevaš buolvvaide dakko bokte ahte plánen lága vuođul lea mielde
oktiiordnemin stáhta, regionála ja gieldda bargamušaid nu ahte dat addet mearridanvuođu
resursageavaheami ja -suodjaleami oktavuođas. Plánaoasi mearrádus bargamušaid ja deasttaid birra
plánemis ollista lága plánavuogádaga ulbmilmearrádusa. Deaŧalaš deasta plánemis lága vuođul lea
sihkkarastit almmolašvuođa beroštusaid kultuvrii, ealáhusdoaibmamii ja servodateallimii.
(Ođđa teaksta lea vuolláisárgojuvvon)
Buot dat eará ráđi evttohusas sihkkojuvvo.
</p>
    <p>Lávdegotti ráva
</p>
    <p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:
Sámediggi doarju muđui Sámediggeráđi árvalusevttohusa.
</p>
    <p>Čoahkkingirjji čálli: Siv Marit Romsdal Eira
</p>
    <p>11 siidu 12 siiddus
</p>
    <p>Vuolláičállit leat lohkan čoahkkinbeavdegirjji ja leat gávnnahan ahte čoahkkingirjái fievrriduovvon
mearrádusat leat nu mo *lávdegoddi lea mearridan.
Kárášjohka, 28.05.10
</p>
    <p>Toril Bakken Kåven
lávdegotti jođiheaddji
</p>
    <p>Skjalg Jensen
Áššejođiheaddji
</p>
    <p>Čoahkkingirjji čálli: Siv Marit Romsdal Eira
</p>
    <p>Mathis N. Eira
áššejođiheaddji
</p>
    <p>12 siidu 12 siiddus
</p>
  </body>
</document>
