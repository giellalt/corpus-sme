<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>2526</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=257&amp;Itemid=10</origFileName>
    <parallel_text location="loppuraportti_musa.pdf" xml:lang="fin"/>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>
      <em type="bold">S ÁMI MUS IHKKAGUOVDDÁŠ FIDNU LOAHPPARAPORTA </em>
    </p>
    <p>
      <em type="bold">1. Duogášdieđut  </em>
    </p>
    <p>Prošeavtta namma  Sámi musihkkaguovddášfidnu  Prošeaktakoda S85948 Ulbmilprográmma 1B Doaibmalinnjá  Doaibmanollisvuohta 6, M áhttima ovddideapmi dálonguovlluin  Prošeavtta váldovástueiseváldi Lappi leanaráđđehus Prošeavtta hálddašeaddji organisašuvdna Sámediggi Prošeavtta vástuolmmoš Juha Guttorm, hálddahushoavda Telefonnummir 016-655021 Boastačujuhus Saarikoskentie 4, 99870 Anár</p>
    <p>Loahpparaportta čálii Sámi musihkkaguovddášfidnu prošeaktahoavda Annukka Hirvasvuopio-Laiti.</p>
    <p><em type="bold">2. Čoahkkáigeassu prošeavtta ollašuhttimis ja bohtosiin </em> </p>
    <p>Prošeavtta ulbmilat:</p>
    <p><em type="bold">S ámi musihkkaguovddášfidnu ulbmilin lei čilget S ámi musihkkaguovddášfidnu vuođđudeami ja  álggaheami  eavttuid  oassin  Sámi  kulturguovddážis,  mii  ráhkaduvvo  Anárii,  ja  dan dárkkuhusas  koordineret  ja  organiseret  sámemusihkkaoahpahusa  skuvllaide;  oahppiide  ja oahpaheaddjiide,  ja  vel  joatkit  Ijahis  Idja  –  eamiálbmotmusihkkadáhpáhusa  ovddideami  ja plánema. </em> </p>
    <p>Sámi musihkkaguovddášfidnu prošeaktahoavdan válljejuvvui <em type="bold">Annukka Hirvasvuopio-Laiti</em>   ja su veahkkin  prošeaktabargi  <em type="bold">Jussi  Isokoski.  </em>Lappi  leanaráđđehus  mieđihii  prošektii  joatkkaáiggi  30.11.2007 rádjai, álgoálggus dat galggai nohkat 31.10.2007. </p>
    <p>Prošeakta lei  joatkkafidnu  Sámemusihkkaoahpahusa ovddidanfidnui,  mas ráhkaduvvojedje  eavttut sámemusihka  oahpahusa  álggaheapmái.  ESR-fidnu  Sámemusihka  oahpahusa  ovddidanfidnu doaimmai 1.1.2005 rájes njukčamánu 2007 loahpa rádjai.</p>
    <p>Oktiibuot 8 mánu bistán prošeavtta áigge prošeaktahoavda ja prošeaktabargi jotkkiiga plánenbarggu Sámemusihka ovddidanfidnu áigge dahkkojuvvon plánaid vuođul. Prošeavtta áigge čohkkejuvvojedje searat earenoamážit ordnet ruhtadeami ja buvttadit sisdoalu Sámi musihkkaguovddážii, mii boahtá Sámi kulturguovddáža oktavuhtii go dat huksejuvvo Anárii. Sámemusihka  oahpahus  skuvllain  geahččaluvvui  ovddiduvvot  ja  ordnejuvvui  oahpaheaddjiide  ja beaiveruovttuid  bargiide  oaivvilduvvon  sámemusihka  skuvlenbeaivi  6.11.2007  Anáris  Siiddas.</p>
    <p>Skuvlaoahpahus  ordnejuvvui  ovttas  <em type="bold">Ulla  Pirttijärviin  </em>ja<em type="bold">  Marko  Joustein,</em>  geat  leaba  ovttas ráhkadeamen sámemusihka oahppagirjji. Nuoraid bándaleaira,  gos oahpahuvvui sihke  árbevirolaš  ja  moderna  sámemusihkka,  ordnejuvvui  Čeavetjávrris  2.-4.11.2007.  Ijahis  Idja  –  eamiálbmogiid musihkkadáhpáhus ordnejuvvui Anára girkosiiddas miessemánu 25.- 27. 2007. M usihkkatearbmabargojoavku  jorgalii  viidábuš  musihka  sátnelisttá  davvisámegillii  –  oktilis  musihkkasátnelisttá  váilun  leamaš  stuorra  váttisvuohta  sámemusihka  oahpahusas,  dál  dán váttisvuhtii fitnašuvai geahpádus. </p>
    <p>
      <em type="bold">3. Prošeavtta vuolggasadji, ulbmilat ja čuozáhatjoavku </em>
    </p>
    <p>Fidnu  háltelinján  doaimmai  ain  ovddit  ESR-prošeakta,  Sámemusihka  oahpahusa  ovddidanfidnu, man ulbmilin  lei plánet ja lágidit diliid sámemusihka oahpahusa álggaheami várás sámeguovllus. Prošeavtta  vuolggasadjin  lei  viggat  doalahit  árbevirolaš  sámemusihka  hámiid  (juoiggus   dahjege <em type="italic">luohti</em>, sihke <em type="italic">leudd, liđve</em>), ordnet fásta sámemusihka oahpahusa sámeguvlui, movttiidahttit nuoraid studeret iežaset árbevirolaš musihka, dahkat sámemusihka dovddusin sihke bealistis viggat ovddidit dan. Dán fidnu ovdal lei fas Sámedikki Suoma M usihkkaoahppolágádusaid lihtus jagi 2004 diŋgon ovdačilgehus  sámemusihkkaoahpahusa  ordnemis.  Bargojoavkku  ráhkadan  ovdačilgehusa  ovdal Sámediggi lei diŋgon Sámi oahpahusguovddážis čilgehusa sámemusihka oahpahusa ordnemis. Dán čilgehusa čálii dutki Ilpo Saastamoinen. </p>
    <p>Sámi  musihkkaguovddášfidnu  laktásii  oassin  álgui  biddjon  Sámi  kulturguovddáža    huksenfidnui, musihkkaoahpahus  boahtá  leat  okta  Sámi  kulturguovddáža  deháleamos  doaimmain.  Suoma ráđđehus mieđihii 24.5.2007 ruhtadeami  Sámi kulturguovddážii, mii huksejuvvo Anárii. Ijahis Idja</p>
    <p type="listitem">–  eamiálbmotmusihkkafestiválas,  man  fidnu  bargit  lágidedje  ovttas  Anára  Sámiservviin,  Siida</p>
    <p>sámimuseain,  Sámedikkiin,  Sámi  oahpahusguovddážiin  ja  Anára  gielddain,  geahččaluvvo  oažžut áigái  bistevaš  dáhpáhus  Anára  girkosiidii.  Dáhpáhusas  ordnejuvvojit  sámemusihka  konsearttat, oahpahus, musihkkaseminárat jna. ja dat ordnejuvvui prošeavtta áigge jagi 2007 njealját háve, 25.- 27. miessemánus (www.ijahisidja.fi).</p>
    <p>Prošeavtta  čuožáhatjoavkun  ledje  badjel  15-jáhkásaččat  Sámeguovllus.  Oahpahusa  plánemis  goit vuolggasadjin  leai  álggu  rájes  dat,  ahte  boahtteáiggis  oahpahus  ordnejuvvo  juo  smávva  mánáide. Sámeguovllu oahpaheaddjit ja beaiveruovttuid bargit ledje okta dehalaš čuozáhatjoavku.  Prošeavtta ordnen oahpahusain figgui doarjut nu árbevirolaš go moderna sámemusihka oahpahus.</p>
    <p>
      <em type="bold">4. Prošeavtta ollašuhttin ja ovttasbargu </em>
    </p>
    <p>Prošeavtta  áigge  kártejuvvojedje  prošeaktaplána  mielde  oahpaheaddjiid  ja  gielddaid  oaivilat sámemusihka  oahpahusa  ordnemis  ovdamearkka  dihtii  nu,  ahte  johtti  musihkkaoahpaheaddji ollašuhttá  dan.  Sámis  leat  guhkes  mátkkit  giliid  gaskka  ja  dat  buktá  hástalusaid  maiddái musihkkaoahpahussii.  Váttisvuohtan  lea  dohkálaš  musihkkaoahpaheaddjiid  oažžun  oppa  guvlui. Báikkuid  váilot  maiddái  oppalohkái  olbmot,  geain  livččii  sámemusihka  máhttu  –  báikkálaččat oahpaheaddjit  eai  juohke  sajis  oppa  gávdnoge.  Oahpahus  geahččaluvvošii  ollašuhttot  nu  olu  go vejolaš báikkálaš fámuiguin ja ng. <span type="quote">”Learning from the Elders”</span> – vugiin, mas jo vuoras olbmot, geat hálddašit dán árbevieru, juhket máhtuset nuorabuidda skuvllas. Vaikko oahpahuvvošiige dán vuogi mielde, de liikká dárbbašuvvo nd. veahkkepedagoga, veahkkeoahpaheaddji dahje koordináhtor, gii omd. fuolaha geavatlaš ordnemiin ja álkidahttá árbevieru máhtti boahtima luohkkálatnjii ja doaibmá maiddái veahkkin oahpahusdilálašvuođas. M aiddái  gáiddusoahpahusvejolašvuođat kártejuvvojedje ja  lea  hui  jáhkehahtti,  ahte  oassi  boahttevaš  Sámi  musihkkaguovddáža  oahpahusas  ordnejuvvoge gáiddusoahpahussan.</p>
    <p>Prošeavtta  áigge  kártejuvvojedje  oaivilat  das,  man  viiddis  guovllus  johtti  musihkkaoahpaheaddji sáhtášii  dikšut  musihka  oahpahusa.  Oktan  molssaeaktun  geahččaluvvui  kártet,  mo  sámemusihka oahpahus  sáhtášii  ordnejuvvot  johtti  musihkkaoahpaheaddji  doaimmas  nu,  ahte  skuvllaid  ja gielddaid oassin bázášii dušše mátkegoluid máksin. Sámegielat oahpahusa buohta dát lihkostuvašii, daningo  sámegielat  oahpahussii  oažžu  100  % stáhtadoarjaga  oahpaheaddji  bálkkáide.  Dasa  lassin ferte dieđus ge váldit vuhtii dan, ahte suomagielat oahpahusas leat mearkkašahtti mearri sámemánát ja  bissovaš  čoavddusin  oahpahusa  ordnen  stáhta  doarjaga  bokte  dušše  daidda  mánáide,  geat  leat sámegielat oahpahusas, ii dáidde leat nu buorre. Sámemánát leat maiddái suomagielat oahpahusas hui  olu  ja  váikke  sámemusihka  oahpahusa  ordnen  sámegielat  oahpahusa  ruhtadanrámas  leage doarjun  veara  ja  sávahahtti  ja  das  lea  buorre  álggahit,  de  liikká  máŋggat  oahpaheaddjit  máŋgga skuvllas  bukte  ovdan  fuolaset  das,  ahte  báhcetgo  suomagielat  sámemánát  obban  sámemusihka oahpahusa  haga.  Dát  lea  dehálaš  ášši,  man  galgá  boahtteáiggis  váldit  vuhtii.  Giellahálešteamis  nuppe  dáfus  deattuhuvvui  maiddái  dat,  ahte  sámegiella  gullá  mávssolaš  oassin  sámi  árbevirolaš  musihkkii ja vokálamusihka giella árbevirolaččat lea sámegiella.</p>
    <p>Dárbu ja beroštupmi oažžut maiddái suoma luohkáide sámemusihka oahpahusa nu, ahte dat šattašii oahpisin  maiddái  guovllu  suomagielagiidda  ja  suopmelaš  álbmogii.  Ideála  dilli  livččii,  ahte sámemusihkka váldojuvvošii sisa oahppaplánaide oppa sámeguovllus, goittotge eanet, go maid dat dál boahtá ovdan musihka oahpahusas.</p>
    <p>Sámemusihka  oahpahusa  boahtá  plánet  ja  ordnet  Sámi  musihkkaguovddáš,  man  doaimma  várás  ohccojuvvo  ruhta  juo  boahtte  jahkái.  Sámi  musihkkaguovddáš  doaibmá  Sámi  kulturguovddáža oktavuođas,  mii  huksejuvvo  Anárii.  Jurddan  lea  ordnet  sihke  árbevirolaš  ja  maiddái  populára sámemusihka oahpahusa skuvllaide. Sámi musihkkaguovddáža višuvdnan  plánejuvvui čuovvovaš:</p>
    <p>
      <em type="italic">Sámi musihkkaguovddáš  </em>
    </p>
    <p>
      <em type="italic">seailluha ja ovddida árbevirolaš sámi  vokálamusihkkastiillaid (luohti, leudd ja livđe), ordne  ealli  ja  ovdáneaddji  sámemusihka  oahpahusa,  fállá  vejolašvuođaid  sámi musihka ámmátlaš buvttadeapmái ja juohkimii, ovddida sámi musihka máhtolašvuođa, lokte sámi musihkkastiillaid ja dan bokte lasiha beroštumi sámi musihkkii.  </em>
    </p>
    <p><em type="italic"> Sámi musihkkaguovddáš buvttada lágálaš ja máŋggahámat sisdoalu dálá vugiiguin nu ahte seammás gáhtte ja gudnejahttá árbevieruid. </em> <em type="bold"> </em></p>
    <p>Sámemusihka  oahpahus  joatkašuvvá  dán  EU-prošeavtta  nohkama  maŋŋá  maiddái  omd.  Sámi oahpahusguoddážis ja Avvila ja Ohcejoga rávesolbmuidskuvllas.</p>
    <p>Ovttasbargu skuvllaiguin ja oahpaheaddjiiguin lea dehálaš. Stuorra veahkkin ja ovttabargoguoibmin prošektii  lei  maiddái  musihkkár,  sámi  leanadáiddár  Ulla  Pirttijärvi-Länsman.  Suinna  bargojuvvui ovttas earet eará árbevieru máhttiid kártemis, kurssaid ordnemis, oahpaheaddjiid skuvlenseminárain ja  skuvllaid  mielde  jođedettiin.  Skuvllaid  mielde  johtima  ja  árbevirolaš  musihka  máhttiid jearahallamiid ektui mearrideimmet bargat ovttas Sámedikki árbevirolaš musihka oahppagirjefidnuin.  Ovttasbargu  lei  lunddolaš  daningo  jearaldat  lei  áibbas  seammá  áššis;  sámi árbevirolaš musihka oahpaheamis skuvllain. Skuvllain fidnojuvvui oppa Sámi  guovllus ovttas Ulla Pirttijärvi-Länsmaniin,  M arko  Joustein  ja  <em type="bold">Petra  Maggain</em>.  Sámi  musihkkaguovddášfidnu prošeaktahoavda oassálastá sámemusihka oahppagirjefidnui stivrenjoavkku lahttun. </p>
    <p>Sámedikki  hálddašan  prošeakta  j.  2007  lei  musihkkaprošeavtta  lassin  Sámi  kulturguovddáža plánemii  laktáseaddji  ESR-fidnu  <em type="italic">Sámi  kulturguovddáža  doaibmamálle  hábmen</em>.  Ovddabealde máinnašuvvon  prošeavttain  bargojuvvui  lávga  ovttas  nu  guhká  go  fidnu  bisttii.  Seammá  dahkkui maiddái riikkaviidosaš Taikalamppu -mánáidkultuvrafierpmádahkii gullevaš <em type="italic">Sámi mánáidkulturfidnuin</em>.  1.6.2006  álgán  EM OTR-fidnu  <em type="italic">Sámi  ealáhusdoaimma  koordineren-  ja</em> <em type="italic">ovddidanfidnuin</em> bargojuvvui ovttas omd. Ijahis  Idja -dáhpáhusa oktavuođas. Jussi Isokoski barggai ealáhusfidnui  čilgehusa  Suoma  beale  sámi  musihkkáriin.  Davviriikkalaš,  Suomas  guovvamánus  2006 álgán <em type="italic">Luohtearkiivaprošeakta</em> lea leamaš ovttasbargoguoibmin M arko Jouste bokte.<em type="italic"> </em></p>
    <p>Ovttas davviriikkalaš  <em type="italic">Juoigiid Servviin</em> lea ee. plánejuvvon oahpahus ja jerrojuvvon kommeanttat oahppoplánaáššiin.  Juoigiid  Searvvi  ságadoalli  <em type="bold">Mattis  Hætta</em>  gulai  maiddái  fidnu  stivrenjovkui. Suomen M usiikkioppilaitosten Liitto jođihan M onimuotoinen musiikki -fidnu siste kártejuvvojedje earet  eará  unnitlogu  musihka  oahpahusa  sierrasárgosat.  Prošeaktahoavda  oassálasttii  fidnu čoahkkimiidda bargojoavkku  lahttun. Prošeaktahoavda oassálasttii maiddái Virtuálamusihkkafidnu čoahkkimii  ja  muitalii  prošeavtta  ja  sámi  musihka  birra.    Deaivvadeamis  guorahallojuvvojedje gáiddusoahpahusa vejolašvuođat musihkkaoahpahusas.  </p>
    <p>
      <em type="bold">5. Almmolašvuohta ja dieđiheapmi  </em>
    </p>
    <p>Prošeakta lea ožžon oainnusvuođa earret eará iešguđetlágan dáhpáhusaid ordnema bokte. Prošeavtta bargit  muitaledje  prošeavtta  ja  muđuige  sámemusihka  birra  máŋggain  dilálašvuođain,  mat laktásedje  ee.  Sámi  kulturguovddáža  plánemii  ja  dan  birra  dieđiheapmái.    Prošeakta  ordnii skuvlendilálašvuođaid,  maid  birra  čállojuvvojedje  mediai  aviisadieđáhusat.  Aviisadieđáhusain  ja máidnosiin lei oidnosis ESR-logo ja eará gáibiduvvon logot. Addojuvvon radiojearahallamiid (YLE Sámi  Radio,  NRK  Sámi  Radio,  YLE  Radio  Suomi)  lassin  prošeaktahoavda  lea  leamaš  ovdan  tv Ođđasat -sáddagiin. M aiddái Ijahis Idja -festivála lea buktán olu oainnusvuođa prošektii. Fidnus lea ožžon dieđu maiddái Sámedikki neahttasiidduid bokte.</p>
    <p>
      <em type="bold">6. Váttisvuođat ja ávžžuhusat  </em>
    </p>
    <p>
      <em type="bold">6.1. Váttisvuođat prošeavtta ollašuhttimis </em>
    </p>
    <p>Árbevieru  máhttit,  geat  velá  máhttet  eakti  árbevirolaš  musihkkastiilla,  álget  leat  juo  boarrásat,  ja danin  sin  ii  leat  álo  nu  álki  gávdnat  oahpahusbargguide.  Oassi  vejolaš  oahpaheaddjiin  ii  maiddái leat leamaš hálos oahpahusbargguide. Dát buvttii váttisvuođaid báikkálaš árbevieru oahpaheapmái muhtin  sajiin.  Sámeguovlu  lea  maiddái  hui  viiddis  ja  dat  maiddái  buktá  hástalusaid  oahpahusa plánemii, ovdamearkka dihtii plánejuvvon johtti oahpaheaddji doibmamii.</p>
    <p>Prošeavtta ekonomiijahálddahusa joraheapmi ja máksuibidjanohcamušaid čállin šattai hástaleaddjin, áddjájin ja lossadin.</p>
    <p>
      <em type="bold">6.2. Ávžžuhusat prošeavtta doaibmama ovddideami várás  </em>
    </p>
    <p>Prošeavtta hálddašanorganisašuvnnain galggašii leat barggus olmmoš, guhte vástida máksuibidjanohcamušaid    dahkamis  vai  prošeaktaolbmot  sáhttet  vuojulduvvat  ieš  prošeavtta ollašuhttimii. <em type="bold"> </em></p>
    <p>
      <em type="bold">7. Prošeavtta bohtosat  </em>
    </p>
    <p>Fidnu  lea  lasihan  dieđu  sámiid  ja  sámi  musihka  birra  ja  seammás  dat  lea  geahččalan  seailluhit, ovddidit ja sirdit sámi musihka ođđa buolvvaide ja ná dat lea dorjon sámi kultuvrra ja nannen sámi identitehta.</p>
    <p>Prošeavtta dahkan barggus lea ávki boahtteáiggis vuosttažettiin Sámi kulturguovddážii boahtti Sámi musihkkaguovddáža doibmii ja maiddái njuolga skuvlaoahpahussii.</p>
    <p>Prošeavtta mielde Ijahis Idja – eamiálbmogiid musihkkadáhpáhus lea ovdánan ja váldán saji Suoma áidna sámemusihka festiválan. Festivála mielde leat ožžon sámemusihka eambbo oidnosii, dan birra lea  juhkkojuvvon  diehtu  sihke  fállojuvvon  sápmelaš  musihkkáriide  čuojahan-,  lávlun-  ja juoiganvejolašvuođat. Festivála lea bálvalan turisttaid sihke ráhkadan ođđa sesoŋgga muđui jaskes  áigái (miessemánu loahppa) Anáris, ná dáhpáhusas leamaš ávki maiddái báikkálaš fitnodatdoalliide. Prográmma lea fállun báikkálaččaide sihke omd. Davvi-Norggas boahtán festiválagussiide ja lassin maiddái eará sajis Suomas ja maiddái olgoriikkain boahtán turistaide.</p>
    <p>Prošeavtta  áigge  vuođđuduvvon  musihkkateminologiija  jorgalanbargojoavku  barggai  dehálaš  barggu ovttas Sámedikki giellaáššiidčálli <em type="bold">Ellen Näkkäläjärviin</em>  go jorgalii musihkkaterminologiija ja musihkkasániid davvisámegillii. Bargojoavkku jođiheaddjin bargai jorgaleaddji  ja tulka  <em type="bold">Veikko Holmberg</em>,  gean  veahkkin  musihkkasátnelisttu  dárkkisteami  ja  divodeami  várás  čoahkkanedje áššedovdit fil.tri <em type="bold">S amuli Aikio</em>, Norgga beale sápmelaš musihkkár ja neavttár <em type="bold">S verre Porsanger</em> ja vel  prošeaktahoavda  Annukka  Hirvasvuopio-Laiti.  Lassin  veahkki  fitnašuvai  sámegiela jorgaleaddjiin  telefovnna  ja  šleađgapoastta  bokte.  Bargojoavkku  barggu  boađusin  fitnašuvai davvisámegielat  musihkkatearbmalistu,  man  vehkiin  musihka  oahpaheapmi  šaddá  olu  álkibun  nu Suomas  go  maiddái  rájáid  badjel.  Sámemusihka  oahpaheami  lea  sakka  goahcan  oktilis  ja  čielga musihkkasátnečoakkáldaga  váilun.  M usihkkaterminologiijalisttus  lea  davvisámegielat  jorgalus, suoma- ja dárogielat vástideaddji tearpmat ja das leat mielde musihka oahpahusa vuođđosániid  ja tearpmaid lassin dieđus ge maiddái olu sámemusihkkii (earenoamážit juoigamii) laktáseaddji sánit. Davvisámegielat  musihkkasánit  bohtet  oidnosii  internehttii,  gos  dat  leat  sámi  oahpaheaddjiid, musihkkáriid, dulkkaid, jorgaleaddjiid ja earáid geavahusas, geat sániid dárbbašit. </p>
    <p>Sámedikki  Sámi kulturguovddášbargojoavkkus Sámi musihkkaguovddášfidnu lei mielde earet eará auditorio, jietnadávástusa, loaiddastanlávddi, duohkelanjaid sihke studio plánemis. Prošeaktabargi Jussi Isokoski ráhkadii viiddis čilgehusa teknihkas, maid  auditorio ja studio dárbbašit  (čuovggat, jietnateknihkka, jietnavurkenteknihkka ja elerusttegat lávddi alde ja auditorios jno.).</p>
    <p>Sámeguvlui  ja  sámekultuvrai  prošeavttas  leamaš  ávki  nu,  ahte  divrras  ja  áidnalunddot musihkkaárbevierru lea geahččaluvvon seailluhuvvot ja ain ovddiduvvot, dahkkot dovddusin ja dan bokte oažžut ođđa čehpiid. Árbevieru máhttit leat kártejuvvon  ja sidjiide leat fállon dilálašvuođat oahpahit  dáidduid  nuorabuidda,  ná  lea  maiddái  boarrásut  buolva  movttiidahtton  joatkit árbevierrobargguin ja sirdit dáidduid ođđa buolvvaide. Fidnu áigge lágiduvvon musihkkaleairrat ja kurssat,  máŋggat  logaldagat  ja  loaiddasteamit  ovdamearkan  Sámi  kulturguovddášfidnu  olis  ja maiddái  Ijahis  Idja  –  musihkkadáhpáhus  leat  lasihan  dieđuid  sámemusihkas  ja  maiddái sámekultuvrras  nu  sáme-  go  suomagielat  olbmuide  sámeguovllus.  Sámenuoraid  identitehta  nanne iežas  gielain  addon  ja  iežas  árbevierus  vuolgán  oahpahus.  Lassin  sámenuoraid  searválasvuođa  ja čeavláivuođa iežas kultuvrras lasihit kulturdáhpáhusat (ovdamearkan Ijahis Idja) gos deaivvaduvvo eará  sápmelaččaiguin,  eandalitge  eará  nuoraiguin,  ja  ráhkaduvvo  iežas  giela  ja  kultuvrra  vuođul dáidda.</p>
    <p>M usihkkaprošeavtta  ordnen  nuoraid  musihkkaleairrain  lea  báddejuvvon  valjis  nu  ođđa  go árbevirolaš  sámemusihkka  nu  ahte  nuorat  leat  ieža  čuojahan,  lávlon,  juoigan  ja  levdden.  Dát  nu gohčoduvvon <span type="quote">”demot”</span> leat nuoraide iežaset musihka fitnankorttet (r. visitkort), maid sáhttá čájehit váikkeba konseartalágideaddjiide dahje váikke dušše guldalit iežas ustibiiguin ja bearrašiin ja  dat  báhcet  muitun  maŋit  jagiide  várás.  Sámenuoraid  musihkkaleaira  lágiduvvui  Sámi musihkkaguovddášfidnu áigge Čeavetjávrris ja báikki alde ledje valjis oassálastit. Lassin Ijahis Idja</p>
    <p type="listitem">– dáhpáhusa áigge lágiduvvui sámemusihka oahpahus konsearttaid ja seminára lassin.</p>
    <p>M aiddái  oahpaheaddjiskuvlejumis  báddejuvvon  báttiin  lea  mearkkašupmi  sámemusihka oahpahusas.  Báttiid  sihke  daidda  gullevaš   rávagirjjážiid  vehkiin  ožžojuvvojit  skuvllaid  ja beaiveruovttuid  oahpahussii  lasi  sámegielat  lávlagat  ja  stoahkamat  ja  maiddái  juigosat.  Báttit  ja stoahkanrávvagat báhcet olles Sámeguovllu skuvllaide ja beaiveruovttuide oahppamateriálan.</p>
    <p>
      <em type="bold">8. Prošeavtta innovatiivavuohta  </em>
    </p>
    <p>Prošeakta  lea  leamaš  innovatiivvalaš  ja  oidnosis.  Leat  ráhkaduvvon  fierpmádagat  ovdamearkan Norgga ja Ruoŧa sámiiguin. Ovttasbargu eará eamiálbmogiiguin dahkkui ee. Ijahis Idja – dáhpáhusa áigge (Davvi-Ruošša eamiálbmogat).</p>
    <p>Sámedikki sámemusihka oahpahusa plánemii vuddjon ESR-prošeavttain lea dahkkon áidnalunddot bargu  ja  ráhkaduvvon  ođđa,  ovdamearkan  sámemusihka  oahpaheaddjiskuvlen  ja  Sámi musihkkaguovddáža  doaibmamálle.  Sámemusihka  oahpaheaddjiskuvlen  ii  leat  lágiduvvon  gos ge ovdal iige Sámi musihkkaguovddáža vástideaddji sámemusihka oahpahusa addi lágádus leat gos ge. Ijahis  Idja  –  eamiálbmogiid  musihkkadáhpáhus  lea  ovdánan  ja  ožžon  oinnolašvuođa prošeavttaid áigge.</p>
    <p>
      <em type="bold">9. Doaibmama bissovašvuohta </em>
    </p>
    <p>Sámi musihkkaguovddáš, man doaimma várás ohcco ruhtadeapmi jo jahkái 2008,  boahtá plánet ja ordnet  sámemusihka  oahpahusa  Anárii  boahtti  Sámi  kulturguovddáža  bokte.  Idean  lea  lágidit  nu árbevirolaš  go  populára  sámemusihka  oahpahusa  skuvllaide  birra  Sámi  ja  joatkkaskuvlema oahpaheaddjiide.  Dehalaš  bargun  lea  seailluhit  ja  ain  ovddidit  sámi  árbevirolaš  musihka  šlájaid. Sámemusihka  oahpahus  joatkašuvvá  dán  EU-prošeavtta  nohkama  maŋŋá  maiddái  omd.  Sámi oahpahusguovddážis  ja  maiddái  Avvila  ja  Ohcejoga  rávesolbmuidskuvllain.  Sámemusihka oahpahus lea ordnejuvvon ja lágiduvvo ain maiddái Vuohčus báikkálaš fámuiguin.</p>
    <p>Sámi  musihkkaguovddáža  doaimma  álggaheapmin  j.  2008  ja  2009  leat  dahkkon  bušeahtat  ja ruhtadanohcamušat.  Dahkkon  plánain  jagiide  2008  ja  2009  jotko  maiddái  oahpaheaddjiid  ja beaiveruoktobargiid musihkkaoahpahus ja ordnejuvvo mánáide ja nuoraide sámemusihkkaoahpahus.  Ruhtadeapmi  Sámi  musihkkaguovddáža  doaimma  álggaheapmin  jahkái  lea ohccon Oahpahusministeriijas. Oahpahusministeriija ovddasteaddjiiguin lea deaivvaduvvon  ášši olis Anáris  čakčamánus 2007  ja Helssegis  golggotmánus 2007. Sámemusihka buktagin ráhkadeapmái vuddjon EAKR-prošektii lea maiddái ohccon ruhtadeapmi.</p>
    <p>Sámi  musihkkaguovddášfidnu  bohtosiid  sáhttá  geavahit  ávkin  boahttevuođas  kulturguovddáža musihkkaguovddáža barggus ja maiddái sámemusihka oahpahusas oppalohkkái.</p>
    <p>Boahttevuođas  sámemusihkkaoahpahus  juohkása  oahpaheaddjiid  oahpaheapmái  ja  oahppiid oahpaheapmái.  Oahpaheaddjiskuvlen  lea  vealtameahttun  dasgo  sámemusihka  ii  bissovaččat oahpahuvvo  Suomas  gos ge  –  sápmelaš  oahpaheaddjiin  ii  leat  nappo  vejolašvuohta  studeret  iežas álbmoga  musihka  vuoi  sáhtášii  oahpahit  dan  sámemánáide  skuvllas.  Diđolašvuohta  sápmelaš musihkas  lassána,  sámegielat  oahpaheaddjit  ožžot  eandalii  dárbbašan  skuvlema  ja  ná  nannejuvvo árbevirolaš sápmelaš vokálamusihka šlájaid oahpahus ja dan mielde sápmelaš kulturbiras ja maiddái sámegiela  ja  kultuvrra  sajádat.    M usihkkaoahpahus  lea  ávkin  sámeguovllus  doaibmi  sámegielat oahpaheaddjiide  ja  oahppiide  ja  dat  ovddida  guovllus  váikkuheaddji  musihka  doaibmiid ovttasbarggu.</p>
    <p>Sámi  kulturguovddážis  doaibmi  Sámi  musihkkaguovddáš  juohká  dieđuid  sápmelaš   musihkas  maiddái váldokultuvrra ovddasteaddjiide ja addá áššedovdiveahki omd. sierra musihkkaoahppolágádusaide  (omd.  Sibelius  Akatemia  álbmotmusihka  ossodat)  ja  doaibmá sápmelaš artisttaid ávkin. Dehalaš oassi lea maiddái sápmelaš artisttaid barggu doarjumis.</p>
    <p>Sámi  oahpahusguovddážis  lea  plánejuvvon,  ahte  boahttevuođas  lea  doaibmi  sámemusihka  linnjá sámedáidagiid  skuvlenprográmma  oassin.  Sámemusihka  oahpahuvvui  Sámi  oahpahusguovddážis prošeavtta áigge sámegiela ja – kultuvrra linjjá oahpuid oassin. Sámi oahpahusguovddáža oahppit oassálaste  maiddái  Ijahis  Idja  –  eamiálbmogiid  musihkkadáhpáhussii,  dáhpáhus  lei  skuvlla oahpahusa oassin.</p>
    <p>Oahppamateriálat  válmmaštuvvet  –  bárrásiin  barggu  vuolde  lea  árbevirolaš  juigosa  d.  luođi oahppagirji,  mainna  barget  davviriikkalaš  Luohtearkiivaprošeavtta  jođihan  M arko  Jouste  ja sámeleanadáiddár,  musihkár  Ulla  Pirttijärvi-Länsman. Sámemusihkkabáttit,  maid  maiddái  sáhttá geavahit  ávkin  musihkkaoahpahusas,  válmmaštuvvet  nu  Suomas,  Ruoŧas  go  Norggasge.  Ođđa sámeartisttat bohtet dihtosii, buorre ovdamearkan  Sámedikki  musihkkaprošeavttaid skuvlemiin olu fártta  ožžon  ja  oktiibuot  golbma  demobátti  dahkan  sámegielat  pop-rock <em type="bold">S omBy</em>-joavku.  Joavku čohkiida 15-18 jahkásaš sámenuorain, geain lea jo plána iežas EP (cd, mas lea 4-6 bihtá) báddemis. </p>
    <p>
      <em type="bold">10. Prošeavtta ruhtadeapmi  </em>
    </p>
    <p>ESR- ja stáhta ruhtadeapmi  <em type="bold">99 300 €. </em> </p>
    <p>
      <em type="bold">11. Prošeavtta ekonomiijahálddahus ja arkiivva doallan  </em>
    </p>
    <p><em type="bold">11.1 Prošeaktagoluid dohkkeheamis vástidan olmmoš/olbmot (namma ja virgi)</em> </p>
    <p>Juha Guttorm, hálddahushoavda, Sámediggi.</p>
    <p><em type="bold">11.2 Prošeavtta ruhtadoalus vástidan olmmoš dahje organisašuvdna </em> </p>
    <p>Hilkka Kukkonen, ekonomiijačálli, Sámediggi.</p>
    <p>
      <em type="bold">11.3 Hálddašeaddji jahkásaš ruhtadoalu dárkkisteamis vástidan olmmoš dahje organisašuvdna.  </em>
    </p>
    <p>HTM , Irja Herkman.</p>
    <p>
      <em type="bold">11.4  Go  prošeakta  nogai  loahpparuhtadoallodárkkisteami  dahkan  olmmoš  dahje organisašuvdna  </em>
    </p>
    <p>Ii leat dahkkon daningo ruhtadeaddji ii dan gáibit.</p>
    <p>
      <em type="bold">11.5 Prošeavtta áššegirjjiid seailluheamis vástideaddji organisašuvdna dahje olmmoš   </em>
    </p>
    <p>(vástida maiddái das, ahte áššegirjjiid seailluhanbáiki lea dieđus goitge jagi 2012 loahppa rádjai)</p>
    <p>Sámediggi, Saarikoskentie 4, 99870 Anár.</p>
    <p><em type="bold">11.6 Prošeavtta áššegirjjiid seailluhanbáiki </em> (dálá dieđu mielde) </p>
    <p>Sámediggi, Saarikoskentie 4, 99870 Anár.</p>
    <p><em type="bold">11.7 Prošeavtta ruhtadoallomateriála (oktan duhtosiiguin) seailluheamis vástideaddji organisašuvdna dahje olmmoš</em> (vástida maiddái das, ahte áššegirjjiid seailluhanbáiki lea dieđus goitge jagi 2012 loahppa rádjai) Sámediggi. </p>
    <p><em type="bold">11.8 Prošeavtta ruhtadoallomateriála seailluhanbáiki </em> (dálá dieđu mielde) </p>
    <p>Sámediggi, Saarikoskentie 4, 99870 Anár.</p>
    <p>
      <em type="bold">12. Čuovvunraporta </em>
    </p>
    <p>Dán loahpparaportta dievasmahttá maŋimuš čuovvunbaji čuovvunraporta, mii lea ráhkaduvvon jagi 2007 čuovvunbajis 1.7. - 31.12. ja doaimmahuvvon prošeavtta váldovástuolbmui.<em type="bold"> </em></p>
    <p>
      <em type="bold">13. Čuvvosat </em>
    </p>
    <p>Dán raportta mielde leat guokte čuvvosa: Čuovvunraporta ja Ijahis Idja – Eamiálbmogiid jagi 2007 dáhpáhusraporta.</p>
    <p>__________________________________________________________</p>
    <p>www.samediggi.fi                                      http://www.samediggi.fi/projektit/muspro.htm                                                           www.ijahisidja.fi</p>
  </body>
</document>
