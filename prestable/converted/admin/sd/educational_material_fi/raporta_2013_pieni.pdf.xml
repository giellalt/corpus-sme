<document xml:lang="sme" id="no_id">
  <header>
    <title>Raporta sámenuoraid dáiddadaáhpáhusas 2013</title>
    <genre code="admin"/>
    <author>
      <person firstname="Anni" lastname="Näkkäläjärvi" sex="unknown" born="" nationality="FI"/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2013</year>
    <wordcount>487</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=2232&amp;Itemid=10</origFileName>
    <parallel_text xml:lang="dan" location=""/>
    <parallel_text xml:lang="eng" location=""/>
    <parallel_text xml:lang="fin" location="raporta_2013_pieni.pdf"/>
    <parallel_text xml:lang="fit" location=""/>
    <parallel_text xml:lang="fkv" location=""/>
    <parallel_text xml:lang="ger" location=""/>
    <parallel_text xml:lang="isl" location=""/>
    <parallel_text xml:lang="kal" location=""/>
    <parallel_text xml:lang="kpv" location=""/>
    <parallel_text xml:lang="nno" location=""/>
    <parallel_text xml:lang="nob" location=""/>
    <parallel_text xml:lang="rus" location=""/>
    <parallel_text xml:lang="sma" location=""/>
    <parallel_text xml:lang="sme" location=""/>
    <parallel_text xml:lang="smj" location=""/>
    <parallel_text xml:lang="smn" location=""/>
    <parallel_text xml:lang="sms" location=""/>
    <parallel_text xml:lang="swe" location=""/>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Raporta Sámenuoraid dáiddadáhpáhusas 2013</p>
    <p>Raportti Saamelaisnuorten taidetapahtumasta 2013 ordnejuvvui  njukčamánu  13.-14.  beaivvi  Eanodagas Heahtá skuvlaguovddážis. Sámedikki ordnen dáhpáhusa projeaktabargin  bálkáhuvvui  guovtti  mánnui  <em type="italic">Magreta Sara</em>.  Ordnemiidda  oassálaste  Eanodaga  gielda, Johtti  Sápmelaččat  ro  sihke  sámedikki  skuvlen-  ja oahppamateriáladoaimmahat,  sámemusihkkaguovddáš,  mánáidkultuvraguovddáš  Mánnu,  nuoraidráđđi  ja eamiálbmogiid  filbmaguovddáš.  Olles  dáhpáhusa inspirašuvnna  gáldun  lei  ”<em type="italic">Áillohačča  riegádeamis  70 jagi</em>”.  Rahpankonseartta  ja  oba  dáhpáhusa  jietna-  ja čuovgateknihkas fuolahii Tuupa-rekords. Guovttebeaivásaš dáhpáhusa várás čállojuvvui Heahtá skuvlaguovddáža  gádjunplánii  vuođđuduvvi  sierra doaibmaplána.  Dáhpáhussii  bálkáhuvvojedje  goabbáge beaivái guokte ortnetdoalli ja vuosttašveahkkeovttadat. Oktiibuot dáhpáhusa ledje ordneme sullii 20 olbmo. Oassálastit bohte linjabiillaiguin Ohcejogas, Soađegilis, Anáris ja Eanodaga sierra giliin. Heahtá idjadanbáikkiin ordnašuvai oađđinsadji lagabui 200 olbmui. Beivviid áigge fállojuvvujedje oassálastiide skuvlamállásat. Dáhpáhussii  eai  berrojuvvon  oassálastin-  eaige sisabeassanmávssut.  Oahpahus-  ja  kulturministeriija čujuhii  dáiddadáhpáhusa  ja  Nuorra  Kultuvra  -mátkkiid ordnemii oktibuot 20 000 €.  </p>
    <p>Sámemusihkkaguovddáš  vástidii  dáhpáhusa  rahpankonsearttas, mas oaivenástin lei räppär <em type="italic">Ailu Valle. </em> Nuorra dáiddár, Heahtá skuvlla oahppi <em type="italic">Nea-Maria Valkepää </em>Gárasavvonis málii sierra plakáhtaid sihke konsertii ja dáiddadáhpáhussii. Gaskaváhku konseartta láidesteigga davvesámegillii  musihkkar  <em type="italic">Mikkel Rasmus Logje </em>ja anárašgillii doaimmaheaddji <em type="italic">Heli Huovinen</em>. Duorastaga dáiddadáhpáhusa láidesteaddjin lei lassin Heahtá nieida, studeanta <em type="italic">Rosa Máren Magga.</em> </p>
    <p>Jagi  2013  temán  lei  <em type="italic">teáhter</em>  riikkaviidosaš  Nuorra Kultuvra  -temá  mielde.    Oba  dáhpáhusa  inspirašuvnna  gáldun lei <em type="italic">Áillohaččá</em> dáiddáláš bargu, nuba earenoamáš sámefáttán válljejuvvui dán jagi <em type="italic">Govva ja dikta.</em>  Dáhpáhussii  ledje  bovdejuvvon  buot  sámemánát ja  –nuorat  sihke  skuvllaid  sámegiela  lohkkit  ja sámeluohkáid  oahppit.  Oassálastin lei  vejolaš maiddái  skuvllaid  olggobealde  doaibmi  nuoraide. Govvadáiddagilvvohallamii  bohte  govat  maiddái  Oulu sámegieloahppin.  Bovdejuvvon  guossin  bohte  Ruoŧa Gárasavvona sámeskuvlla oahppit ja sin oahpaheaddjit. </p>
    <p>Sámenuoraid  dáiddadáhpáhusa  váldoulbmilin  lea fállat  nuoraide  dilálašvuođa  ovddidit  dáidduideaset, vejolašvuođa  čájehit  dáid  maiddái  earáide  ja  oažžut movttiidahtti  árvvoštallama.  Duopmáriin  vurdojuvvo, ahte  sii  deattuhit  árvvoštallamis  erenoamážit  nuoraid iežas oassálastima čájáhusaid ráhkadeapmái. Dehálaš  ulbmilin  lea  álo  leamašan  maiddái  mánáid ja nuoraid sámegiela dáiddu ja sámi identitehta nannen. Dasa  lassin  dáhpáhus  nanne  mearkkašahtti  mearis maiddái oahppiid, oahpaheaddjiid, váhnemiid ja sámi servviid ovttasbarggu. Dáiddadáhpáhusaid  leat  ordnen  1970-logu  álgojagiid rájes ja dain lea šaddan sámenuoraide dehálaš arena sihke dáiddalaš astoáigge doaimmaid ja sámegiela dáfus. Dáhpáhus lea fállán vuosttas lávddi máŋgga dálá dovddus sámedáiddárii ja movttiidahttán nuoraid hárjehallat</p>
    <p>musihka,  teáhtera,  dánsuma,  govvadáidagiid  ja  čállima. Dáiddadáhpáhus  lea  áidna  jahkásaš  sámegielat  nuoraid dáhpáhus Suomas.</p>
    <p>45  nuorra  čállis  njealjis  čálle  anárašgillii  ja  earát davvesámegillii.  Nuortalašgillii  eai  dán  háve    boahtán divttat.  Teáhtergilvvohallamii  almmuhuvvojedje  7 joavkku,  main  nuorat  ledje  oktiibuot  32.  Geahččit  ja dáhpáhusa oasseaváldit ledje badjel 300.</p>
    <p><em type="bold">BÁLKKAŠUMIT</em> </p>
    <p>Buot gilvvuid oasseváldit ožžo oassálastinduođaštusaid muitun  dáhpáhusas.  Sámediggi  jugii  nuoraide  stipeanddaid  movttiidan  dihte  sin  joatkit  dáiddálaš astoáiggedoaimmaiguin.  Buot  joavkkut  ožžo  girjjálaš máhcahaga iežaset ovdanbuktima ovddas. Teáhterčájájusaid  duopmárin  ledje  bagadeaddji <em type="italic">Pauliina</em>  <em type="italic">Feodoroff</em>  Čeavetjávrris,  girječálli/musihkkár <em type="italic">Issát Sámmol Hætta</em> Norggá Mázes sihke neavttár <em type="italic">Erkki</em> <em type="italic">Hetta</em>  Roavvenjárggas.  Govvadáiddaduopmárin  ledje dáiddár <em type="italic">Liisa Valkeapää</em> ja <em type="italic">Antti Oula Juuso</em> Gárasávvonis sihke sámedikki oahppamateriálaplánejeaddji Anni Näkkäläjärvi. Girječálli ja musihkkár Issát Sámmol Hætta Mázes  árvvoštalai  logi  buoremusa  davvesámegielat divttain. Girječálli ja giellačeahppi <em type="italic">Ilmari Mattus</em> Anáris fas váljii buoremusa anárašgielat divttain. </p>
    <p>Ibbá Lauhamaa soitti  pianoa keskiviikon avajaiskonsertissa / čuojahii piano gaskavahku rahpankonsearttas. Govva/valokuva Anni Näkkäläjärvi.</p>
    <p>Riekonpojat tanssivat/ Rievssatčivggat dánsot.</p>
    <p>Spekrolihtat avajaiskulkueessa Helsingissä. / Rahpanráiddus Helssegis. (kuva/govva: nuorikulttuuri.fi)</p>
  </body>
</document>
