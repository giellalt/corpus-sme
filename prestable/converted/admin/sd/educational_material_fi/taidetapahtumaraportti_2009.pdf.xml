<document xml:lang="sme" id="no_id">
  <header>
    <title>Sámenuoraid dáiddadáhpáhus 2009</title>
    <genre code="admin"/>
    <author>
      <person firstname="Anni" lastname="Näkkäläjärvi" sex="unknown" born="" nationality="FI"/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2009</year>
    <wordcount>493</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=1112&amp;Itemid=10</origFileName>
    <parallel_text xml:lang="dan" location=""/>
    <parallel_text xml:lang="eng" location=""/>
    <parallel_text xml:lang="fin" location="taidetapahtumaraportti_2009.pdf"/>
    <parallel_text xml:lang="fit" location=""/>
    <parallel_text xml:lang="fkv" location=""/>
    <parallel_text xml:lang="ger" location=""/>
    <parallel_text xml:lang="isl" location=""/>
    <parallel_text xml:lang="kal" location=""/>
    <parallel_text xml:lang="kpv" location=""/>
    <parallel_text xml:lang="nno" location=""/>
    <parallel_text xml:lang="nob" location=""/>
    <parallel_text xml:lang="rus" location=""/>
    <parallel_text xml:lang="sma" location=""/>
    <parallel_text xml:lang="sme" location=""/>
    <parallel_text xml:lang="smj" location=""/>
    <parallel_text xml:lang="smn" location=""/>
    <parallel_text xml:lang="sms" location=""/>
    <parallel_text xml:lang="swe" location=""/>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 134027 $; </version>
  </header>
  <body>
    <p><em type="bold">SÁMENUORAID DÁIDDADÁHPÁHUS 2009</em> </p>
    <p>ordnejuvvui  Vuohčus  njukčamánu  26.  beaivve. Sámediggi lei dáhpáhusa  váldoordnejeaddjin. Vuohču skuvla fálai buohkaide skuvlaborramuša ja Soađegili sámi searvi doalai bufeahtta. Jietnateknihkas fuolahii Eetu Suominen Anáris.</p>
    <p>Sámediggi  lei  ordnen  sáhtuid  Anáris,  Ohcejogas  ja  Eanodagas.  Dáhpáhusas  eai  berrojuvvon oasseváldin- dahje sisabeassinmávssut.  Sámenuoraid dáiddadáhpáhus dollojuvvui seamma dási dáhpáhussan  go  guovlogielddaid  dáhpáhusat,  ja doppe  válljejuvvui  sámenuoraid  ovddasteaddji riikka dási Nuorra Kultuvra -dáhpáhussii, dán vuoro Lappeenrantai  nuoraid  TEATRIS-dáhpáhussii  22.-24. 5. 2009. Oahpahusministeriija čujuhii dán guovtti dáhpáhusa goluide 23 000 euro mearreruđa.</p>
    <p><em type="bold">DÁHPÁHUSA ORDNEN</em> </p>
    <p>Dáhpáhusa  plánemii  ledje  bovdejuvvon  buot Vuohču  skuvlla  oahpaheaddjit  ja  eará  bargit  sihke báikkálaš  servviid  ovddasteaddjit.  Sámedikki  bealis dáhpáhusa  koordinerii  oahppamateriálaplánejeaddji Anni  Näkkäläjärvi.  Skuvlla  oahpaheaddji  Inku Saijets    ja  Elli-Marja  Hetta  jođiheigga  dáhpáhusa davvisámegillii.  Dáhpáhussii  ledje  bovdejuvvon buot sámemánát ja -nuorat sihke skuvllaid sámegiela lohkkit  ja  sámeluohkáid  oahppit.  Oasseváldin  lei vejolaš  maiddái  skuvllaid  olggobealde  doaibmi nuoraide.</p>
    <p><em type="bold">ŠLÁJAT JA ULBMILAT</em> </p>
    <p>Sámenuoraid    dáiddadáhpáhusa  váldoulbmilin  lea addit  nuoraide  hástalusaid  ovddidit  dáidduideaset, fállat  sidjiide  jahkásaččat  vejolašvuođa  čájehit dáidduideaset maiddái earáide ja oažžut movttiidahtti árvvoštallama  dán  barggu  ovddas.  Oktan  dehálaš ulbmilin  dáiddadáhpáhusain  leamaš  álo  maiddái mánáid  ja  nuoraid  sámegiela  máhtu  ja  sápmelaš identitehta  nannen.  Dasa  lassin  doarju  dáhpáhus mearkkašahtti  láhkái  oahppiid,  oahpaheaddjiid  ja vánhemiid oktasašbarggu. Dán jagi temán lei teáhter.     .</p>
    <p><em type="bold">OASSEVÁLDIT JA LOGUT</em> </p>
    <p>Teáhtergilvui  oassálaste  badjel  100  nuora  ja  máná 10  sierra  joavkkus.  Teáhtera  lassin  ordnejuvvui minifilbmafestivála,  masa  bohte  35  oanehisfilmma. Filmmaid  buvttadepmii  ledje  oassalastan  Sámi oahpahusguovddáš ja eamiálbmogiid filbmaguovddáš Skábma.  Geahččit  ja  dáhpáhussii  oassálastán nuorat ledje buohkanassii sullii 400 olbmo. Sále lei oppa  dáhpáhusa  áigge  áibbas  dievva.  Sámegiela  ja sámegielat luohkáid oahppiid logu ektui oasseváldiid mearri lei hui allat.</p>
    <p><em type="bold">DUOPMÁRAT</em> </p>
    <p>Teáhterduopmárin  leigga  neavttár-journalista,  Unna Junná  TV-ráiddu  doaimmaheaddji  Irene  Länsman sihke  teáhterbarggu  stuđeanta  ja  anárašgielat  radio doaimmaheaddji  Heli  Huovinen.  Soai  deattuheigga árvvoštallamis  erenoamážit  dan,  man  ollu  nuorat ieža  ledje  plánen  iežaset  čájáhusaid  ja  mo  sii  ieža ovdanbukte daid lávddi alde. Filmmat eai dán vuoru gilvvohallan buoremusvuođas, dasgo  buohkain  eai  leat  leamašan  ovttalágan vejolašvuođat  oažžut  veahki  ja  áššedovdámuša. Duopmáriid čállin lei Anni Näkkäläjärvi Sámedikki</p>
    <p><em type="bold">BÁLKKAŠUMIT</em> </p>
    <p>Buot oasseváldit ožžo duođaštusa muitun dáhpáhusas. Buoremus  teáhterjoavkkuide  juhkkojuvvojedje ruhtabálkkašumit. Okta joavku válljejuvvui ovddastit sámenuoraid  Lappeenrantas  Teatris-dáhpáhusas. Skuvlen-  ja  oahppamateriáladoaimmahat  mearridii maiddái  juohkit  movttiidahttinbálkkašumiid  anáraš- ja nuortalašgielat filmmaid dahkkiide.</p>
    <p>
      <em type="bold">Beaivvi áhkubat </em>
    </p>
    <p type="listitem">-  Anára  badjeskuvlla  teáhterjoavku  válljejuvvui bihtáinis <span type="quote">”Beaivvi bártni soagŋomátki”</span>  ovddastit  sámenuoraid  Lappeenrantas  nuoraid teáhterdáhpáhusas.  Joavkku  lei  bagadan  Petra  Biret Magga.  Čájáhus  lei  musihkkáteáhter  ja  das  ledje mielde  Sunna  Valkeapää,  Anniina  Kitti,  Gabriela Satokangas, Rauna Saijets, Maria Saijets, Inger-Elle Suoninen, Mari Guttorm ja Sunna Nousuniemi.</p>
    <p>Bálkkašumi  ožžo maid čuovvovaš teáhterbihtát:</p>
    <p type="listitem">- Gáregasnjárgga skuvlla sámeluohkáid (1-6) <em type="bold">Áilegas nuorat</em>  –joavkku  bihtáinis  <span type="quote">”Bihcabáhcatmeahcis”</span>, mas temán lei luonddu nuoskkideapmi. Bagadallin lei Maarit K. Pieski. </p>
    <p type="listitem">-  Gárasavvona  skuvlla  <em type="bold">Buoidagat</em>  –joavkku ”Gos  boagán,  gos  liidni?”  man  temán  ledje olmmošgaskavuođat,  rehálašvuohta  ja  ándagassii addin. Bagadallin lei Anna-Reetta Niemelä. </p>
    <p type="listitem">-  Eanodaga  badjeskuvlla  <em type="bold">Gollegielagat</em>  –joavkku bihtáinis  ”Gollegiella  –  sámegiella?!?”,  mas gieđahallojuvvui sámegiela sadji ja atnu bálvalusain. Bihtá leigga bagadan Anne-Mari Kukkonen ja Berit-Ellen Juuso. </p>
    <p>Dáiddadáhpáhusas bálkkašuvvojedje maiddái</p>
    <p type="listitem">- <em type="bold">Čeavetjávrri</em> skuvlla filbmajoavku, mii lei ráhkadan oanehisfilmma nuortalašgielat Idols-gilvvus ja </p>
    <p type="listitem">-  <em type="bold">anárašgielat  0-1  luohkáid  oahppiid  joavku</em> čeahpes animašuvdnafilmmaid ovddas. </p>
    <p><em type="italic">Anni Näkkäläjärvi, raporta ja © govat/kuvat</em> </p>
  </body>
</document>
