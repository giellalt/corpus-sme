<document xml:lang="sme" id="no_id">
  <header>
    <title>Maid vuoigatvuođaveahkki ohccái máksá - 
	Oikeus.fi
</title>
    <genre code="admin"/>
    <author>
      <unknown/>
    </author>
    <year>2014</year>
    <wordcount>242</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>https://oikeus.fi/sme/index/brochures/die273utvuoigatvuo273aveahkis/maidvuoigatvuo273aveahkkiohccaimaksa.html</origFileName>
    <parallel_text xml:lang="dan" location=""/>
    <parallel_text xml:lang="eng" location="mitaoikeusapuhakijallemaksaa.html"/>
    <parallel_text xml:lang="fin" location="mitaoikeusapuhakijallemaksaa.html"/>
    <parallel_text xml:lang="fit" location=""/>
    <parallel_text xml:lang="fkv" location=""/>
    <parallel_text xml:lang="ger" location=""/>
    <parallel_text xml:lang="isl" location=""/>
    <parallel_text xml:lang="kal" location=""/>
    <parallel_text xml:lang="kpv" location=""/>
    <parallel_text xml:lang="nno" location=""/>
    <parallel_text xml:lang="nob" location=""/>
    <parallel_text xml:lang="rus" location=""/>
    <parallel_text xml:lang="sma" location=""/>
    <parallel_text xml:lang="sme" location=""/>
    <parallel_text xml:lang="smj" location=""/>
    <parallel_text xml:lang="smn" location=""/>
    <parallel_text xml:lang="sms" location=""/>
    <parallel_text xml:lang="swe" location=""/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 134027 $; </version>
  </header>
  <body>
    <p type="title">Dieđut vuoigatvuođaveahkis</p>
    <p type="title">Maid vuoigatvuođaveahkki ohccái máksá</p>
    <p>Vuoigatvuođaveahki oažžus berrojuvvon golut čohkiidit iežasvásttus ja vuoigatvuođaveahkkemávssus.</p>
    <p type="title">Iežasvástu</p>
    <p>Vuoigatvuođaveahki oažžu máksá vuoigatvuođaveahki bálkkás dihto proseantaoasi (vuođđoiežasvástu). Dat mearrašuvvá ohcci mánnosaš geavahanváriid vuođul čuovvovaččat:</p>
    <p type="title">Oktonas olmmoš</p>
    <p><em type="bold">Geavahanvárit eanemustá / Vuođđoiežasvástu </em>600 euro 0 % 800 euro 20 % 900 euro 30 % 1 050 euro 40 % 1 150 euro 55 % 1 300 euro 75 % </p>
    <p>Go geavahanvárit leat badjel 1 300 euro, vuoigatvuođaveahkki ii mieđihuvvo.</p>
    <p type="title">Beallálaččat oktiibuot</p>
    <p>
      <em type="bold">Geavahanvárit eanemustá / Vuođđoiežasvástu </em>
    </p>
    <p xml:lang="ron">1 100 euro    0 %</p>
    <p xml:lang="ron">1 400 euro    20 %</p>
    <p xml:lang="ron">1 600 euro    30 %</p>
    <p xml:lang="ron">2 000 euro    40 %</p>
    <p xml:lang="ron">2 200 euro    55 %</p>
    <p xml:lang="ron">2 400 euro    75 %</p>
    <p>Go geavahanvárit leat badjel 2 400 euro, vuoigatvuođaveahkki ii mieđihuvvo.</p>
    <p>Vuoigatvuođaveahki oažžu várit lasihit su goluid ovddasvástádusa, juos seasttut, visteossosat, giddodagat dahje eará opmodat lea badjel 5 000 euro árvvus (lassiiežasvástu). Váriin geahpeduvvojit vealggit. Fásta vistti, dábálaš asttuáigge vistti ja biilla dahje dáid skáhppoma várás váldojuvvon vealggit eai goittotge váldojuvvo vuhtii.</p>
    <p>Árbečálihanáššis oamehasa várit vuhtiiváldojit dievasmearálaččat, ja dat lasihuvvojit lassiiežasvásttu mearrái (bajiduvvon lassiiežasvástu). Lassiiežasvásttu mearis vuhtiiváldo maiddái opmodat, man ohcci oažžu ovdamearkan árbejuogus dahje juogadeamis.</p>
    <p>Iežasvástu mearri nannejuvvo ášši boađidettiin dikšojuvvot. Iežasvásttus sáhttá bearrat ovdamávssu.</p>
    <p>Vuoigatvuođaveahki oažžu galgá almmuhit vuoigatvuođaveahkkedoaimmahahkii nuppástusain guoskkadin boađuid, goluid ja váriid. Juos vuoigatvuođaveahki oažžu ekonomalaš dilli nuppástuvvá, vuoigatvuođaveahkkedoaimmahat sáhttá rievdadit vuoigatvuođaveahkkemearrádusa. Mearrádusa rievdadettiin mearriduvvo, heivehuvvogo dat máhccevaččat.</p>
    <p type="title">Vuoigatvuođaveahkkemáksu</p>
    <p>Vuoigatvuođaveahkkemáksu lea 70 euro ja dat berrojuvvo buot ohcciin earret dain, geat ožžot vuoigatvuođaveahki nuvttá, nuppiid sániiguin almmá iežasvástu haga.</p>
  </body>
</document>
