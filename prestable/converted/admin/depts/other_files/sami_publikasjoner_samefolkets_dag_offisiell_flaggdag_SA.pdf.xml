<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title></title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://www.regjeringen.no/upload/AID/temadokumenter/sami/Publikasjoner/sami_publikasjoner_samefolkets_dag_offisiell_flaggdag_SA.pdf</origFileName>
    <parallel_text location="sami_publikasjoner_samefolkets_dag_offisiell_flaggdag.pdf" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>SÁMI ÁLBMOTBEAIVI ALMMOLAŠ LEAVGABEAIVIN
Departemeanttaidgaskasaš bargojoavkku raporta
skábmamánus 2003
</p>
    <p>1. BARGOJOAVKU JA BARGOMEARRÁDUs
</p>
    <p>2
</p>
    <p>2. BARGU DÁSSÁŽII – DUOGÁŠ
</p>
    <p>3
</p>
    <p>3. SÁMI LEAVGGA DÁLÁ GEAVAHEAPMI JA SÁMI ÁLBMOTBEAIVVI
4
ČALMMUSTAHTTIN
4. SÁMI ÁLBMOTBEAIVI ALMMOLAŠ LEAVGABEAIVIN NORGGAS
</p>
    <p>6
</p>
    <p>5. SÁMI LEAVGGA GEAVAHEAPMI STÁHTA VISTTIIN
</p>
    <p>7
</p>
    <p>5.1 Álggaheapmi
</p>
    <p>7
</p>
    <p>5.2 Prisihpalaš ja stáhtarievttálaš mearkkašumit
</p>
    <p>7
</p>
    <p>5.3 Jus guovvamánu 6. beaivi šaddá almmolaš leavgabeaivin, sáhttit go ieža
eaktodáhtolaččat mearridit geavahit sihke Norgga stáhtaleavgga ja sámi leavgga?
7
5.4 Jus guovvamánu 6. beaivi šaddá almmolaš leavgabeaivin, sáhttit go válljet
geavahit Norgga leavgga dahje sámi leavgga?
6. SÁMI ÁLBMOTBEAIVVI ČALMMUSTAHTTINVIERUT
RÁĐĐEHUSKVARTÁLAS
</p>
    <p>8
8
</p>
    <p>6.1 Levgen sámi leavggain ráđđehuskvartálas sámi álbmotbeaivvi
</p>
    <p>8
</p>
    <p>6.2 Earalágan čalmmustahttin go levgen ráđđehuskvartálas
</p>
    <p>9
</p>
    <p>7. RIIKKAIDGASKASAŠ BEALLI
8. LOAHPPAÁRVVOŠTALLAMAT JA RÁVVAGAT
</p>
    <p>9
10
</p>
    <p>8.1 Bargojoavkku loahppaárvvoštallamat
</p>
    <p>10
</p>
    <p>8.2 Rávvagat
</p>
    <p>11
</p>
    <p>8.3 Ekonomalaš ja hálddahuslaš váikkuhusat
</p>
    <p>12
</p>
    <p>Mildosat:
Sámedikki mearrádus 43/01 Sámi leavgga geavaheapmi
Sámeráđđi sámi leavgga ja sámi leavgabeivviid birra
</p>
    <p>1
</p>
    <p>1. BARGOJOAVKU JA BARGOMEARRÁDUs
Sámi álbmotbeaivvi čalmmustahtte 2003 ráđđehuskvartálas geasidettiin sámi leavgga
Norgga leavgga báldii. Maiddái Stuorradikki olggobealde lávgejedje sámi leavggain.
Dán beaivvi čalmmustahttima politihkalaš ja almmolaš beroštupmi lea lassánan
mearkkašahtti láhkai maŋimuš jagiid.
Ráđđehus lea Sd.dieđ. nr. 33 (2001-2002) ja Od.prp. nr. 34 (2002-2003) dieđihan ahte
áigot árvvoštallat galget go ásahit guovvamánu 6. beaivvi, sámi álbmotbeaivvi,
almmolaš leavgabeaivin Norggas. Danne nammadii ge ráđđehus čakčamánu 11.
beaivvi 2003 departemeanttaidgaskasaš bargojoavkku mas lei čuovvovaš bargomearrádus:
”Bargojoavku berre árvvoštallat
1. gažaldaga galgá go ásahit guovvamánu 6. beaivvi almmolaš leavgabeaivin
– mii mielddisbuvttášii ahte ferte levget Norgga leavggain stáhta visttiin,
2. mo de vejolaččat galggašii geavahit sámi leavgga stáhta visttiin, ja
3. mo galgá čalmmustahttit sámi álbmotbeaivvi ráđđehuskvartálas, mii maiddái berrešii mielddisbuktit vejolaš njuolggadusaid dasa mo ráđđehus
galgá ovddastuvvot vejolaš čalmmustahttimiin ja doaluin sámi álbmotbeaivvi.
Gažaldaga ferte árvvoštallat daid áigumušaid ja sávaldagaid vuođul mat čuvvot
ráđđehusa sámepolitihkalaš áššebáhpáriin ja das mo Stuorradiggi dáid meannuda,
muhto maiddái dan ovdáneamija daid vásáhusaid vuođul, mat leat leamaš maŋimuš
jagiid guovvamánu 6. beaivvi čalmmustahttimis. Dákkár ásaheami vejolaš váikkuhusaid ja dávistemiid ferte čielggadit, sihke oppalaččat ja eará servodatjoavkkuid
ektui.
Jus áigu ásahit guovvamánu 6. beaivvi almmolaš leavgabeaivin, de ferte rievdadit
stáhtaleavgga ha gávpeleavgga geavaheapmái guoski láhkaásahusa. Bargojoavku
ferte maiddái árvvoštallat vejolaš evttohusaid ekonomalaš ja hálddahuslaš váikkuhusaid.
Sámi álbmotbeaivvi čalmmustahttet buot njealje riikkas main sámit ásset.
Čuolbmačilgehusain mat gusket sámi álbmotbeaivái, lea maiddái riikkaidgaskasaš
olli. Ášši meannudedje Sámi gažaldagaid Davviriikkaid ámmátolbmoorgánas njukčamánus dán jagi. Dán čoahkkima loahppajurdda lei ahte golmma riikka sáttatgottit
galget geahččalit gávdnat oktasaš evttohusaid ja čovdosiid. Dát ferte leat bargojoavkku árvvoštallamiid ja evttohusaid vuođđu.”
Bargojoavkku lahtut leat leamaš vuosttaškonsuleanta Kristin Ryan Justisdepartemeanttas, vuosttaškonsuleanta Nancy V. Olsen ja ossodatdirektora Ninni Kate Rognli
Gielda- ja guovludepartemeanttas ja ráđđeaddi Svenn Bjerkem, ráđđeaddi Ylva Bie ja
ossodatdirektora Thomas Hauff Olgoriikadepartemeanttas. Gielda- ja guovludepartemeantta ovddasvástádus lea leamaš jođihit barggu ja doaibmat čállingoddin.
</p>
    <p>2
</p>
    <p>2. BARGU DÁSSÁŽII – DUOGÁŠ
Sámi leavga dohkkehuvvui 13. Sámekonferánssas Åres borgemánu 15. beaivvi 1986.
Dáiddár Astrid Båhl lea leavgga sárgon. Váldomotiivva son lea váldán goavdásis ja
lullisámi Anders Fjellnera (1795-1876) divttas ”Beaivvi bártnit”. Fjellner govvida
sámiid beaivváža bárdnin ja nieidan. Leavgga gierddut ovddastit beaivváža (ruoksat)
ja mánu (alit). Leavggas leat ivnnit ruoksat, ruoná, fiskat ja alit (oza eanet dárkilis
dieđuid sámi leavgga birra).
Sámi leavga lea sámiid rájáid rastá ovttastahtti symbola ja dan geavahit Norgga,
Ruoŧa ja Suoma sámedikkit, fylkkagielddat, gielddat, organisašuvnnat, muhtun stáhta
ásahusat ja priváhta geavaheaddjit. Leavgga geavahit almmolaš riikkalaš leavgabeivviid, sámi leavgabeivviid ja allaáigásaš oktavuođain.
Sámiráđđi mearridii ahte juohke riikka leavganjuolggadusat galge mearridit sámi
leavgga geavaheami. Norggas ráhkadii Olgoriikadepartemeanta sámi leavgga ja eará
leavggaid gaskasaš vuorroortnega várás gaskaboddosaš njuolggadusaid.
Erenoamážit guovvamánu 6. beaivvi ektui, mii lea sámi álbmotbeaivi, leat ohcalan
sámi leavgga geavaheami lagat njuolggadusaid. Danne nammadii Gielda- ja
guovludepartemeanta bargojoavkku mas ledje Sámedikki, Olgoriikadepartemeantta ja
Gielda- ja guovludepartemeantta ovddasteaddjit. Joavku geigii suoidnemánu 2001
raportta ” Sámi leavgga geavaheapmi” mas evttohiinjuolggadusaid mo sámi leavgga
galggašii geavahit. Raporta sáddejuvvui gulaskuddančujuhussii, ja 27 gulaskuddanvástideaddjis ii oktage cealkán maidege sámi leavgga geavaheapmái guoski
evttohuvvon njuolggadusaid vuostá.
Raportta gulaskuddama oktavuođas maerridii Sámediggi njuolggadusaid sámi leavgga
geavaheami várás (áššis 43/01).
Sd.dieđ. nr. 33 (2001-2002) dovddahuvvui ahte ráđđehus gulaskuddancealkámušaid
vuođul árvvoštallá rievdadit lága levgema birra gielddaid almmolaš visttiin, ja
evttohusa ásahit guovvamánu 6. beaivvi almmolaš leavgabeaivin.
Od.prp. nr. 34 (2002-2003) Sámilága rievdadusaid birra ea.ea. ovddidii ráđđehus
evttohusa ásahit njuolggadusaid sámi leavgga geavaheami birra Norgga láhkii
Stuorradiggi guorrasii evttohussii meannudettiinis ášši cuoŋománus 2003. Árvalus.O.
nr. 59 (2002-2003) Gielddalávdegotti eanetlohku čujuha mearkkašumiide Árvalus.S.
nr. 33 (2001-2002) Sámepolitihka birra, mas lávdegotti eanetlohku, buohkat earret
Ovddádusbellodaga áirasat, ledje mieđđasat ráđđehusa dieđihan láhkarievdadeapmái
sámi leavgga geavaheami birra almmolaš visttiin – dannego dál eai leatnjuolggadusat
sámi leavgga geavaheami birra, earret Olgoriikadepartemeantta gaskaboddosaš
njuolggadusat sámi leavgga ja eará leavggaid gaskasaš vuorroortnega birra.
Lávdegoddi oaivvildii maiddái ahte lea dárbu dárkilet mearrádusaid addit sámi
leavgga geavaheami birra. Danne miehtá eanetlohku Ráđđehusa láhkarievdadanevttohussii čujuhettiin ahte láhkarievdadus lea ráhkaduvvon dan evttohusa vuođul,
maid Gielda- ja guovludepartemeantta vuođđudan bargojoavku evttohii ja mii
sáddejuvvui viiddis gulaskuddamii ee. Sámediggái, gielddaide, fylkkagielddaide ja
sámi organisašuvnnaide. Eanetlohku dadjá maiddái ahte láhkarievdadanevttohus ii
dagat erenoamáš dahje lassi goluid, ii ge gáibádusaid ja geatnegahttimiid gielddaide ja
fylkkagielddaide.
3
</p>
    <p>Láhkamearrádus sisttisdoallá vuosttažettiin suoidnemánu 29. beaivvi 1933 nr. 2 lága
rievdadusa gielddaid almmolaš visttiid levgema birra nu ahte sámi leavga maiddái
máinnašuvvo: ”Gielddaid almmolaš visttiin ja opmodagain dahje visttiin ja opmodagain
maid gieldda ásahusat eanemusat geavahit, galgá geavahuvvot dušše dat leavga (mas ii leat
split dahje tunge) mii lea máinnašuvvon juovlamánu 10. beaivvi mannosaš lága 1. §:s, sámi
leavga dahje Gonagasa dohkkehan gávpot-, gieldda- dahje fylkkaleavga.” Viidáseappot
</p>
    <p>addo Sámediggái sámelága ođđa §§ 1-6 Sámi leavga vuođul váldi mearridit
láhkaásahusaid leavgga geavaheami birra: ”Sámi leavga lea leavga maid 13.
sámkonferánsa dohkkehii borgemánu 15. beaivvi 1986. Sámediggi sáhttá láhkaásahusain
addit dárkilet mearrádusaid sámi leavgga geavaheami birra.” Dán mearrádusa veagal lea
</p>
    <p>Sámediggi ožžon válddi juohkit dieđuid leavgga birra seammás go sámi leavga lea
mearriduvvon lága hámis. Sámediggi ii sáhte geange geatnegahttit sámi leavgga
geavahit.
Sámediggi áigu mearridit láhkaásahusaid sámi leavgga geavaheami birra 2004
vuosttaš jahkebealis, dábálaš gulaskuddama maŋŋil.
3. SÁMI LEAVGGA DÁLÁ GEAVAHEAPMI JA SÁMI ÁLBMOTBEAIVVI
ČALMMUSTAHTTIN
Maŋŋá go láhka gielddaid almmolaš visttiid levgema birra lea rievdaduvvon, sáhttet
gielddat geavahit sámi leavgga. Gielddat ja fylkkagielddat mearridit ieža háliidit go
geavahit sámi leavgga, ja man mearis. Raportta ”Sámi leavgga geavaheapmi”
ráhkadeami olis dáhtto dihto gielddain dieđuid sámi leavgga geavaheami birra.
Dieđuid dáhtto ođđajagemánus 2000. Dieđuid bivde Sámi ovddidanfoandda1
doaibmaguovllu eanaš gielddain, ja vel muhtun lullisámi gielddain ja muhtun
gávpotgielddain – oktiibuot 23 gielddas. Sámegiela hálddašanguovllu buot guđa
gielddas leat iežaset njuolggadusat ja vierut sámi leavgga geavahit. Eanaš gielddain
mat jerrojedje, maiddái hálddašanguovllu olggobealde, leat jo vierut levget sámi
leavggain guovvamánu 6. beaivvi. Divttasvuona suohkan Nordlánddas levge buot
leavgabeivviid. Gáivuona suohkan Romssas lea mearridan levget sámi leavggain
njealji sámi leavgabeaivvi, ja vel dan beaivvi go lea sámediggeválga ja go Sámediggi
ásahuvvo juohke njealját jagi. Dákkár praktihkalaš váttisvuođat go leavgastákkuid
vátnivuohta deattastit erenoamážit unna gielddažat. Máŋgga gielddas ii leat
vejolašvuohta levget guvttiin dahje eanet leavggaiguin oktanaga.
</p>
    <p>1
</p>
    <p>Sámi ovddidanfoandda doaibmaguovlu lea: Finnmárkkus: a) Unjárgga gielda b) Deanu gielda,
Nuorttat Nuorevuotna ja Uhcavuotna Gáŋgaviikka gielddas. c) Kárášjoga gielda d) Guovdageainnu
suohkan e) Porsáŋggu gielda. Vuotkevuotna, Muotki, Muorralvuotna, Gádde-Iččát Muosáid gielddas,
Dáigevuona skuvlabiire, Siskkit Lágesvuotna Sáltesavjjus - Beahkkirvuona sisa ja vuotnaráigge
Davvesiidda gielddas f) Fálesnuori suohkan ja ovddeš Dálbmeluovtta suohkan earret ieš čoahkkebáiki
Dálbmeluokta Álttá suohkanis. Romssas: g) Návuona suohkan, Gáivuona suohkan ja Omasvuona
suohkan h) Moskaluovtta, Leaibedievvá, Várpenjárgga ja Guohcavuomi skuvlabiirret Moskavuonas
Romssa suohkanis. Sámi álbmot Sáččás ja loahppaoassi Leaŋgaviikka suohkanis i) Ruŋggu
vuođđobiire Loabága suohkanis ja Vadnjajávrri, Vuopmegeaži, Vuomi, Sáttiidvuomi, Láberjja ja
Sáltejávrri biirret Skániid suohkanis. Gilit Ølči, Skáidi, Dalsletta, Skikta ja Gálavuopmi Rivttáid
suohkanis.Nordlánddas: j) Evenáššmárkku biire ja Duorga Evenášši suohkanis, ja válgabiirret Veahčču
ja Áravuopmi (oktan Luotnegobiin) Narviikka suohkanis k) Rutnavuotna ja guovllut Oarjevuonas ja
Ájluovttas Divttasvuona gielddas. l) Sámi álbmot lullisámeguovllus
</p>
    <p>4
</p>
    <p>Gulaskuddanvuorus ”Sámi leavgga geavaheami”-raportta maŋŋá 2001 čavčča dadjet
muhtun gielddat ahte leat mearridan dahje áigot mearridit njuolggadusaid sámi
leavgga geavaheami birra. Ovdamearkka dihtii lea Bearddu suohkan Romssas
mearridan levget sihke Norgga ja sámi leavggain sihke miessemánu 17. beaivvi ja
guovvamánu 6. beaivvi. Máŋga gieldda dovddahit ahte háliidit čielgaset njuolggadusaid sámi leavgga geavaheami hárrái. Muhtun gielddat, ovdamearkka dihtii Røros
gielda Lulli-Trøndelágas, leat hákan leavgga, muhto eai leat dan geavahan ovdalgo
čielgaset njuolggadusat bohtet.
Romssa fylkkas levgejit sámi leavggain buot fylkkagieldda leavgastákkuin
guovvamánu 6. beaivvi rájes 2002. Fylkka huksenhoavddas lea ovddasvástádus dán
čuovvolit. Fylkkaráđđealmmái lea reivvestis fylkkagieldda ásahusaide, joatkkaskuvllaide ja bátneklinihkaide ávžžuhan čalmmustahttit sámi álbmotbeaivvi (reivves
veaiváduvvon ođđajagemánu 16. beaivvi 2003). Fylkkaráđđealmmái atná lunddolažžan sámepolitihkalaš ovdáneami geažil ja fylkkagieldda iežas áŋgiruššama geažil
sámi gažaldagaid hárrái, ahte sámi álbmotbeaivi čalmmustahttojuvvo aktiivvalaččat
Romssa fylkkagielddas. Fylkkaráđđealmmái atná vejolažžan ahte juohke jagisáhtášii
lágiduvvot ”fylkkagielddalaš váldočalmmustahttin”, báikkálaš čalmmustahttimiid
sierranas bargosajiid lassin. 2003, levgema lassin, lágiduvvojedje doalut bargiide
Fylkkaviesu kantiinnas – mii guossohii sámi borramuša dán beaivvi – mas fylkkasátnejođiheaddji doalai sártni ja mas ledje kulturoasit ja čájáhus. Muđuid lea fylkkaráđđealmmái dovddahan ahte lea lunddolaš ahte fylkkagieldda bargit ožžot virgelobi
bálkkáin ohcama vuođul vai besset eará čalmmustahttimiid čuovvut jus eai leat
čalmmustahttimat bargosajis. Dannego guovvamánu 6. beaivi lea sámi álbmotbeaivi,
ja ahte máŋggas háliidit ávvudit beaivvi, leat fylkkagieldda eiseválddit ávžžuhan
garvit bidjamis čoahkkimiid, konferánssaid jna. Dán beaivái 2004 rájes.
Finnmárkku fylka levge golmmain leavggain fylkkaviesu olggobealde Čáhcesullos go
lea fylkkadiggi. Norgga leavga gesso bajimusas ja sámi leavga ja fylkkagieldda iežas
leavga gessojit vuollelis. Fylkkagielda oaivvilda ahte sámi leavgga geavaheapmi lea
sámi álbmogii dehálaš symbolaášši. Finnmárkku fylkkagielda dadjá viidáseappot
áššeovddideamis ahte ”mii guoská gažaldahkii galggašii go sámi álbmotbeaivi šaddat
almmolaš leavgabeaivin Norggas, de lea dát váttis gažaldat. Buohkat geat háliidit,
sáhttet levget dán beaivvi. Geatnegahttin ii dáidde olus váikkuhit álggus. Nuppe dáfus
čuvgešii olbmuid sámiid birra ja attášii sámiide stáhtusa álgoálbmogin jus sámi
álbmotbeaivi livččii almmolaš leavgabeivviid listtus. Guhkit áigái váikkuhivččii dát
dasa ahte sámi leavgga geavaheapmi lassánivččii ja viidánivččii ođđa
geavahanvuohkin. Diehtojuohkin sámi leavgga birra ja sámi leavgabeivviid birra lea
dehálaš ja galggašii leat sihke Sámedikki ja guovddášeiseválddiid ovddasvástádus.”
Sámi álbmotbeaivvi 2003 lágidii Oslo gielda leavgageassima mas Oslo sátnejođiheaddji ja oslosámiid ovddasteaddjit dolle sártniid, ja guossohedje iđitborramuša
bovdejuvvon gussiide, ee. Sámediggepresidentii ja Gielda- ja guovludepartemeantta
politihkkáriidda. Levgejuvvui guvttiin sámi leavggain Ráđđeviesu šiljus. Stuorradiggi
čalmmustahtii beaivvi levgedettiin guvttiin sámi leavggain. Ráđđehus čalmmustahtii
sámi álbmotbeaivvi vuosttaš geardde 2003 levgedettiin sihke sámi ja Norgga
leavggain ráđđehuskvartálas.
Gielda- ja guovludepartemeanta lea dušše buriid gullan das mo sámi álbmotbeaivvi
čalmmusteapmi almmolaččat čađahuvvui 2003. Rámiideaddjiid gaskkas dovddahii
</p>
    <p>5
</p>
    <p>Sámediggi ahte lea duhtavaš čalmmustemiin Oslos ja deattastii ee.ahte čalmmusteamis lea symbolabeaktu ja veahkeha sámi kultuvrra gudnejahttit ja oidnosii buktit.
4. SÁMI ÁLBMOTBEAIVI ALMMOLAŠ LEAVGABEAIVIN NORGGAS
Go leimmet bargamin raporttain ” Sámi leavgga geavaheapmi” Sámediggi evttohii
ásahit guovvamánu 6. beaivi almmolaš leavgabeaivin Norggas. Go beaivi
dahkkojuvvo almmolaš leavgabeaivin sisttisdoallá ahte galgá levget Norgga leavggain
stáhta visttiin dan beaivvi.
Jus guovvamánu 6. beaivi galggaš šaddat almmolaš leavgabeaivin, de ferte šaddat
gáibádus, dat mearkkaša ahte beaivemeari ferte čállit Leavgaláhkaásahussii. Odne lea
Leavgaláhkaásahusa § 4, 3. lađas mii rahpá dan vejolašvuođa ahte oažžu stáhtaleavggain levget maiddái ”eará allaáiggálaš ja ávvodilálašvuođain riikkas”.
Dain gulaskuddaneiseválddiin maŋŋá bajábealde máinnašuvvon raportta mat
sáddejedsje cealkámuša geat celke sámi álbmotbeaivvi ásaheami birra almmolaš
leavgabeaivin, dorjo bealleveadi dákkár evttohusa. Máŋga gulaskuddaneiseválddi
deattuhedje man mávssolaš almmolaš levgen sámi álbmotbeaivvi livččii sámiide
lihkuheapmin ja gudnejahttimin iežaset gielddas dahje fylkkagielddas. Dasa lassin
čujuhuvvo ahte almmolaš levgen bajidivččii sámiid árvodási álgoálbmogin. Dat
gulaskuddancealkámušat mat lea evttohusa vuostá ásahit guovvamánu 6. beaivvi
almmolaš leavgabeaivin, oaivvildit ahte gielddat ja fylkkagielddat ieža galget beassat
mearridit levgejit go guovvamánu 6. beaivvi ja leat ovttaoaivilis departemeanttaid
ovddasteaddjiiguin geat ”oaivvildit ahte dákkár evttohusa ii berre vel ovddidit, ja
čujuhit baicce Leavganjuolggadusaid § 4, 3. lađđasii, mii rahpá vejolašvuođa levget
stáhtaleavggain ”eará ge allaáigásaš ja ávvodilálašvuođain riikkas”.”
Dannego lea sávaldat čalmmustahttit ahte stáhta dohkkeha sámi kultuvrra, giela ja
identitehta ovttadássásažžan (vrd. Vuođđolága § 110 a ja vel Sd.dieđ. nr. 33 (20012002)), de orru almmolaš levgen Norgga leavggain guovvamánu 6. beaivvi leamen
okta vejolašvuohta, sihke sámi álbmotbeaivvi ávvudeapmin, muhto maiddái geavatlaš
čoavddusin dálá njuolggadusaid ektui. Dat mearkkaša ahte Norgga stáhtaleavga
gessojuvvo stáhtii gulli visttiin, ja erenoamážit ráđđehusa visttiin.
Dalle lassánit Norgga almmolaš leavgabeivviid lohku. Daid lohku lea dál jo allat, ja
bargojoavkku vuođđooaivil lea ahte berrešii leat várrugas lasiheames dálá logu ii ge
seammás suokkardallat lea go vejolaš dán buhttet dainna lágiin ahte sihkku muhtun
eará almmolaš leavgabeaivvi.
Olgoriikadepartemeanta lea leavgaáššiid fágadepartemeanta ja dat sáhtášii vaikko
ovddidit gonagaslaš resolušuvnna mas mearridivččii ahte guovvamánu 6. beaivi, sámi
álbmotbeaivi, dohkkehivččii Norgga almmolaš allaáiggálaš beaivin.
Daid láhkaásahusaid vuođul mat gusket stáhtaleavgga ja gávpeleavgga geavaheapmái
(leavganjuolggadusaide) lea levgen geatnegahtton dušše stáhta almmolaš opmodagain
almmolaš leavgabeivviid. Vaikko leavganjuolggadusat eai geatnegahte gielddaid ja
fylkkagielddaid almmolaš leavgabeivviid, de lea dábálaš ahte gielddat ja
fylkkagielddat čuvvot leavganjuolggadusaid ja levgejit gielddaid ja fylkkagielddaid
visttiin ja ásahusain buot almmolaš leavgabeivviid. Dán vuođul ii mearkkaš almmolaš
levgen guovvamánu 6.beaivvi ahte gielddain lea geatnagasvuohta levget sámi
6
</p>
    <p>álbmotbreaivvi, muhto lea eambbo garra ávžžuhus ahte čuvvot stáhta levgema
ovdamearkan ja levgejit gieldda visttiin sámi álbmotbeaivvi.
5. SÁMI LEAVGGA GEAVAHEAPMI STÁHTA VISTTIIN
5.1 Álggaheapmi
Levgen Norggas lea ásahallon juovlamánu 10. beaivvi 1898 mannosaš lágas dasa gulli
láhkaásahusas ja njuolggadusčoahkis. Leavgaláhkaásahusa mielde galgá levget
Norgga stáhtaleavggain stáhta almmolaš visttiin Norgga almmolaš leavgabeivviid.
Dálá njuolggadusat nappo eai daja maidege sámi leavgga geavaheami birra stáhta
visttiin almmolaš leavgabeivviid.
Sámediggi lea ”Sámi leavgga geavaheapmi”-raportta gulaskuddancealkámušastis
dorjon ahte sámi álbmotbeaivi šaddá almmolaš leavgabeaivi, ja dadjá dan oktavuođas
ahte ”sámi leavgga sáhttá geavahit oktanaga Norgga leavggain, dahje jo okto”
(mearrádus 43/01). Sámediggi láve almmolaš leavgabeivviid levget sihke Norgga ja
sámi leavggain. Maiddái Sámi allaskuvla levge dán láhkai.
5.2 Prisihpalaš ja stáhtarievttálaš mearkkašumit
Sámi leavga lea Norgga, Ruoŧa, Suoma ja Ruošša sámiid oktasaš leavga, ja lea ge
dainna lágiin sámi álbmoga oktasaš symbola. Dan rájes go Sámekonferánsa Åres
dohkkehii leavgga, de leat sámedikkit Norggas, Ruoŧas ja Suomas ja sámeorganisašuvnnat Ruošša bealde dan geavahan. Sámi leavga ovddasta stuorát ovttadaga (sámi
álbmoga) ii ge dušše sámejoavkkuid Norggas. Nu dan ferte áddet ”riikkaidrastásažžan”.
Deattastuvvo ahte sámi leavgga vejholaš geavaheapmi stáhta visttiin Norggas galgá
dáhpáhuvvat daid rájáid siskkobealde ahte ii bohciit gažaldat Vuođđolága § 1
(”Norgga Gonagasriika lea…juohkemeahttun”) ja § 111 (”Norgga Leavgga Hámi ja
Ivnni learrida Láhka”), mat eaktudit ahte lea dušše okta leavga. Ii galgga addot
dakkár govva omd. Lea iešguđetlágan konstitušuvnnalaš diládat sierranas eanaviidodagain dahje ahte Norgga álbmotjoavku ii leat heivvolaš láhkai ovddastuvvon Norgga
leavggain.
Levgen sámi leavggain nappo ii galgga bohciidahttit eahpádusa guđemuš leavga dat
álbmotrievttálaččat ja stáhtarievttálaččat ovddasta gonagasriikka Norgga. Dát caggá
levgema sámi leavggain Norgga olgoriikastašuvnnain, gos dán livččii álki boastut
áddet. Viidáseappot dát caggá sámi leavgga geavaheami almmolaš dovdomearkan ee.
Norgga skiippain.
5.3 Jus guovvamánu 6. beaivi šaddá almmolaš leavgabeaivin, sáhttit go ieža
eaktodáhtolaččat mearridit geavahit sihke Norgga stáhtaleavgga ja sámi leavgga?
Odne lea jo rikkis leavgaárbevierru dan láhkai ahte gielddalaš ja fylkkagielddalaš
leavggat dávjá geavahuvvojit oktanaga Norgga leavggain, main dat maŋimuš adno
gudnibus. Viidáseappot ii mihkkege gieldde sámi leavgga geavaheami stáhta visttiin
dahje daid olggobealde. Eaktodáhtolaš dásis ii oro miige hehttemin sihke Norgga ja
sámi leavgga geavaheami go dat orru leamen lunddolaš. Muhto dát dáhpáhuvvá
gustojeaddji njuolggadusaid ja leavgavieru vuođul.
</p>
    <p>7
</p>
    <p>5.4 Jus guovvamánu 6. beaivi šaddá almmolaš leavgabeaivin, sáhttit go válljet
geavahit Norgga leavgga dahje sámi leavgga?
Lea árvideamis ahte erenoamážit sámi ásahusat (nugo Sámediggi, Sámi allaskuvla ja
Álgoálbmotvuoigatvuođaid gelbbolašvuođaguovddáš) hálidivčče levget dušše sámi
leavggain sámi álbmotbeaivvi. Dál ii miige dan cagga. Leavgaláhka ja
leavgaláhkaásahus gusket dušše Norgga gávpelevgii/stáhtalevgii. Dat mearkkaša ahte
jus guovvamánu 6. beaivvi dahket almmolaš leavgabeaivin gonagaslaš
resolušuvnnain, dát mielddisbuvttášii geatnegasvuođa levget Norgga leavggain stáhta
visttiin. Dán oktavuođas čujuhuvvo árvvoštallamiidda prinsihpalaš ja stáhtarievttálaš
mearkkašumiid čuoggá vuolde bajábealde. Almmolaš leavgabeaivi mielddisbuvttášii
dušše geatnegasvuođa geavahit Norgga gávpeleavgga/stáhtaleavgga, iige sámi
leavgga. Jus sámi álbmotbeaivi šaddá almmolaš leavgabeaivin, de ii beasa levget
dušše sámi leavggain.
6. SÁMI ÁLBMOTBEAIVVI ČALMMUSTAHTTINVIERUT
RÁĐĐEHUSKVARTÁLAS
6.1 Levgen sámi leavggain ráđđehuskvartálas sámi álbmotbeaivvi
Dássážii ii leat leamaš miige dagalduvvan vieruid čalmmustahttit sámi álbmotbeaivvi
ráđđehuskvartálas. Ráđđehus čalmmustahtii vuosttaš geardde sámi álbmotbeaivvi
2003 go levgii sihke sámi ja Norgga leavggain ráđđehuskvartálas.
Levgema joatkin guovvamánu 6. beaivvi ráđđehuskvartálas ovdalgo dát vejolaččat
geatnegahttejuvvo almmolaš leavgabeaivin, ii leat Leavgaláhkaásahusa § 4, 3. lađđasa
vuostá mii stipulere ahte maiddái levgejuvvo Norgga stáhtaleavggain ”eará
allaáiggálaš ja ávvodilálašvuođain riikkas”. Leavgaláhka mii lea láhkaásahusa
vuođđu, máinnaša aivve ovtta leavgga – Norgga leavgga.
Mii guoská levgemii sámi leavggain Norgga leavgga lassin, ii daddkjo miige lágain ja
njuolggadusain. Ii leat mihkkege mii caggá levgema sihke Norgga leavggain ja sámi
leavggain ráđđehuskvartálas guovvamánu 6. beaivvi, vrd. Čuoggá 5.1. Prinsihpalaččat
galgá sámi leavga sadji lea vuolit go Norgga leavgga sadji. Levgen Norgga ja sámi
leavggain ráđđehuskvartálas guovvamánu 6. beaivvi sáhttet joatkit lága dahje
láhkaásahusa rievdadeami haga.
Olgoriikadepartemeanttas, fágadepartemeantan, ii leat dál láhka- dahje láhkaásahusvuođuid geatnegahttit levgema eará stáhta ásahusain, etáhtain ja visttiin. Muhto lea
jáhkkimis ahte leavgga geavaheapmi sáhttá geatnegahttot dábálaš instukšuvdnaválddiin. Dat mearkkaša ahte bajitválddálaččat sáhttet addit lagat njuolggadusaid
vejolaš leavgageavaheami birra, jus geavaheapmi lea gustojeaddji lágalaš rájáid
siskkobealde.
Norgga stáhtaleavgga levgemiin ráđđehuskvartálas stáhtaeiseválddit gelbbolaččat
čalmmustahttet sámi álbmotbeaivvi guovvamánu 6. beaivvi. Dát dávista ráđđehusa
sámepolitihkalaš sávaldagaid. Mii guoská čalmmustahttima levgenoassái 2003
čalmmustahttimis gessui Norgga stáhtaleavga nugo dábálaččat stuorra leavgastággui
mii čuožžu okto ráđđehusvistti (H-blohka) váldoussa ovdabealde Akersgáhtas Sámi
leavga lei gesson eará Norgga leavgga báldii olgešbeallái H-blohka boagáldaga gurii.
Dan vuođul mii bajabealde lea namahuvvon, ii miige oro caggamin sullasaš
čalmmustahttima boahtte jagi ge. Bargojoavku mearkkašii ahte sámi leavga ii lean
8
</p>
    <p>doarvái oidnosis. Danne berre jurddašit dahkat sámi leavgga oidnoseabbun
guovvamánu 6. beaivvi čalmmustahtidettiin.
6.2 Earalágan čalmmustahttin go levgen ráđđehuskvartálas
Gielda- ja guovludepartemeantta Sáme- ja minoritehtapolitihkalaš ossodat lea
maŋimuš guokte jagi bovden eará departemeanttaid bargiid geaiguin ovttas barget,
llenšii ja nu čalmmustahttit sámi álbmotbeaivvi. Departemeantta sámi áššiid
stáhtačálli lea doallan beaivvi sártni. Gielda- ja guovludepartemeanta árvvoštallá
viiddidit čalmmustahttima, ja dan oktavuođas áigot ee. Ávžžuhit kantiinna guossohit
sámi borramušaid guovvamánu 6. beaivvi. Gielda- ja guovludeaprtemeanta oaivvilda
ahte dát lea vuogas ja rivttes dilálašvuohta čalmmustahttit sámi kultuvrra
departemeantta bargiide.
Mii guoská ráđđehusovddasteaddjiid oassálastimii sámi álbmotbeaivvi čalmmustahttimis, čujuhuvvo virrui miessemánu 17. beaivvi ávvudeami oktavuođas: Eai leat
biddjon mahkkige láidestusaid miessemánu 17. beaivvi oassálastimii čalmmustahttimiin dannego dán beaivvi atnet priváhta ávvudanbeaivin. Stáhtaráđit ja
stáhtaministtar válljejit ieža guđemuš čalmmustahttimiin sii háliidit leat mielde.
Lunddolaš lea ahte čuovvut seamma vieru sámi álbmotbeaivvi ávvudettiin ge.
7. RIIKKAIDGASKASAŠ BEALLI
Čoahkkimisttis njukčamánus 2003 Davviriikkaid sámeáššiid ámmátolbmorgána2 sámi
leavgga geavaheami ja sámi álbmotbeaivvi almmolaš leavgabeaivin. Dán čoahkkima
loahppajurdda lei ahte golmma riikka sáttagottit geahččalit gávdnat oktasaš rávvagiid
ja čovdosiid maidda ministarat ja sámediggepresideanttat sáhttet guorrasit.
Čuolbmačilgehus guoská Ruošša eiseválddiide ge.
Ámmátolbmoorgána digáštalai ášši ođđasit fas čoahkkimisttis golggotmánus 2003.
Dán čoahkkimis bohte dan loahppajurdagii ahte sámi álbmotbeaivi ja sámi leavga leat
dehálaččat sámi álbmoga čalmmustahttimis servodagas. Ámmátorgánalea rávven ahte
ášši ovddiduvvo sámeministariid ja sámediggepresideanttaid oktasaš davviriikkalaš
čoahkkimii skábmamánu 12. beaivvi 2003.
Ruoŧas lea ráđđehusas váldi mearridit almmolaš leavgabeivviid. Muhto ii leat miige
lágaid mii geatnegahttá gielddalaš/stáhtalaš ásahusaid levget almmolaš leavgabeivviid. Mii guoská juridihkalaš gelbbolašvuhtii mearridit leavgga árvodási, ferte
iskat lea go dat Riikabeivviin vai ráđđehusas.
</p>
    <p>2
</p>
    <p>Ruoŧa, Suoma ja Norgga eiseválddit leat ovttas bargan sámi gažaldagaiguin dan rájes go
Davviriikkaid ovttasbargoorgána sáme- ja boazodoalloáššiid várás ásahuvvui Gonagaslaš resolušuvnnain 1964. Ovttasbargoorgána sadjái ásahuvvui 2001 Davviriikkaid sámeáššiid ámmátolbmoorgána mas lea sámedikkiid ovddasteaddjit ge.2000:s álggahuvvui bistevaš ovttasbargu gaskal
sámediggepresideanttaid ja ministariid geain lea ovddasvástádus sámi áššiin Suomas, Ruoŧas ja
Norggas. Ministarat ja sámediggepresideanttat čoahkkimastet jeavddalaččat čuvget, digaštallat ja
meannudit sámi áššiid mat leat oktasaččat ja mat buohkaid beroštahttet. Ođđa davviriikkaid
ovttasbarggu ulbmil lea nannet ja ovddidit sámi giela, kultuvrra, ealáhusaid ja servodateallima. 2003:s
lea Norgga ovddasvástádus fuolahit čállingoddedoaimmaid. Gielda- ja guovludepartemeanta lea
ovddasvástideaddji departemeanta Norggas.
</p>
    <p>9
</p>
    <p>Suomas guoská leavgaláhka dušše Suoma levgii. Eai leat mearrádusat eará leavggaid
hárrái. Sámi leavgga gesset dál sámi ássanguovllu. Eai leat leamaš váttisvuođat ja
digaštallamat sámi leavgga geassima birra.
Suoma eiseválddit dieđihit čuovvovačča: “Suomas juhket leavgabeivviid almmolaš ja
dábálaš leavgabeaivin. Priváhta olbmot, searvvit ja fitnodagat sáhttet maiddái
leveget eará beivviid ge go almmolaš ja dábálaš leavgabeivviid. Levgemiin sáhttet
dovddahit ávvudeami, gudnejahttima ja morraša ge.
Almmolaš leavgabeaivvit3 leat mearriduvvon njuolggadusain Suoma leavgga
geavaheami birra. Leat guhtta almmolaš leavgabeaivvi jagis. Almmolaš
leavgabeivviid galget departemeanttat (eiseválddit) ja ásahusat levget. Leat logi
dábálaš leavgabeaivvi4 jagis. Gullá buori levgenkultuvrii levget Suoma leavggain
mearriduvvon leavgabeivviid seamma láhkai go almmolaš leavgabeivviid ja maiddái
eiseválddit ja ásahusat levgejit.
Min levgenkultuvrii gullá ahte buohkat, eiseválddit ja ásahusat, priváhta olbmot,
searvvit ja fitnodagat levgejit almmolaš ja dábálaš leavgabeivviid. Eiseválddit ja
ásahusat sáhttet levget sámi leavggain sámi iežaset leavgabeivviid.”
8. LOAHPPAÁRVVOŠTALLAMAT JA RÁVVAGAT
8.1 Bargojoavkku loahppaárvvoštallamat
Ráđđehusas lea áigumuš čalmmustahttit sámi kultuvrra almmolaš sajiin, maiddái dain
guovlluin mat eai gula árbevirolaš sámi guovddášguvlui, vrd. Sd.dieđ. nr. 33 (20012002). Levgen – Norgga leavggain ja/dahje sámi leavggain – sámi álbmotbeaivvi lea
dákkár čalmmustahttin. Jus geahččá áššiid ovddeš áiggiid dáruidahttinpolitihka ja
positiiva riekteovdáneami sámiid hárrái maŋimuš logijagiid ektui, de lea levgen sámi
álbmotbeaivvi dan symbolan, ahte stáhta dohkkeha sámi álbmoga kultuvrra, historjjá
ja identitehta ovttaárvvosažžan Norgga kultuvrrain, historjjáin ja identitehtain.
Norga lea Vuođđolága § 110 a:in geatnegahttán iežas láhčit diliid nu ahte sámi
álbmotjoavku Norggas sáhttá biduhit ja ovddidit gielas, kultuvrras ja servodatealimmis. Maiddái sámelágain, oahpahuslágain, boazodoallolágain ja kulturmuitolágain ja vel riikkaidgaskasaš konvenšuvnnaid vuolláičállimiin lea Norga váldán
badjelasas geatnegasvuođaid sámiid hárrái. Guovddášeiseválddit ovttas Sámedikkiin
galget fuolahit ahte dát mearrádusat maiddái ollašuhttojjuvvojit konkrehta ja
positiivvalaččat boahtteáigái čujuheaddji sisdoallun. Go mii ásahit guovvamánu 6.
3
</p>
    <p>Almmolaš leavgabeaivvit leat: guovvamánu 28 beaivi, Kalevalabeaivi, Suoma kultuvrra beaivi.
Miessemánu 1. beaivi, Suoma barggu beaivi. Miessemánu nubbi sotnabeaivi, eatnibeaivi. Geassemánu
4. beaivi, suodjalusa lihppofeasta, dl. Suoma marskálkka C.G.E: Mannerheima riegádanbeaivi.
Lávvordat gaskal geassemánu 20. ja 26. beaivvi, dl. Mihcamárbeaivi, Suoma leavgga beaivi.
Juovlamánu 6. beaivi, iehčanasvuođabeaivi. Dat beaivi goas lea stáhtaválga, gielddaválga,
ovddasteaddjiid válljen Eurohpaparlamentii dahje álbmotjienasteapmi. Dat beaivi goas republihka
presideanta biddjo ámmáhii.
4
Dábálaš leavgabeaivvit leat: Guovvamánu 5. beaivi, Runebergbeaivi. Cuoŋománu 9. beaivi, Mikael
Agricolabeaivi, suomagiela beaivi, maiddái Elias Lønnrota riegádanbeaivi. Cuoŋománu 27. beaivi,
Riikka veteránaidbeaivi. Miessemánu 12. beaivi, Snellmanbeaivi, suomavuođa beaivi. Miessemánu
goalmmát sotnabeaivi, soađis gahččiid beaivi. Suoidnemánu 6. beaivi, Eino Leino beaivi, divttaid ja
geasi beaivi. Golggotmánu 10. beaivi, Aleksis Kivi beaivi, suoma girjjálašvuođa beaivi. Golggotmánu
24. beaivi, ON-beaivi. Skábmamánu 6 beaivi, Ruoŧa beaivi. Skábmamánu nubbi sotnabeaivi,
áhčibeaivi.
</p>
    <p>10
</p>
    <p>beaivvi almmolaš leavgabeaivin ja ávžžuhit sámi leavgga geavahit oktan Norgga
leavggain, ráđđehus háliida symbolalaččat čielgasit čalmmustahttit ahte dan
sámepolitihkalaáš áigumušat čuovvoluvvojit.
Mii guoská vejolaš váikkuhusaide ja dávistemiide ásahit sámi álbmotbeaivvi
almmolaš leavgabeaivin, čujuha bargojoavkudasa ahte dát beaivi čalmmusuvvo
máŋgga láhkai miehtá riikka, vrd. 3. čuoggá. Boargojoavkku dieđus eai leat leamaš
dávisteamit dán čalmmustahttima vuostá.
Dat ”Sámi leavgga geavaheapmi”-raportta gulaskuddancealkámušat mat dovddahit
vuostemiela ásahit guovvamánu 6. beaivvi almmolaš leavgabeaivin, oaivvildit ahte
gielddat ja fylkkagielddat galget ieža beassat mearridit galgá go levgejuvvot
guovvamánu 6. beaivvi. Muhtun gielddat mat dan celket han leat ieža jo mearridan
njuolggadusaid levget sámi leavggain sámi álbmotbeaivvi. Gielddat ja fylkkagielddat
eai leat geatnegahtton levget almmolaš leavgabeivviid, muhto lávejit dan liikáge
dahkat.
Sámepolitihka ovdáneapmi maŋimuš logijagiid lea garrsit ealáskahttán sámi politihka,
kultuvrra ja giela. Máŋgga guovllus gos sámegiella ja sámi kultuvra moaddelot jagi
dás ovdal ii vuhtton almmolaš sajiin, leat dál árjjalaš birrasat ja dat doibmet áŋgirit
báikkálaš servodagas. Sámi giela ja kultuvrra čalmmustahttin muhtun báikkálaš
servodagain lea dagahan ahte álbmot lea juohkásan guovvte sadjái ja leat šaddan
guokte vuostálas joavkku. Muhtumat vásihit sámi giela ja kultuvrra áittan, ja sii
dovdet ahte dáža beallái čuohcá go sámi bealli ovddiduvvo. Dákkár dovddut leat
vuhtton ee. Sámi oahpoplánadigáštallamis. Go leat gáibidan sámi báikenamaid
geavahit báikenammalága vuođul, de leat dákkár gáibádusat vuolggahan nammavuolláičállimiid sámi báikenamaid geavaheami vuostá. Lea moadde jagi dasságo ledje
dakkárat. Danne sáhttet deaividit dávisteamit mat leat dan vuostá ahte sámi
álbmotbeaivi ásahuvvo almmolaš leavgabeaivin.
Mii guoská vejolaš dakkár dávistemiide eará servodatjoavkkuin mat háliidivčče ásahit
sierra almmolaš leavgabeaivvi, čujuha bargojoavku dasa ahte sámiin lea sierra dilli
álgoálbmoga stáhtusa geažil.
8.2 Rávvagat
Bargojoavku lea ollislaš árvvoštallamiid vuođul mearridan addit dáid rávvagiid:
Sámi álbmotbeaivi almmolaš leavgabeaivin
Og áigumuš orru leamen davviriikkalaš ovttasbargu, de oaivvilda bargojoavku sámi
álbmotbeaivi berrešii ásahuvvot almmolaš leavgabeaivin oktanaga Ruoŧas, Suomas ja
Norggas. Muhto bargojoavku oaivvida ahte ii oro vejolaš juksat oktasaš mearrádusa
seamma oktanaga buot golmma riikkar ásahit sámi álbmotbeaivvi almmolaš
leavgabeaivin dannego almmolaš leavgabeivviid njuolggadusat ja vierut Ruoŧas,
Suomas ja Norggas dan mađe sierralágánat.
Bargojoavku rávve dán vuođul ahte sámi álbmotbeaivi, guovvamánu 6. beaivi,
ásahuvvo almmolaš leavgabeaivin Norggas. Dát mielddisbuktá ahte galgá levget
Norgga leavggain stáhta visttiin dán beaivvi.
</p>
    <p>11
</p>
    <p>Sámi leavgga geavaheapmi stáhta visttiin almmolaš leavgabeivviid
Bargojoaku čujuha ahte ii miige cakka levgema sámi leavggain almmolaš
leavgabeivviid go seammás levge Norgga leavggain, vrd. Čuoggá 5.3. Danne sáhttet
stáhta doaimmahagat geavahit sámi leavgga oktanaga Norgga leavggain sámi
álbmotbeaivvi, go dat orru leamen lunddolaš. Sámi leavggas lea vuolit árvodássi go
Norgga leavggas, muhto dat lea gievrrat. Go gielddalaš ja fylkkagielddalaš ja vaikko
guovlulaš leavggat.
Sámi álbmotbeaivvi čalmmustahttin ráđđehuskvartálas
Bargojoavku rávve ahte sámi álbmotbeaivi juohke jagi čalmmustahttojuvvo levgemiin
sámi leavggain ge ráđđehuskvartálas. Dán oktavuođas berre sámi leavga leat eambbo
oidnosis go dat lei sámi álbmotbeaivvi 2003.
Bargojoavku rávve ahte sámi álbmotbeaivi ja sámi kultuvra čalmmustahttojuvvojit
ráđđehuskvartálas heivvolaš vuogi mielde, ja dan berre Gielda- ja guovludepartemeanta mas lea oktiiordnenovddasvástádus, čuovvolit.
8.3 Ekonomalaš ja hálddahuslaš váikkuhusat
Sámi álbmotbeaivvi ásaheapmi almmolaš leavgabeaivin dagaha smávva ekonomalaš
ja hálddahuslaš váikkuhusaid stáhta doaimmahagaide. Eai leat eará golut go leavggaid
bajás ja vulosgeassimii daid beivviid go guovvamánu 6. beaivi ii leat árgabeaivi.Sámi
leavgga ja/dahje leavgastákku vejolaš hákhkan eai dagat olus goluid.
</p>
    <p>12
</p>
  </body>
</document>
