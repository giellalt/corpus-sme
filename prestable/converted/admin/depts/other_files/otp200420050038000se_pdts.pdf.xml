<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Od.prp. nr. 38 (2004–2005)</title>
    <genre/>
    <author>
      <unknown/>
    </author>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://www.regjeringen.no/upload/kilde/000/otp/20042005/0038/se_/pdts/otp200420050038000se_pdts.pdf</origFileName>
    <parallel_text location="OTP200420050038000DDDPDFS.pdf" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Od.prp. nr. 38
(2004–2005)
</p>
    <p>Láhka Geassemánu 12. beaivvi 1987 nr. 56 lága
Sámedikki ja sámi vuoigatvuođaid hárrái
rievdadeami birra
Kultur- ja girkodepartemeantta juovlamánu 17. beaivvi 2004 árvalus,
dohkkehuvvon stáhtaráđis seamma beaivvi.
(Bondevika II ráđđehus)
</p>
    <p>1
</p>
    <p>Láhkaárvalusa duogáš
</p>
    <p>Kultur- ja girkodepartemeanta ovddida dáinna proposišuvnnain láhkaárvalusa rievdadit Geassemánu
12. b. 1987 lága nr. 56 Sámedikki ja sámi vuoigatvuođaid hárrái (sámelága). Geassemánu 12. b.
1987 nr. 56 sámelága dálá § 3–1 nr. 1 čuodjá ná:
«Sámegiela hálddašanguovlluin oaivvilduvvo
Kárášjoga, Guovdageainnu, Unjárgga, Porsáŋggu, Deanu ja Gáivuona gielddat.»
Ođđajagimánu 28. b. 2004:s sáddii Kultur- ja girkodepartemeanta gulaskuddanevttohusa mas sámeláhka evttohuvvo rievdaduvvot, nu ahte iešguđet
suohkanat mat gullet sámi giellaguvlui eai šat mearriduvvo lágas, muhto baicca láhkaásahusas man
Gonagas dohkkeha.
Evttohusa duogáš lea go Sámedikki dievasčoahkkin guovvamánu 25. b. 2003:s ovttajienalaččat
mearridii dáhttut Kultur- ja girkodepartemeantta árvalit láhkarievdadusa sámelága § 3–1 hárrái, danne
vai Divttasvuona suohkan sáhttá ovttastahttojuvvot
sámegiela hálddašanguvlui.
Miessemánu 2002:s čađahii Sámediggeráđđi
iskkadeami mas guhtta suohkana, mat eai vuos gula sámegiela hálddašanguvlui, ožžo jearaldaga dáhttot go sámelága giellanjuolggadusaid gustot suohkaniin. Suohkanat ledje Divttasvuotna, Snoase, Skánit, Evenášši, Dielddanuorri ja Loabát. Suohkanat
</p>
    <p>leat Davvi-Trøndelága, Nordlándda ja Tromssa fylkkain. 2003 čavčča oaččui maiddái Omasvuona suohkan Tromssas jearaldaga lea go beroštupmi searvat
sámegiela hálddašanguvlui.
Sámediggi lea gáibidan departemeantta ovttastahttit duššefal Divttasvuona suohkana hálddašanguvlui. Ovttastupmi sáhttá dattege šaddat áigeguovdilin maiddái eanet suohkaniidda. Danne lea
láhkaásahusvuođđu heivvolaččat go dan ahte lágas
čilget guđet suohkanat sámegiela hálddašanguovllus leat (vrd. 3. čuoggá čilgehusa).
Árvalusa ferte árvvoštallat dálá sámepolitihka
ektui, ja dálá Norgga láhkavuođu ja unnitlogu gielaid suodjaleami riikkaidgaskasaš soahpamušaid
ektui. Vuođđolága § 110 a bokte lea stáhta eiseválddiid geatnegasvuohta láhčit diliid nu ahte sámi álbmotjoavku sáhttá seailluhit ja ovddidit iežas giela,
kultuvrra ja servodateallima. Sámi kultuvrra ovddidettiin lea aktiiva ja viiddis sámegielgeavaheapmi
hui mávssolaš. Vuoigatvuohta beassat atnit iežas
giela ja oažžut oahpahusa iežas gielas lea okta dain
vuđoleamos ja deataleamos vuoigatvuođain mat sámi álbmogis leat (vrd. ee. St. dieđ. nr. 55 (2000–
2001) Sámepolitihka birra).
Gulaskuddanevttohusas ovddidii departemeanta maiddái evttohusa defineret maid sámegiella mearkkaša lágas. Gulaskuddancealkámušain bođii ovdan ahte dát evttohus ii lean doarvái bures guorahallojuvvon, ja danne áigu departemeanta dán dár-
</p>
    <p>2
</p>
    <p>2004–2005
</p>
    <p>Od.prp. nr. 38
</p>
    <p>Láhka Geassemánu 12. beaivvi 1987 nr. 56 lága Sámedikki ja sámi vuoigatvuođaid hárrái rievdadeami birra
</p>
    <p>kileappot guorahallat ovdal go ovddida ođđa evttohusa.
</p>
    <p>at buktán mearkkašumiid ja evttohusaid mat leat
váldon mielde árvalussii.
</p>
    <p>2
</p>
    <p>3
</p>
    <p>Proposišuvdnabargu
</p>
    <p>Ođđajagimánu 28. b. 2004 gulaskuddanevttohus
sáddejuvvui čuovvovaš ásahusaide:
Buot departemeanttaide
Sámediggái
Norgga Sámiid Riikasearvái
Sámi eatnasearvái
Sámi álbmotlihttui
Norgga boazosápmelaččaid riikkasearvái
Njávdáma nuortasámiide
Norgga nuortasámiide
Davviriikkalaš sámi giellalávdegoddái
Sámi Instituhttii
Boazodoallohálddahussii
Finnmárkku fylkkasuohkanii
Tromssa fylkkasuohkanii
Nordlándda fylkkasuohkanii
Davvi-Trøndelága fylkkasuohkanii
Lulli-Trøndelága fylkkasuohkanii
Hedmárkku fylkkasuohkanii
Finnmárkku fylkkamánnái
Tromssa fylkkamánnái
Nordlándda fylkkamánnái
Davvi-Trøndelága fylkkamánnái
Lulli-Trøndelága fylkkamánnái
Hedmárkku fylkkamánnái
Tromssa universitehtii
Sámi allaskuvlii
Norgga giellaráđđái
Ája giellaguovddážii
Porsáŋggu sámi giellaguovddážii
Skániid/Evenášši sámi giellaguovddážii
Árran sámi giellaguovddážii Ájluovttas Divttasvuonas
Deanu sámi giellaguovddážii
Moskavuona sámi giellaguovddážii Tromssas
Issat Sábá guovddážii Unjárggas
Finnmárkku suohkaniidda
Tromssa suohkaniidda
Nordlándda suohkaniidda
Davvi-Trøndelága suohkaniidda
Lulli-Trøndelága suohkaniidda
Hedmárkku suohkaniidda
Gulaskuddanáigemearri lei njukčamánu 9. b. 2004.
Oktiibuot 26 gulaskuddancealkámuša leat ovddiduvvon. Gulaskuddancealkámušaid sisdoallu čilgejuvvo dán proposišuvnnas láhkaárvalusa iešguđet
čuoggáid vuolde. Muhtun gulaskuddanásahusat le-
</p>
    <p>Mearkkašumit árvalussii
</p>
    <p>3.1
</p>
    <p>Láhkaásahusvuođu ásaheapmi –
sámegiela hálddašanguovllu
viiddideapmi
</p>
    <p>3.1.1
</p>
    <p>Gulaskuddanevttohusa evttohusat
</p>
    <p>Sámelága § 3–1:s čilgejuvvo mat suohkanat sámegiela hálddašanguvlui gullet. Jus hálddašanguvlui
searvan šaddagoahtá áigeguovdilin eará suohkaniidda, de ii leat láhkateknihkalaččat heivvolaš lágas presiseret suohkannamaid. Danne evttohii departemeanta rievdadusa vai ieš láhka ii šat mearrit
guđet suohkanat sámegiela hálddašanguvlui galget
gullat, muhto ahte Gonagas mearrida dan láhkaásahusas. Gulaskuddanevttohusas evttohuvvo ođđa §
3–1 mii čuodjá ná: "Sámegiela hálddašanguovllus
galget juohkehaččas leat sámegielvuoigatvuođat
dán kapihttala mearrádusaid mielde. Gonagas mearrida láhkaásahusa bokte guđet suohkanat sámegiela hálddašanguvlui gullet".
</p>
    <p>3.1.2 Gulaskuddanásahusaid oaivilat
Eanas gulaskuddanásahusat ledje ovttaoaivilis departemeanttain ásahit láhkaásahusvuođu mas Gonagas mearrida guđet suohkanat sámegiela hálddašanguvlui gullet.
Oahpahus- ja dutkandepartemeanta čujuha Geassemánu 17. b. 1996 láhka nr. 61 vuođđoskuvlla ja
joatkkaoahpahusa birra (Oahpahuslága) § 6–1:ii
mas «sámi guovllu» defineren oahpahusoktavuođain, čilgejuvvo sámelága dálá § 3–1 vuođul. Rievdadusárvalus boahtá váikkuhit sámi oahpahusa
hálddašanguvlui. Oahpahus- ja dutkandepartemeanta dáhttu bisuhit dálá oahpahuslága ortnega, namalassii ráddjet paragráfa viidodaga dálá sámi guovllu
definišuvdnii. Dalle ferte oahpahusláhka rievdaduvvot nu ahte njuolggadusat šaddet seammalágánat
go sámelága § 3–1 nr. 1 dálá definišuvdna.
Norgga giellaráđđi čujuha gulaskuddancealkámušastis áššemeannudanváttisvuođaide go ođđa
suohkanat galget váldot fárrui, ja jearrá ii go áššemeannudanváikkuhusaid berre dárkileappot guorahallat. Norgga giellaráđđi oaivvilda ahte evttohusa
mielde orru šaddame vejolaš ovttain čabu suohkanstivramearrádusain ovttastahttit suohkana hálddašanguvlui, ja oaivvilda fertet dárkileappot guorahallat movt dákkár prinsihppa sáhttá váikkuhit go
politihkalaš eanetlohku rievddada. Danne dáidá
</p>
    <p>2004–2005
</p>
    <p>Od.prp. nr. 38
</p>
    <p>3
</p>
    <p>Láhka Geassemánu 12. beaivvi 1987 nr. 56 lága Sámedikki ja sámi vuoigatvuođaid hárrái rievdadeami birra
</p>
    <p>dán berret prinsihpalaččat čielggadit, go dás lea
sáhka iešguđet dovduičuohcci oaiviliid birra, ja
maiddái danne go ollu ruhta juolluduvvo hálddašanguovllu suohkaniidda.
Justiisadepartemeanta doarju árvalusa sihkkut §
3–1 nr. 1 suohkaniid namaid mat gullet sámegiela
hálddašanguvlui, ja baicca reguleret dán láhkaásahusa bokte. Departemeanta čujuha ahte ođđa § 3–1
árvalusa vuosttaš čuoggáin orru leame de go gáržžideame kapihttalii doaibmasuorggi, go muhtun
njuolggadusat 3. kapihtalis sáhttet dagahit v áikkuhusaid sámegiela hálddašanguovllu olggobealde.
Justiisadepartemeanta rávve sihkkut vuosttaš čuoggá.
Justiisadepartemeanta oaivvilda evttohusa šaddat vuohkkaseabbon jus ovttastahttá ođđa § 3–1 árvalusa ovddeš § 3–1:ain, vai ii dárbbaš ođđasis nummarastit paragráfaid dahje bidjat bustávanummariid.
Máŋga gulaskuddanásahusa ovddidedje mearkkašumiid guovllu viiddideami ekonomalaš váikkuhusaide.
Sámediggi eaktuda ahte hálddašanguovllu viiddideami oktavuođas, juolluduvvo eanet ruhta guovttegielalašvuođa doaimmaide, vai dálá sámegiela
hálddašanguovllu guđa suohkana juolludeamit eai
unno.
Suohkanat oaivvildit ahte suohkanjuolludeamit
fertejit lassánit, vai dat buorebut sáhttet ođđasis ealáskahttit sámegiela.
Davvi-Trøndelága fylkkaráđđi oaivvilda fertet
eaktudit ahte guoskevaš bealit ovttasráđđádallet,
jus ođđa guovllut ovttastahttojuvvojit hálddašanguvlui láhkaásahusa bokte.
</p>
    <p>doaibmasuorggi, dat galgá baicca čilget oppalaččat
makkár gielalaš vuoigatvuođat ássiin leat go šaddet
sámegiela hálddašanguvlui. Departemeanta doarju
dattege Justiisadepartemeantta oaiviliid ja árvala
sihkkut vuosttaš čuoggá.
Ođđa suohkaniid ovttastahttinohcamušaid meannudettiin, lea departemeanta atnán vuođđun ahte
iešguđet suohkanat galget álggos ieža mearridit searvat giellaguvlui, ja dasto ságastallojuvvo dát Sámedikkiin. Sámelága § 2–2 mielde berrejit "eará
almmolaš ásahusat addit Sámediggái vejolašvuođa
iežas oainnu čilget ovdalgo mearridit maidege
áššiin mat gullet Sámedikki bargosurggiide". Sámedikki bargosuorgái gullet buot áššit mat erenoamážit váikkuhit sámi álbmogii, vrd. sámelága § 2–1.
Sámediggi ferte árvvoštallat gažaldaga, ja dasto
ođđasis mearridit galgá go sámegiela hálddašanguovlu viiddiduvvot. Giellaráđi mearkkašumi dáfus,
čujuha departemeanta danne ahte lea Sámediggi
mii ovddida evttohusa Kultur- ja girkodepartementii viiddidit sámegiela hálddašanguovllu. Dasto boahtá departemeanta čuovvolit dan evttohusa, ja árvvoštallagoahtit galgá go sámegiela hálddašanguovllu láhkaásahusevttohus rievdaduvvot.
Láhkaásahusa rievdadusaid mearrida Gonagas,
danne go viiddideapmi čuozašii ekonomalaččat
máŋgga departementii. Hálddašanguovllu viiddideapmi láhkaásahusa bokte, ferte dahkkot Guovvamánu 10. b. 1967 hálddahusáššiid meannudanvuogi
lága njuolggadusaid mielde (hálddašanlága), kap. 7
Láhkaásahusaid, áššečielggadeami geatnegasvuođa, gulaskuddama ja hápmegáibádusaid birra.
</p>
    <p>3.1.3
</p>
    <p>4
</p>
    <p>Deapartemeantta árvvoštallan ja árvalus
</p>
    <p>Ággan ođđa § 3–1 sierra láhkaásahusvuođu ásaheapmái, lea čalmmustahttit láhkaásahusvuođu sierra
njuolggadussan, ja ahte láhkaásahusvuođđu ii gula
láhkateknihkalaččat definišuvdnanjuolggadussii,
vrd. dálá lága § 3–1 nr. 1 – 4. Gulaskuddancealkámušastis lohká Justiisadepartemeanta leat dohkálažžan mearridit láhkaásahusvuođu definišuvdnaparagráfii. Departemeanta doarju Justiisadepartemeantta oaiviliid, ja árvala ovttastahttit ođđa § 3–1 árvalusa dálá § 3–1:ain. De ii dárbbaš ođđasis nummarastit čuovvovaš paragráfaid ja bidjat bustávanummariid. Dasto čujuha Justiisadepartemeanta ahte
ođđa § 3–1 árvalusa vuosttaš čuokkis gáržžida kapihttala doaibmasuorggi, danne go muhtun njuolggadusat váikkuhit sámegiela hálddašanguovllu olggobeallái. Árvalusa ulbmil ii leat gáržžidit kapihttala
</p>
    <p>Ekonomalaš ja hálddahuslaš
váikkuhusat
</p>
    <p>Go Divttasvuotna ovttastahttojuvvo hálddašanguvlui, de meroštuvvojit dievaslaš ekonomalaš váikkuhusat boahtit máksit sullii 4,5 – 5 mill kr. Lea eaktuduvvon ahte golut mat čuožžilit go Divttasvuona
suohkan ovttastahttojuvvo guvlui, galget goastiduvvot daid bušeahttarámmaid siskkobealde mat ain
gustojit iešguđet departemeanttain.
Golut mat čuožžilit jus hálddašanguovlu ain
eambbo viiddiduvvo, fertejit árvvoštallojuvvot jahkásaš bušeahttaovddidemiid oktavuođas.
Ođđa § 3–1 árvalus lea hálddahuslaš álkidahttin, danne go boahttevaš viiddideamit sáhttet čađahuvvot láhkaásahusrievdadeami bokte, almmá láhkarievdadusa haga.
</p>
    <p>4
</p>
    <p>2004–2005
</p>
    <p>Od.prp. nr. 38
</p>
    <p>Láhka Geassemánu 12. beaivvi 1987 nr. 56 lága Sámedikki ja sámi vuoigatvuođaid hárrái rievdadeami birra
</p>
    <p>Kultur- ja girkodepartemeanta
árvala:
Ahte Majestehta Gonagas dohkkeha ja vuolláičállá proposišuvdnaevttohusa mii ovddiduvvo Stuoradiggái láhka Geassemánu 12. b. 1987 nr. 56 lága
Sámedikki ja sámi vuoigatvuođaid hárrái rievdadeami birra.
</p>
    <p>Mii HARALD, Norgga Gonagas
duođaštit:
ahte dáhttut Stuoradikki mearridit lága Geassemánu 12. b. 1987 nr. 56 lága Sámedikki ja sámi vuoigatvuođaid hárrái rievdademiid, dán árvalusa mielde.
</p>
    <p>Árvalus
Láhka Geassemánu 12. b. 1987 nr. 56 lága Sámedikki ja
sámi vuoigatvuođaid hárrái rievdadusaid birra
I
Geassemánu 12. b. 1987 nr. 56 lágas Sámedikki ja
sámi vuoigatvuođaid hárrái, galgá
§ 3–1 čuodjat ná:
§ 3–1 Definišuvnnat
Dán kapihttalis oaivvilduvvo:
1. sámegiela hálddašanguovlluin: dat gielddat
maid Gonagas láhkaásahusa bokte lea mearridan galget gullat sámegiela hálddašanguvlui
2. almmolaš orgánain: juohke stáhta ja gieldda orgána,
3. báikkálaš almmolaš orgánain hálddašanguovllus: juohke gieldda, fylkkagieldda ja stáhta orgá-
</p>
    <p>na mas lea bálvalanviidodahkan olles gielda
dahje oassi gielddas sámegiela hálddašanguovllus,
4. guovllu almmolaš orgánain hálddašanguovllus:
juohke fylkkagieldda ja stáhta orgána mas lea
bálvalanviidodahkan ollásit dahje muhtun muddui gielddat sámegiela hálddašanguovllus,
muhto mii aŋkke ii leat riikkaviidosaš.
</p>
    <p>II
Láhka gustogoahtá dan rájes go Gonagas dan mearrida.
</p>
  </body>
</document>
