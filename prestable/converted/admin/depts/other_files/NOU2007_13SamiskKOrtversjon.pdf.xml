<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title/>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://www.regjeringen.no/upload/JD/Vedlegg/Rapporter/NOU2007_13SamiskKOrtversjon.pdf</origFileName>
    <parallel_text location="NOU2007_13Kortversjon.pdf" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>NOU 2007: 13
Ođđa sámevuoigatvuohta
</p>
    <p>NOU 2007: 13
Ođđa sámevuoigatvuohta
•
</p>
    <p>Váldosárgosiid várddus Sámi vuoigatvuođalávdegotti II čielggadeamis
</p>
    <p>Duogáš
Sámi vuoigatvuođalávdegoddi nammaduvvui
fas 2001 čielggadan dihtii eatnamiid ja čáziid
vuoigatvuođaid ja hálddašeami ja
geavaheami árbevirolaš sámi guovlluin earret
Finnmárkku fylkkas.
Namalassii Romssas, Nordlánddas ja Davvi Trøndelágas, Fosen-njárgga osiin ja
guovlluin ruoŧarájá vuostá MáttaTrøndelágas, Hedemárkku davvinuorta osiin,
ja dihto guovlluin Trollheimenis ja dan
birrasis.
Lávdegoddi galggai čielggadit historjjálaš
diliid ja gustojeaddji vuoigatvuođa dáid
guovlluid eatnamiid ja čáziid geavaheamis.
Dat galggai vel árvvoštallat
vuoigatvuođadili nuppástuhttimiid dárbbu.
Dán vuođul lea lávdegoddi evttohan ođđa
lágaid dáid birra:
• kártet ja dohkkehit vuoigatvuođaid
eatnamiidda
ja
luondduriggodagaide
árbevirolaš sámi guovlluin Romssa rájes ja
máttás,
• ođđa hálddašanortnega
stáhtaeatnamiidda Nordlánddas ja Romssas,
• áššemeannudeami ja ráđđádallamiid
dakkár doaimmaid oktavuođas mat soitet
váikkuhit árbevirolaš sámi guovlluid
luondduvuđđosa Norggas.
</p>
    <p xml:lang="nob">Goappašiid almmuhemiid sáhttá diŋgot
dáppe:
Akademika AS,
Avdeling for offentlige publikasjoner,
Postboks 84 Blindern, 0314 Oslo
</p>
    <p xml:lang="nob">Telefovdna: 22 18 81 00
e-poasta: offpubl(at)akademika.no
Čielggadeami geigemis ledje lávdegottis dát
miellahtut:
Jon Gauslaa (jođiheaddji), Oslo
Else Grete Broderstad, Romsa
Kirsti Strøm Bull, Oslo
Gunveig Elvsæter Eggen, Drevsjø
Kristina J. Eira, Deannjá
Amund Eriksen, Andfiskå
Paul Fjellheim, Plassje
John Kappfjell, Trofors
Eilif O. Larsen, Sámmolvárri
Caroline Lund, Oslo
Siri Parmann, Nesbru
Roger Pedersen, Ráhkká
Dagfinn Reiersen, Moen
Johan Petter Røssvoll, Skonseng
Nanni Westerfjeld, Snoasa
</p>
    <p>Lávdegoddi lea vel evttohan
nuppástuhttimiid moanaid eará lágain, earret
eará várrelágas, boazodoallolágas, plána- ja
huksenlágas ja báktedoaibmalágas.
Lávdegotti láhkaevttohusat leat váldon
mielde NOU 2007: 13:s Ođđa
sámevuoigatvuohta. Historjjálaš
čielggadeamit leat almmuhuvvon NOU 2007:
14:s Samisk naturbruk og rettssituasjon fra
Hedmark til Troms.
</p>
    <p>2
</p>
    <p>Evttohusaid várddus
Sámi vuoigatvuođalávdegotti okta
váldoulbmilin lea láhčit dili vai stáhta
álbmotrievttálaš geatnegasvuođat
sápmelaččaid ektui beaktilit čađahuvvojit.
Dehálaš deasta lea vel ahte eatnamiid ja
luondduriggodagaid galgá hálddašit dássidis
ja ekologalaš ceavzilis vuogi mielde, ja
buoremussan sihke sámi kultuvrii ja
ealáhusaide, báikegoddái muđui ja
almmolašvuhtii.
Dan dovddasteamis ahte sápmelaččat ja earát
guhkes áiggi eatnamiid ja čáziid geavaheamis
sáhttet leat háhkan vuoigatvuođaid
eatnamiidda ja luondduriggodagaide, evttoha
lávdegoddi kommišuvnna mii galgá kártet
dáid vuoigatvuođaid. Lávdegoddi evttoha vel
sierraduopmostuolu mearridit nákkuid
vuoigatvuođaid hárrái. Evttohus lea bálddalas
finnmárkolága 5 kapihttala. Dát lea
ovddiduvvon deavdin dihtii stáhta
geatnegasvuođaid ILO-konvenšuvnna nr. 169
14 artihkkala mielde.
Lávdegoddi evttoha ođđa dahje
nuppástuhtton hálddašanortnegiid
stáhtaeatnamiidda maidda earát eai leat
háhkan oamastanvuoigatvuođaid. Evttohusat
galget deavdit ILO-konvenšuvnna 15
artihkkala gáibádusaid sámiid oassálastimii
sámi guovlluid eatnamiid ja
luondduriggodagaid hálddašeamis.
Eanetlohku (ovcci miellahtu) evttoha sirdit
stáhtaeatnamiid Nordlánddas ja Romssas,
sullii 30 000 km2, guovllu oamasteapmái
Hålogalandalmennegii. Dán ođđa
oamastanorgána stivrras galget leat guhtta
miellahtu, guokte nammada Sámediggi,
guokte Nordlándda fylkkadiggi ja guokte
Romssa fylkkadiggi. Oamastanráđastallan lea
gáržžiduvvon daid ektui guđiin leat
geavahanvuoigatvuođat
Hålogalandalmennega eatnamiin.
Vuoigatvuođaid hálddašit earret eará
oapmeguohtumiidda, bivdui, guolásteapmái,
ja muorračuohppamii, evttohuvvo biddjot
gitta guđa guovllu meahccestivrii. Dáin
</p>
    <p>galget leat boazodoalu, eanadoalu ja bivddu,
guolásteami ja olgunastinberoštumiid
ovddasteaddjit. Meahccestivrraid galget
gielddat nammadit, muhto dain galgá leat
sorjjasmeahttun sajádat sihke gielddaid ja
Hålogalandalmennega ektui.
Evttohus ii nuppástuhte boazodoalu
vuoigatvuođa Hålogalandalmennega
eatnamiin. Evttohuvvo láhkanannet daid
vuoigatvuođaid mat gullet
eanadoalloopmodahkii.
Njuolggadusat bivddu ja guolásteami hárrái
stáhtaeatnamiin eanaš joatkkašuvvojit.
Evttohus nanne dattege báikkálaš
geavaheaddjiid ja báikegottiid sajádaga.
Earret báikkálaš oassálastima hálddašeamis,
lea vel láhččon nu ahte dat boađut maid dát
ávkkástallan dagaha, galget máhcahuvvot
báikegottiide.
Uhcitlohku (golbma miellahtu) evttoha ahte
stáhtaeatnamat árbevirolaš sámi guovlluin
Mátta-Norggas galget gullat
Hålogalandalmennegii. Evttohusa mielde
galget Sámediggi ja guoski fylkkadikkit
nammadit golbma stivralahtu guhtege. Stivra
galgá ovddasvástidit sihke
oamastanhálddašeami ja
meahccehálddašeami.
Eará uhcitlohku (guokte miellahtu) evttoha
joatkit Statskog SF eanaoamastansajádaga
Nordlánddas ja Romssas, muhto nu ahte
oamastanráđastallamis leat dihto
gáržžideamit. Evttohus láhčá vel nu ahte
sámi ja guovllu oassálastin nannejuvvo
hálddašeamis guovllu meahccestivrraid
bokte. Dáid stivrrain lea dehálaš rolla
Statskoga mearrádusaid ráhkkanettiin.
Stáhtaoamastuvvon árbevirolaš sámi guovllut
Mátta-Norggas hálddašuvvojit eanaš
várrelága mielde. Lávdegoddi evttoha
viiddidit várrestivrraid viđas čieža miellahtui
stáhtaalmennegiin gos jođihuvvo sámi
boazodoallu. Boazodoallu ja eanadoallu
fidneba goabbáge guokte miellahtu.
Evttohuvvojit vel nuppástuhttimat lága
</p>
    <p>3
</p>
    <p>muhtin eaŋkilmearrádusaide vai oainnusin
oažžu boazodili vuoigatvuođaid.
Boazodoallolágas evttoha lávdegoddi
bálddalastit njuolggadusaid boazodoalliid
buhtadusovddasvástádusas
njuolggadusaiguin eará guohtunealliid
oamasteaddjiide. Leat vel evttohan
aiddostahttit lága njuolggadusa gaskavuođas
gaskal boazodillevuoigatvuođa ja eará
vuoigatvuođaid boazodoalloguovlluin,
deattuhan dihtii ahte vuoigatvuohta sámi
boazodollui lea ieahčanas
geavahanvuoigatvuohta dološ áiggi rájes
geavaheami vuođul. Sullasaš nuppástuhttimat
leat vel evttohuvvon lága muđui muhtin
mearrádusain.
</p>
    <p>mearrádusain. Galgá vel sáhttit kártet
mearraguovlluid vuoigatvuođaid.
Kártet ja dohkkehit vuoigatvuođaid
eatnamiidda ja luondduriggodagaide
Sámi vuoigatvuođalávdegoddi evttoha ahte
lávdegotti mandáhtaguovllus galgá kártet
geavahan- ja oamastanvuoigatvuođaid.
Guokte orgána galget dán čađahit:
•
•
</p>
    <p>Kártenkommišuvdna
Meahcceduopmostuollu
</p>
    <p>Ortnet lea evttohuvvon muddejuvvot:
</p>
    <p>Olles lávdegoddi evttoha dárkilat
áššemeannudan- ja
ráđđádallannjuolggadusaid go vihkkedallo
diktit álggahit doaimmaid mat soitet
váikkuhit árbevirolaš sámi guovlluid
luondduvuđđosa Norggas.
</p>
    <p>Lágas kártet ja dohkkehit dálá
vuoigatvuođaid eatnamiidda ja
luondduriggodagaide árbevirolaš sámi
guovlluin Romssa fylkkas ja máttás (kártenja dohkkehanláhka)
</p>
    <p>Evttohus láhčá dili sámi oassálastimii
mearridanproseassain daid áššiin mat soitet
leat mearkkašahttin sámi
vuoigatvuođalaččaide ja beroštumiide ILOkonvenšuvnna nr. 169 6, 7 ja 15 artihkkaliid
mielde. Bajit ulbmilin lea garvit doaimmaid
mat leat vuostá álbmotrievtti gáibádusa
gáhttet sámi ávnnaslaš kultuvrra.
</p>
    <p>ILO-konvenšuvnna nr. 169 14 artihkkala
deavdin lea váldovuođustus evttohusas. Dán
lea olles lávdegoddi evttohan. Evttohus sakka
sulastahttá vuoigatvuođakártema mii galgá
leat Finnmárkkus.
</p>
    <p>Lassin dábálaš lága mii čielggadahttá
gustojeaddji áššemeannudan- ja
ráđđádallanprinsihpaid, evttoha lávdegoddi
erenomáš njuolggadusaid dán birra
báktedoaibmalágas, luonddugáhttenlágas ja
plána- ja huksenlágas. Evttohusat láhčet
ráđđádallamiidda sihke almmolaš orgánaid ja
Sámedikki gaskka, ja almmolaš orgánaid ja eará
sámi vuoigatvuođalaččaid ja beroštumiid gaskka.
Lávdegoddi ii evttot njuolga
nuppástuhttimiid mearraguolásteami
láhkamearrádusaide. Oppalaš
áššemeannudan- ja ráđđádallannjuolggadusat
gal bohtet gustojupmái guolástanmuddemiid
</p>
    <p>Dán guovtti orgána guovddáš bargun gártá
mearridit leat go háhkkon vuoigatvuođat
guhkes áiggi geavaheamis, vuoigatvuođaid
maidda eai leat ”báhpárat”. Sáhttá mahkáš
leat vuoigatvuohta sáivaguollebivdui,
guohtumii ja murremii.
Sáltečáhceguolásteami ja eará
mearrariggodagaid vuoigatvuođaid
mearrasámi riddo- ja vuotnaguovlluin sáhttá
čielggadit. Kárten galgá leat gustojeaddi
nationála rievtti vuođul.
Sii geat dáhtošit Kártenkommišuvnna
čielggadit áššiid, fertejit dasa ovddidit
gáibádusa. Áigemearri lea 10 jagi das rájes
go lága mearrádus boahtá fápmui.
Kommišuvdna sáhttá gal iešge álggahit
čielggademiid.
</p>
    <p>4
</p>
    <p>Go kommišuvdna álggaha doaimmastis, ja
maŋŋil go lea mearriduvvon ahte muhtin
guovlu galgá čielggaduvvot, de galgá
almmuhuvvot ávžžuhus vejolaš
vuoigatvuođalaččaide dieđihit iežaset
kommišuvdnii. Almmuhus galgá earret eará
leat báikkálaš mediain. Dat muitala mo sáhttá
dieđihit ahte lea gáibádus. Muhtin
vuoigatvuođalaččaide ja beroštumiide
dieđihuvvo lassin vel sierra.
Kommišuvnnas galget leat vihtta miellahtu.
Juohke čielggadeamis galgá guoktásis leat
oktavuohta dan fylkii masa čielggadeapmi
guoská.
Kommišuvdna ovddasvástida ahte ášši
čuvgejuvvo doarvái. Áššedieđut sáhttet omd.
leat áššedovdi čielggadeamit. Fuolahan dihtii
oasehasaid deastta ja govdadamos
mearridanvuođu, evttohuvvo ásahit govdadit
čohkkejuvvon referánsajoavkku mii galgá
čuovvut kommišuvnna barggu.
Sámi elementtaid gáibádus lea guovddážis
das maid galgá kártet, muhto lávdegotti
eanetlohku evttoha ahte earátge go
sápmelaččat galget sáhttit ovddidit
gáibádusa.1 Gáibádusaid mat eai adno heivet
meannuduvvot dán guovtti orgánas, sahttá
ollásit dahje belohahkii hilgut. Dákkár
gáibádusaid sáhttá dan sadjái čujuhit dábálaš
duopmostuoluide dahje eanajuohkedikkiide.
Go kommišuvdna lea geargan čielggadeamen
muhtin guovllu, de galgá dat addit raportta
geavahan- ja oamastanvuoigatvuođain
maidda lea ovddiduvvon gáibádus. Raporta
sulastahttá duomu.
</p>
    <p>kommišuvdna lea čielggadan, de sáhttet
oasehasat lágidit ášši
Meahcceduopmostullui. Dát lea
sierraduopmostuollu mas galget leat vihtta
miellahtu. Nugo dábálaš duopmostuolusge,
de lea oasehasaid duohken duođaštallat daid
čuoččuhusaid mat buktet ovdan.
Meahccesduopmostuollu sáhttá soabahit
oasehasaid gaskka. Stáhta máksá dárbbašlaš
goluid mat oasehasain leat áššiin
duopmostullui.
Meahcceduopmostuolu duomuid sáhttá
guoddalit Alimusriektái.
Kártenkommišuvdna lea čielggadeaddji
orgána mii sáhttá čielggadit vaikke makkár
geavahan- ja oamastanvuoigatvuođaáššiid
beroškeahttá ovddeš duomuid.
Meahcceduopmostuollu cealká datte
rievttálaš čadni duopmuid. Evttohuvvo ahte
Meahcceduopmostuollu, go leat erenomaš
ákkat, sáhttá meannudit gáibádusaid maid
muhtin duopmostuollu ovdal lea mearridan.
Erenomáš ákkat sáhttet omd. leat ahte sámi
geavaheapmi muhtin guovllus lea ovddit
duomus váilevaččat čielggaduvvon. Jus
Meahcceduopmostuollu dás gávnnaha ahte
ovddit duopmu lei boastut, de eai galgga
oasehasat guđet leat iežaset heivehan dán
oskkus, gillát moktege ruđalaččat. Danne leat
evttohuvvon njuolggadusat bággolonisteami
ja buhtadusa birra.
Sihke Kártenkommišuvnna raporttat ja
Meahcceduopmostuolu duomut galget leat
nuvttá fidnemis Interneahtas.
</p>
    <p>Jus oasehasat eai leat ovttamielas
kommišuvnna konklušuvnnain, de sáhttet sii
bivdit kommišuvnna soabahit.
Kommišuvnna meannudettiinge gustojit
dábálaš soabahannjuolggadusat.
Jus ii vel leat ovttamielalašvuohta
vuoigatvuođaid hárrái dakkár guovlluin maid
1
</p>
    <p>Guokte miellahtu evttoheaba dákkár vuoigatvuođa
dušše sápmelaččaide.
5
</p>
    <p>Hålogalandalmennet
Lávdegoddi lea bivdon erenomážit
árvvoštallat ahte berrejitgo stáhtaeatnamat
Nordlánddas ja Romssas, mat leat 45 %
dán guovtti fylkka eatnamiin, hálddašuvvot
várrelága mielde. Datte leat gávnnahan ahte
stáhtaeatnamiidda Nordlánddas ja Romssas ii
berre várrelága iige finnmárkolága málliin
joatkit daid nuppástuhtekeahttá.
Ođđa hálddašanortnega evttohusas dáid
eatnamidda, leat datte váldán osiid
goappašiid namuhuvvon lágain.
Eanetlogu evttohus
</p>
    <p>Ovcci miellahtu2 evttohit sirdit Statskog SF
eatnamiid oamastanvuoigatvuođa
Nordlánddas ja Romssas
Hålogalandalmennegii.
Ortnet lea evttohuvvon muddejuvvot:
Lágas riektediliid ja eatnamiid ja
luondduriggodagaid háldema birra
Hålogalandalmennega eatnamiin
Nordlánddas ja Romssas (hålogalandláhka)
Lága ulbmilmearrádus namuha sihke sámi
kultuvrra ja ealáhusaid, báikeolbmuid muđui
ja almmolašvuođa deasttaid.
Dása leat vel váldon mielde mearrádusat ahte
láhka galgá gustot daid gáržžidemiiguin mat
čuvvot álbmotrievtti, ja ahte dat ii daga
maidege daid vuoigatvuođain mat leat
erenomáš riektediliid dahje boazodoallolága
vuođul.
Ođđa oamastanorgána stivrras galget leat
guhtta miellahtu. Sámediggi, Nordlándda
fylkkadiggi ja Romssa fylkkadiggi galget
guhtege nammadit guokte miellahtu.3 Sii
galget váldonjuolggadussan ássat nuppi dán
2
</p>
    <p>Okta miellahttu lea subsidiáralaččat guorrasan
evttohussii.
3
Guovttis guđet gullaba dán eanetlohkui evttoheaba
ahte Sámediggi nammada golbma stivralahtu, ja ahte
dat guokte fylkkadikki ovttas nammadit dan golbma
eará.
</p>
    <p>guovtti fylkkas. Stivrajođiheaddji ámmát
galgá jorrat gaskal Sámedikki
(bárralohkojagiid) ja fylkkadikkiid
(leaskalohkojagiid).
Daid eatnamiid maid Hålogalandalmennet
oamastivččii maŋŋil go vuoigatvuođakárten
lea čađahuvvon, leat eatnamat maidda earát
eai leat háhkan oamastanvuoigatvuođaid ja
maid stáhta lea oamastan. Stivračoakkádus
navdo danne eahpitkeahttá deavdit
álbmotrievtti gáibádusa sámi oassálastimii
hálddašeamis.
Hålogalandalmennegis galgá leat
dárkkistanlávdegoddi, mas stáhtas ja
guđege nammadanorgánas galgá leat okta
ovddasteaddji. Lávdegoddi galgá gozihit ahte
stivra jođiha Hålogalandalmennega
hålogalandlága ja eará láhkamearrádusaid
mielde.
Hålogalandalmennet šaddá leat iehčanas
riektesubjeaktan. Dat galgá ovddasvástidit
doaimmastis ja bargiid virgádemiid. Guđet
Hålogalandalmennega ásaheami botta leat
barggus Statskogas bargobáikkiin
Nordlánddas dahje Romssas, lea
vuoigatvuohta oažžut barggu
Hålogalandalmennegis seamma eavttuiguin
go Statskogas.
Hålogalandalmennegis lea
eanaoamasteaddjin oamastanráđastallan
eatnamiidda láhkamearrádusaid meriid
siskkobealde. Ráđastallan lea datte eanet
gáržžiduvvon go eará eanaoamasteaddjiid
ráđastallan.
Hålogalandlága mearrádusat ulbmila,
gaskavuođas álbmotriektái ja eará
vuoigatvuođalaččaid birra, bidjet dihto
gáržžidemiid. Vai oamastanorgána ii seagut
dakkár vuoigatvuođaide mat lea erenomáš
riektediliid dahje láhkamearrádusaid vuođul,
de leat vel evttohan eará gáržžidemiid
oamastanráđastallamis. Galget gustot vel
dihto áššemeannudannjuolggadusat
oamastanorgána háldduide, ja muhtin
erenomáš gáržžideamit
</p>
    <p>6
</p>
    <p>oamastanráđastallamii vuoigatvuođaid
kártedettiin.
Hålogalandalmennet vel váguhuvvo
máhcahit viehka olu eanaoamastanboađuidis
báikegottiide.
Visot almmolaš stivrengaskaoamit háldet
eatnamiid ja luondduriggodagaid gustojit
Hålogalandalmennega eatnamiin.
Almmolašvuođas lea seamma vejolašvuohta
gáržžidit eanaoamstanráđastallama
duhkodaga, go eará eanaoamasteaddjiide.
Hålogalandalmennet ii sáhte ovdamearkka
dihtii vuosttaldit ahte areálageavaheapmi
muddejuvvo gieldda areálaplánemis plána- ja
huksenlága mielde. Almmolaš orgánat sáhttet
maiddái bággolonistit eatnamiid ja
vuoigatvuođaid Hålogalandalmennegis.
Dasto gustojit Hålogalandalmennega
eatnamiinge gildosat vaikke makkár
doaimmaide, mahkáš mohtorjohtolahkii
meahcis dahje ráfáiduhttin eallenáliid bivdui.
Eatnamiid sáhttá vel gáhttet
luonddugáhttenlága mielde.
Vel ain gáržžideapmi oamastanráđastallamis
čuovvu das go hålogalandlágas leat erenomáš
njuolggadusat vuoigatvuhtii geavahit
meahcceriggodagaid Hålogalandalmennega
eatnamiin ja dáid vuoigatvuođaid
hálddašeapmái.
Vuoigatvuođaid hálddašeapmi evttohuvvo
biddjot gitta guđa guovllu meahccestivrii.
Guovllut galget ráddjejuvvot láhkaásahusa
mielde, ja vuoigatvuođalaččaid, guoski
beroštumiid, Sámedikki ja gielddaid
mielváikkuhemiin.
</p>
    <p>Stivramiellahtuid lohku sáhttá danne
molsašuvvat guovllus guvlui, muhto stivrras
galget álo leat uhcimusat guokte boazodoalu
ovddasteaddji ja guokte eanadoalu
ovddasteaddji. Jus stivrras leat eanet go čieža
miellahtu, de lasihuvvo boazodoallo- ja
eanadoalloovddasteaddjiid lohku nu ahte
dáid vuoigatvuođalašjoavkkuin álo ovttas lea
stivrras eanetlohku. Jus guovllus ležžet eará
meahcástanávkkástallama
geavahanvuoigatvuođalaččat, de galgá
sisge leat stivrras sadji, mas vel dábálaš
bivdo-, guolástan- ja olgunastinberoštumit
galget leat ovddastuvvon.
Vuoigatvuohta boazodollui
Hålogalandalmennega eatnamiin lea dološ
áiggi rájes geavaheami vuođul ja lea dárkilat
muddejuvvon boazodoallolágas.
Eanadoalloopmodagaide leat vuoigatvuođat
oapmeguohtumiidda ja čujuhit muoraid
dállodárbui ja dárbbašlaš geassesajiid ja lassi
eatnamiid. Vuoigatvuođat leat máŋggalágan
gáržžidemiid vuollásaččat, earret eará
guovllu boazodoalu ja eará
vuoigatvuođalaččaid deasttas.
Bivdo- ja guolástanvuoigatvuođaid
njuolggadusat jotket dálá njuolggadusaiguin
stáhtaeatnamiin. Dáid geavahanvugiid
vuoigatvuođadiliid nuppástuhttimat eai leat
danne láhkanuppástuhttimiid boađus, muhto
baicce šaddet vuoigatvuođakártema geažil.
Láhkaevttohusas leat vel njuolggadusat
vuoigatvuhtii giliássiide čujuhit
lastamuoraid boaldámuššan, ja
vuoigatvuhtii viežžat duodjeávdnasiid sámi
ja eará duodjái.
</p>
    <p>Guovllu gielddastivrrat galget nammadit
meahccestivrraid, muhto dat leat iehčanasat
eaige leat vuollásaččat Hålogalandalmennega
eanaoamasteaddjin eaige daid gielddaid mat
leat daid nammadan.
</p>
    <p>Riggodatávkkástallan mii gustojeaddji rievtti
mielde gullá eanaoamasteaddjái ja mii ii leat
muddejuvvon hålogalandlágas, gullá
Hålogalandalmennegii. Dát guoská earret
eará go geavaha sáddo ja čievrra.
</p>
    <p>Stivrrain galget leat uhcimusat čieža
miellahtu, muhto guovllu juohke gielddas
galgá leat uhcimusat okta stivralahttu.
</p>
    <p>Álbmoga vuoigatvuohta johtalit meahcis ja
eará vuoigatvuođat mat leat muddejuvvon
olgunastinlágas eai váikkuhuvvo
</p>
    <p>7
</p>
    <p>eanaoamastandili evttohuvvon
nuppástuhttimis.
Meahccestivrraid bargun galgá leat
hálddašit vuoigatvuođaid ávkkástallama mii
lea muddejuvvon hålogalandlágas. Dát galgá
geavvat lága ulbmila, eará láhkamearrádusaid
mielde ja vuhtii válddedettiin earáid
vuoigatvuođaid Hålogalandalmennega
eatnamiin.
Meahccestivrrat sáhttet earret eará muddet
oapmeguohtuma ávkkástallama ja fuolahit
čujuhit muoraid dállodárbbuide ja
geassesajiid ja lassieatnamiid. Dat galget vel
fuolahit bivdo- ja guolástankoarttaid
vuovdima, ja sáhttet departemeantta
mearridan meriid siskkobealde mearridit
koartahattiid. Láhkamearrádusaid meriid
siskkobealde sáhttet dat vel muddet bivddu ja
guolásteami.
Stivrra doaibma galgá dihto
áššemeannudannjuolggadusaid čuovvut.
Galgá earret eará leat sierra gulaskuddan, ja
vejolaččat vel čađahit ráđđádallamiid.
Meahccestivra galgá gozihit
meahccegeavaheami dan guovllus.
Stivrra doaibma ruhtaduvvo belohahkii
Hålogalandalmennega eanaoamastanboađuin
ja belohahkii bivdokoarttaid ja
guolástankoarttaid jna. vuovdimiin. Vejolaš
badjebáza galgá adnot maŋggalágan
láhčindoaimmaide.
Hålogalandalmennet – Mátta-Norggasge
</p>
    <p>Golbma miellahtu evttohit ahte
hálddašanortnet mii ovddabealde lea
máinnašuvvon, gustogoahtá sámi guovlluid
stáhtaeatnamiin Davvi-Trøndelágas, MáttaTrøndelágas ja Hedemárkkus.
Dát miellahtut leat guorrasan mearrádusaide
ulbmila ja gaskavuhtii álbmotriektái ja dálá
vuoigatvuođaide birra. Sii leat vel guorrasan
evttohusaide muddet Hålogalandalmennega
riektedili, ordnema ja láhkanannejuvvon
gáržžidemiid dan oamastanráđastallamis.
</p>
    <p>Sii datte evttohit molssaevttolaš evttohusa
oamastanorgána stivrra čoakkádussii, nu
ahte Sámediggi galgá nammadit golbma
miellahtu, ja dan golbma eará miellahtu
nammadit searválaga daid fylkkaid
fylkkadikkit gos Hålogalandalmennet šattašii
eanaomasteaddjin.
Dasto evttohit sii ahte
meahccevuoigatvuođaid hálddahus ii galgga
leat guovllu meahccestivrrain, muhto leat
njuolga Hålogalandalmennega stivrra
vuollásažžan. Dán vuođul evttohit sii vel ahte
goziheapmi biddjo Hålogalandalmennegii.
Sii eai evttot makkárge njuolggadusaid daid
vuoigatvuođaide mat gullet eanaopmodahkii.
Muđui leat sii eanaš guorrasan eanetlogu
evttohussii muddet vuoigatvuođadiliid ja
vuoigatvuođaid hálddahusa dáfus.
Ođastuvvon Statskog
</p>
    <p>Guokte miellahtu dáhttuba joatkit Statskog
SF oamastansajádaga Nordlánddas ja
Romssas,4 muhto nu ahte dálá
hálddašanortnet ođastuvvo:
Lágas riektediliid ja háldema birra stáhta
eatnamiid ja luondduriggodagaid
Nordlánddas ja Romssas
Láhkaevttohusas leat mearrádusat ulbmila, ja
gaskavuođas álbmotrievtti ja dálá
vuoigatvuođaid birra. Lea vel ovdandollon
ahte Sámediggi ja boazodoallu galggašedje
sáhttit evttohit ovddasteaddjiid Statskog SF
stivrii.
Evttohus gáržžida Statskoga
oamastanráđastallama. Guoski
vuoigatvuođalaččaid galgá gullat go doaibma
vihkkedallá eanaháldduid dahje áigu luohpat
eatnamiid ja vuoigatvuođaid. Láhččo vel nu
4
</p>
    <p>Nubbi dán guovtti miellahtus dáhttu ahte
meahccestivrraid galget gielddastivrrat njuolga
nammadit, ja ahte eanadoalu vuoigatvuođaid
sihkarastá seammaláhkai go eanetlogu evttohusas
hålogalandlágas.
8
</p>
    <p>ahte Statskog váldonjuolggadussan ii galgga
ná háldet vuoigatvuođakártedettiin.
Evttohus láhčá nu ahte nannejuvvo sámi ja
guovllu mielváikkuheapmi
meahccehálddašeamis guovllu
meahccestivrraid bokte. Sámedikkis,
boazodoalus ja fylkkadikkiin šaddá leat
njuolga, ja gielddain eahpenjuolga rolla dáid
nammademiin.
Meahccestivrrain galgá leat iehčanas rolla
Statskoga ektui. Doaimma eanaháldduid ja
meahccegeavaheami boađuid galggašii sáhttit
máhcahit guovlluide ja báikegottiide, muhto
njuolggadusat eai leat seamma geatnegahtti
go eanetlogu evttohusas.
Meahccestivrraid okta váldodoaibman šaddá
ráhkadit guovllu plánaide evttohusaid mo
guovlluid hálddašit ja ovddidit. Plánaid galgá
Statskog SF stivra nannet.
Muđui evttohuvvojit njuolggadusat
boazodoallovuoigaduvvomiid ja eará
geavahanvuoigatvuođalaččaid
vuoigatvuođaide; guohtuma, geassesaji ja
lassieatnama eanadoalloopmodahkii
čujuheamis; muorračuohppamis: ja bivddus
ja guolásteamis. Dát mearrádusat eai
nuppástuhte gustojeaddji rievtti.
Árbevirolaš sámi guovllut máddin
Sámi vuoigatvuođalávdegoddi evttoha dihto
nuppástuhttimiid hálddašanortnegis
stáhtaoamastuvvon árbevirolaš sámi
guovlluide Mátta-Norggas.
11 miellahttosaš eanetlohku evttoha, oktan
subsidiára guorrasemiin velá golmma
miellahtus, várrelágas máŋga
nuppástuhttima. Dáid nuppástuhttimiid
navdit sihkarastit stáhta álbmotrievttálaš
geatnegasvuođa deavdima sámi oassálastima
dáfus eatnamiid ja luondduriggodagaid
hálddašanortnegis máttasámi guovlluin.
</p>
    <p>Olles lávdegoddi lea vel evttohan mearrádusa
vuoigatvuođas váldit duodjeávdnasiid
stáhteatnamiin máttasámi guovlluin.
Várrelágas nuppástuhttimat
</p>
    <p>Nuppástuhttimiid evttohus várrelágas lea
geografalaččat ráddjejuvvon
stáhtaalmennegiidda Davvi-Trøndelágas,
Mátta-Trøndelágas ja Hedemárkkus, gos
jođihuvvo sámi boazodoallu, ja gos
vuoigatvuođaid kárten ii bija vuđđosa
nuppástuhttit oamastandiliid.
Oainnusin oažžut boazodili vuoigatvuođaid
stáhtaalmennegiin, evttohuvvo mearrádus
várrelágas ahte boazodillevuoigatvuohta lea
iehčanas geavahanvuoigatvuohta dološ áiggi
rájes geavaheami vuođul.
Boazodillevuoigatvuohta evttohuvvo vel
čielgasabbun oidnot lága mearrádusas
Statskoga lobis álggahit eanaháldduid ja
luohpat eatnamiid, ja mearrádusain
várrestivrra oapmeguohtumiid háldduin ja
geassesaji ja lassieatnamiid čujuheamis.
Nuppástuhttimat galggašedje čielggadit ahte
go dáid vuoigatvuohtavuođu geavaha, de
ferte váldit boazodillevuoigaduvvomiid
vuhtii. Lea vel evttohuvvon mearrádus ahte
galget leat oktavuohtačoahkkimat gaskal
várrestivrraid ja boazodoalu guovllustivrraid.
Lávdegoddi evttoha dasto nannet boazodili
oassálastima várrestivrrain. Dálá ortnet
boazodilleovddasteamis várrestivrrain daid
stáhtaalmennegiin gos jođihuvvo sámi
boazodoallu, evttohuvvo geatnegas ortnegin.
Boazodili ovddastupmi ii galgga nugo dál
buhttet eanadoalu ovddastumi, muhto
goappašiid joavkkuin galget leat guokte
stivramiellahtu. Dán ollašuhttimii evttohuvvo
ahte stivramiellahtuid lohku lasihuvvo viđas
čieža rádjai daid guoski várrestivrrain.
Lea vel evttohuvvon vuoigatvuohtavuođđu
ahte Gonagas sáhttá ovttastahttit guovtti
dahje eanet várrestivrraid doaibmaguovllu,
</p>
    <p>9
</p>
    <p>jus sámi boazodoalu deasta várrestivrraid
hálddašanguovllus dan beariha.5
</p>
    <p>oaivvildan fuolahit, fuolahuvvojit lávdegotti
oaivila mielde buorebut eará mearrádusaid
geavahettiin.
</p>
    <p>Eará nuppástuhttimat
</p>
    <p>Vai sihkarastá sámi váikkuheami stáhta
eanaoamastanháldduin stáhtaalmennegiin
ja eará guoski stáhtaeatnamiin MáttaNorggas, de rávve lávdegoddi ahte Staskoga
njuolggadusat rievdaduvvojit, nu ahte okta
stivralahtuin nammaduvvo Sámedikki
evttohusa mielde.
Leat vel evttohan váldit mielde ovtta
mearrádusa olgonastinlágas vuoigatvuođa
birra muorraávdnasiid váldit
duodjedoaimmaide árbevirolaš sámi
guovlluin Mátta-Norggas, sihke
stáhtaalmennegiin ja eará stáhtaeatnamiin.
Nuppástuhttimat boazodoallolágas
Sámi vuoigatvuođalávdegoddi evttoha dihto
nuppástuhttimiid boazodoallolágas.
Evttohusat gusket miehtá sámi boazoguvlui.
§ 3:s gaskavuođas álbmotriektái váldo
mielde čujuhus ILO-konvenšuvdnii nr. 169.
Prinsihppamearrádus § 4:s
boazodillevuoigatvuođa riektevuđđosa ja
buhtadusrievttálaš gáhttema birra,
evttohuvvo aiddostahttot nu ahte dáid
prinsihpaid duhkodat boahtá čielgasabbot
ovdan.
Lávdegoddi evttoha čielggadit
bággolonistanvuođu doaibmaguovllu lága §
7:s sihkarastin dihtii boazoguohtumiid.
Lága 3 kapihttala muhtin mearrádusat
boazosápmelaččaid vuoigatvuođaid birra
meahcis, ettohuvvojit aiddostahttot deattuhan
dihtii ahte boazodillevuoigatvuohta lea
iehčanas geavahanvuoigatvuohta.
Evttohat vel fámohuhttit lága vuođu
ráfáiduhttit guovlluid boazoguohtumii.
Daid deasttaid maid dát vuođđu lea
5
</p>
    <p>Evttohusa dorjot čieža miellahtu, ja subsidiáralaččat
dorjot dan vel njeallje.
</p>
    <p>Evttohat nuppástuhttimiid mearrádusain
ealgabivddu birra sámi boazoguovllus daid
eatnamiin maid stáhta, Finnmárkoopmodat ja
Hålogalandalmennet oamastit. 11 miellahtu
evttohit ahte sámi boazodoallit bivddu
oassálastima muddemis, galget adnot
giliássin sihke ruovttugielddas ja gielddain
gos muđui jođihit boazodoalu. Njeallje
miellahtu evttohit ahte dákkár eatnamiin
galgá boazodoalliin leat vuoigatvuohta
searvat ealgabivdui iežaset doalloguovlluin.
Lága 8 kapihttalis gaskavuođas eará
geavaheapmái, evttoha lávdegoddi
aiddostahttit boazoguovlluin gaskavuođa
gaskal boazodillevuoigatvuođa,
eanaoamastanvuoigatvuođa ja eará
vuoigatvuođaid. Jurddan lea čielgasit
geažidit ahte lea sáhka máŋggalágan joavkku
dássálas vuoigatvuođalaččaid birra.
Evttohat láivudit 9 kapihttala njuolggadusaid
boazodoalliid buhtadusovddasvástádusa
hárrái. Áigga lea nu guhkás go vejolaš
bálddalasat muddet
buhtadusovddasvástádusa bohccuid dagahan
vahágiid daid mearrádusaiguin mat eará
guohtunealliid oamasteaddjiin leat
buhtadusovddasvástádusas.
Dárkilat evttohuvvo ahte buhtadusgáibádus
álggos ferte ovddiduvvot vahágahtti ealliid
oamasteaddjái. Evttohat dasto aiddostahttit
ahte vahátbuhtadanlága oppalaš
njuolggadusat mielmađđása ja ložžema
birra bohtet gustojupmái bohccuid
vahágahttimisge, ja dihto njuolggadusat
áidedoallama birra ođđagilvimis.
Áššemeannudeapmi ja ráđđádallamat
Riikkaidgaskasaš eamiálbmotriekti deattuha
dađis eanet eamiálbmogiid vuoigatvuođa
oassálastit mearridanproseassain daid
áššiin mat leat njuolga mearkkašahttin
sidjiide. ILO gieđaškuššanorgánat leat
10
</p>
    <p>gohčodan ráđđádallamiid ja oassálastima
prinsihpaid ILO-konvenšuvnna 6, 7 ja 15
artihkkaliin, konvenšuvnna čiehkajuolgin.
Dasto lea ON
Olmmošvuoigatvuođalávdegoddi selvehan
ráđđádallan- ja oassálastinprinsihpa
konvenšuvdnii siviilla ja politihkalaš
vuoigatvuođaid birra (SP) 27 artihkkalis.
Olles lávdegoddi lea dán álbmotrievttálaš
ovdáneami vuođul evttohan:
Lága áššemeannudeami ja ráđđádallamiid
birra doaimmain mat soitet váikkuhit
luondduvuđđosa árbevirolaš sámi guovlluin
(áššemeannudan- ja ráđđádallanláhka)
Vai čuovvut ovdáneami leat vel evttohan
nuppástuhttimiid eará láhkamearrádusain,
earret eará plána- ja huksenlágas,
luonddugáhttenlágas ja báktedoaibmalágas.
Áššemeannudan- ja ráđđádallanláhka
</p>
    <p>Áššemeannudan- ja ráđđádallanláhka eanaš
čielggadahttá gustojeaddji prinsihpaid
dohkálaš áššemeannudeamis, ja lea
lasáhussan dálá gustojeaddji
njuolggadusaide.
Láhka galgá gustot visot árbevirolaš sámi
guovlluin Norggas, ja maiddái doaimmaide
mat soitet váikkuhit guolásteapmái dahje eará
ávnnaslaš kulturdoaimmaide mearrasámi
guovlluin.
Láhkaevttohusa 2 kapihtal sisttisdoallá
dábálaš áššemeannudannjuolggadusaid.
Njuolggadusat eai ásat ođđa
geatnegasvuođaid. Dat čielggadahttet makkár
geatnegasvuođat mearridanorgánain leat sámi
deasttaid fuolaheamis áššeráhkkaneamis ja
mearrádusaid dagadettiin.
Eaŋkilmearrádusaide ja eará ovttaskas
mearrádusaide álggahit doaimmaid mat
soitet váikkuhit luondduvuđđosa sámi
guovlluin, evttoha lávdegoddi njuolggadusa
dieđihit ohccon doaimma birra. Evttohat vel
</p>
    <p>njuolggadusaid gulaskuddama birra ja ahte
mearridanorgána lea geatnegas čielggadit
doaimma váikkuhusaid sámi ávnnaslaš
kulturdoaimmaheapmái.
Sámediggi galgá sáhttit addit čujuhusaid
mearridanorgánaide sámi deasttaid
árvvoštallamis. Čujuhusat eai leat čadni dasa
makkár mearrádusaid dahká, dahje mo sámi
beroštumiid deasttat galget vihkkedallot
ovdamearkka dihtii ealáhusovdáneami
dárbbu ektui. Dát datte sihkarasttášii ahte
sámi deasttat šaddet oassin
vihkkedallanvuđđosis ovdal go mearrádusa
dahká.
Evttohat vel mearrádusa kvalifiserejuvvon
beroštusbadjedeattu birra vai doaimma
maid sáhttá diktit álggahit daid guovlluin mat
leat erenomáš dehálaččat sámi
geavaheapmái ja gos doaibma soaitá sakka
negatiivvalaččat váikkuhit guovllu
geavaheapmái. Mearrádus čielggadahttá SP
27 artihkkala váldoguovllu.
Evttohusas lea vel lassi komponeantan
mearridanorgána lohpi mearridit eavttuid
váikkuhan dihtii vuostá ahte doaibma čuohcá
unohasat sámi ávnnaslaš
kulturdoaimmaheapmái.
Lávdegoddi evttoha lassin mearrádusa
láhkaásahusaid ja oppalaš
muddenmearrádusaid birra, mahkáš
guolástanmuddemiid, mat šaddet
mearkkašahttin eatnamiid ja riggodagaid
geavaheapmái árbevirolaš sámi guovlluin.
Dásge lea mihttun ahte áššeráhkkaneapmi
galgá čielggadit láhkaásahusa váikkuhusaid
sámi ávnnaslaš kulturdoaimmaheapmái, ja
sihkarastit ahte kulturdoaimmaheapmi váldo
doarvái vuhtii mearrádusas ja láhkaásahusaid
geavaheamis.
Láhkaevttohusa 3 kapihttalis leat
njuolggadusat ráđđádallamiid birra.
Njuolggadusat leat evttohuvvon čađahan
dihtii stáhta ráđđádallangeatnegasvuođa dan
oasi álbmotrievtti mielde, mii guoská
</p>
    <p>11
</p>
    <p>eatnamiid ja luondduriggodagaid
geavaheapmái, norgalaš rievttis.
Geatnegasvuođa váimmus lea ahte
eamiálbmotjovkui, masa plánejuvvon
doaibma sáhttá njuolga leat mearkkašahttin,
lea doaibmi oassálastima gáibádus
mearridanproseassain gitta doaimma
álggaheapmái. Jovkui galgá addit duohta
vejolašvuođa váikkuhit sihke proseassa ja
mearrádusa sisdoalu. Ii leat makkárge
gáibádus ahte ferte leat ovttaoaivilvuohta,
dahje ahte eamiálbmot galgá oažžut
mearrideaddji váikkuheami ášši bohtosii.
Ráđđádallamat fertejit datte čađahuvvot
buriin dáhtuin ja leat anolaš reaidun olahit
ovttaoaivilvuođa dan guoski doaimma dáfus.
Ráđđádallanmearrádusat gustojit hábmemis
láhkamearrádusaid, láhkaásahusaid,
eaŋkilmearrádusaid, muddendoaimmaid
ja eará doaimmaid mat soitet váikkuhit
luondduvuđđosa árbevirolaš sámi guovlluin.
Earret Sámedikki, leat vel eará sámi
vuoigatvuođalaččain ja beroštumiin, mahkáš
boazodoalliin ja báikegottiid áirasiin,
vuoigatvuohta ráđđádallamiidda, jus
doaibma soaitá njuolga leat
mearkkašahttin sidjiide. Erenomážit
eaŋkiláššiin lea áigeguovdil ráđđádallat
vuoigatvuođalaččaiguin ja beroštumiiguin.
Stáhta eiseválddit, oktan ráđđehusain,
departementtaiguin ja eará vuollásaš stáhta
etáhtaiguin leat dilálašvuođaid mielde
geatnegasat ráđđádallat. Seamma guoská
gielddaide ja fylkkagielddaide, jus dat dahket
mearrádusaid mat soitet leat njuolga
mearkkašahttin eatnamiid ja riggodagaid
ávkkástallamii árbevirolaš sámi guovlluin.
Ráđđádallangeatnegasvuohta álbmotrievtti
mielde soaitá vel oažžut gustojumi daid
orgánaide mat doaimmahit stáhta
oamastanráđastallama
eamiálbmotguovlluin, ja láhkaáššiid
meannudeapmái stáhta láhkaaddi
čoahkkimis. Lávdegoddi evttoha
mearrádusaid dusten dihtii dáid dáhpáhusaid.
</p>
    <p>Láhkaevttohusas leat vel mearrádusat ahte
ráđđádallamiid čađaheapmi galgá leat
buriin dáhtuin. Dasa lassin lea evttohuvvon
mearrádusat dieđiheamis beroštumiide main
lea vuoigatvuohta ráđđádallot, áigemeriid,
beavdegirječállima ja almmolašvuođa birra,
ja fágadepartementtaid ja Sámedikki
erenomáš rollain ráđđádallamiin – ja
njuolggadus áššiin maid ráđđehus meannuda.
Láhkaevttohusa 4 kapihttalis lea
prinsihppamearrádus ahte Sámediggi ja eará
sámi beroštumiid vejolaš ovddasteaddjit, jus
jo eará ii leat mearriduvvon, lea
vuoigatvuohta ovddastuvvot
nammaduvvon orgánain mat meannudit
eatnamiid ja čáziid geavaheami ja
ávkkástallama áššiid árbevirolaš sámi
guovlluin.
Areálaplánen
</p>
    <p>Sámi vuoigatvuođalávdegoddi lea
árvvoštallan areálaplánema plána- ja
huksenlága mielde. Leat guorrasan
Plánaláhkalávdegotti NOU 2003: 14
evttohussii viiddidit lága doaibmaguovllu
mearas; čujuhussii sámi kultuvrii
ulbmilparagráfas; ja váidinvuoigatvuhtii ja
vuostálastinvuoigatvuhtii Sámedikkis dakkár
áššiin mat leat sakka mearkkašahttin sámi
kultuvrii.
Lávdegoddi lea vel guorrasan
Plánaláhkalávdegotti evttohussii ahte lasiha
čalmmustahttit sámi
areálageavahanberoštumiid gieldda
areálaplánema mearrádusain.
Plána- ja huksenlága njuolggadusain
fylkkaplánameannudeami birra, ja
gielddaplána ja muddenplána meannudeamis
evttoha lávdegoddi váldit mielde čujuhusaid
ráđđádallamiid mearrádusaide
áššemeannudan- ja ráđđádallanlágas.
Sámediggi galgá dasto sáhttit addit
plánačujuhusaid mat šattašedje muhtinlágan
riikapolitihkalaš čujuhusat. Dat eai danne leat
rievttálaččat čadni bođu olbmuide, muhto
soitet leat dehálaš váikkuhanoapmin
12
</p>
    <p>sihkarastit sámi areálageavahanberoštumiid
fuolaheami.
Čuozahusčielggademiid mearrádusat
evttohuvvojit lasihuvvot čujuhusaiguin sámi
areálageavahanberoštumiide ja
áššemeannudan- ja ráđđádallanláhkii.
Guovllugáhtten
</p>
    <p>Sámi vuoigatvuođalávdegoddi lea erenomážit
árvvoštallan áššiid mat gusket árbevirolaš
sámi guovlluid gáhttemii. Evttohat
láhkanannet ahte deasta seailluhit sámi
ávnnaslaš kulturvuđđosa galgá čilgejuvvot
gáhttenulbmilin.
Lávdegoddi evttoha dasto mearrádusaid mo
ovdandivvut, ráđđádallat ja deattuhit
sámi beroštumiid gáhttenproseassain. Dát
mearrádusat gustojit sihke
gáhttenmearrádusas ja
geavahanmearrádusaid hábmemis dan guvlui
mii gáhttejuvvo. Dat vel lea mearkkašahttin
dálá gáhttenguovlluid geavaheami
gustojeaddji mearrádusaid ođasteamis.
Leat vel evttohan ahte
Hålogalandalmennega ásaheapmi ii galgga
váikkuhit lohpái mearridit guovllugáhttema.
Njeallje miellahtu evttohit gaskaboddosaš
háldogáržžideami lobis ásahit ođđa
álbmotmehciid vuoigatvuođaid kártedettiin.
Eanetlohku evttoha molssaeaktun ahte jus
kárten čájeha oamastan- dahje
geavahanvuoigatvuođaid gáhttejuvvon
guovllus, de galget mearrádusat guovllu
geavaheamis nuppástuhttot dán mielde.
Nuppástuhttimat báktedoaibmalágas
</p>
    <p>Lávdegoddi lea báktedoaibmalágas evttohan
dihto nuppástuhttimiid. Evttohat earret eará
ahte ohcan (šerpen) nu gohčoduvvon ozolaš
(lossa) minerálaid dakkár guovllus gos leat
dohkkehuvvon sámi oamastanvuoigatvuođat,
ja eará guovlluin mat leat sakka
mearkkašahttin sámi ávnnaslaš
kulturdoaimmaheapmái, eaktuda miehtama
oamasteaddjis/geavahanvuoigatvuođalaččain.
</p>
    <p>Lága § 7 a mas lea njuolggadus dieđiheami
birra ovdal go šerpen álggahuvvo
Finnmárkkus, evttohuvvo addot gustojupmái
árbevirolaš sámi guovlluinge Romssa fylkkas
ja máttás. Dasto evttohuvvo
dieđihanáigemearri guhkiduvvot ovtta
vahkkus ovtta mánnui.
Vástideaddji viiddideapmi geografalaš
doaibmaguovllus evttohuvvo §§:in 22 a ja 39
b áššemeannudeamis lobiid čállimis ozolaš
minerálaid muhtemii (geahččalandoibmii) ja
mihtádussii (doibmii) Finnmárkkus.
Mearrádusaiguin evttohat joatkit, muhto nu
ahte sámi ja eará vuoigatvuođalaččaid deasta
boahtá oidnosii eanebut go dál. Lávdegoddi
evttoha dasto addit áššemeannudan- ja
ráđđádallanlága njuolggadusaid gustojumi
lassin muđui gustojeaddji
áššemeannudannjuolggadusaid
meannudettiin ohcamiid muhtemii ja
mihtádussii árbevirolaš sámi guovlluin.
Evttohat vel nuppástuhttima mii diktá addit
mearrádusaid ahte ruvkeoamasteaddji galgá
máksit divada
geavahanvuoigatvuođalaččaidege árbevirolaš
sámi guovlluin.
Riddo- ja vuotnaguolásteapmi
Sámi vuoigatvuođalávdegoddi govdadit
válddahallá stáhta álbmotrievttálaš
geatnegasvuođaid mearrasámi riddo- ja
vuotnaguolásteamis. Válddahallan
čielggadahttá ahte stáhta lea geatnegas
áimmahuššat ja sihkarastit dán doaimma.
Lávdegoddi geassá datte ovdan deasttaid
beali ja vuostá diktit buohkaid guolástit
uhcit fatnasiiguin passiivva bivdosiiguin.
Ságaškuššo vel ahte berrešii go ásahit
erenomáš gáhttema mearas gos lea
mearrasámi riddo- ja vuotnaguolásteapmi.
Čujuhat vel vejolašvuhtii ásahit
hálddašanráđđenvugiid mat diktet doalahit
guolleeriin stuorát osiid riddo- ja
vuotnaguolásteaddjiide, ja mat sáhttet addit
13
</p>
    <p>guolástanberoštumiide gullevaččat
mearrásámi guovlluide eanet váikkuheami
hálddašeapmái. Vejolašvuhtii ásahit eanet
báikevuođđuduvvon hálddašanortnegiid leat
velá gesson ovdan.
Lávdegoddi geahčada vel Sámedikki
sajádaga guolástanhálddašeamis. Earret eará
namuhuvvo vejolašvuohtan ásahit bistevaš
ovttasbargoorgána gaskal Sámedikki ja
Guolástus- ja riddodepartemeantta vai
guolásteamis áimmahušašii sámi
beroštumiid.
Ferte muđui navdit ahte lávdegotti máŋga
evttohusain muđui soitet positiivvalaččat
váikkuhit dan guolásteami mii lea
mearrasámi riddo- ja vuotnaguovlluid
vuođul.
Dát áinnas soaitá gustot áššemeannudan- ja
ráđđádallannjuolggadusaide mat bohtet
gustojupmái guolástanmuddemiid
mearrideamis. Evttohusain
vuoigatvuođakártema birra mearas ja ahte
viiddida plána- ja huksenlága
doaibmaguovllu, soaitá leat positiivva beaktu
mearrasámi riddo- ja vuotnaguovlluide.
*****
</p>
    <p>14
</p>
  </body>
</document>
