<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title/>
    <genre/>
    <author>
      <unknown/>
    </author>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://www.regjeringen.no/upload/kilde/rap/2006/0004/ddd/pdfv/273777-raportti_saami.pdf</origFileName>
    <parallel_text location="sami_publikasjoner_grenselost_i_nord.pdf" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>RÁDJEKEAHTTESVUOHTA DAVVIN
</p>
    <p>Bargorapporta
ovttasbarggu birra gaskal
Suoma ja Norgga davviguovlluid
</p>
    <p>2
</p>
    <p>3
</p>
    <p>STÁHTAMINISTARII
</p>
    <p>2002 čavčča álggahuvvui stáhtaministariid Lipponen ja Bondevik vuolgaga vuođul suoma-norgga
rádjeprošeakta davvin.
Prošeavtta váldoulbmil lea lasihit outtasbarggu Norgga ja Souma rádjaguovlluid gaska ja dovddidahttit ja veahkehit njeaidit struktuvrralaš hehttehusaid rádjerasttildeaddji gávppašeamis, ovttasbarggus jna. Áigeguovdilis struktuvrralaš hehttehusat sáhttet leat juogo ekonomálaš, juridihkkalaš
dehe eará hámis. Oasseváldit leat dát golbma suomabeale sámi rádjesuohkana Ohcejohka, Eanodat ja Anár ja norggabeale rádjesuohkanat; Omasvuotna, Gáivuotna, Ráisá, Guovdageaidnu,
Kárášjohka, Deatnu, Poršáŋgu, Unjárga ja Mátta-Várjjat.
Prošeavtta birra lei digaštallan ja oaččui doarjaga stáhtaministariid čoahkkimis Romssas ođđajagimánu 11.beaivvi jagi 2003.
Álgodásis jođihii prošeavtta Norggabeale Gielda- ja guovlludepartemeantta stáhtačálli Anders
Eira ja Suoma stáhtaráđi čállingotti stáhtačálli Rauno Saari. Goappaš riikkain lea nammaduvvon
hálddahuslaš gulahallanolmmoš. Dasa lassin leat buot gustovaš suohkaniin maiddai nammaduvvon gulahallanolbmot. Sisriikaministeriija ossodatdirektora, Cay Sevón, válddi badjelasas jođiheami Suomas maŋŋil go Rauno Saari heittii go nammaduvvui Oarje-Suoma leanahearrán. Son
guhte joatká doaimma Stáhtaráđi čállingottis lea stáhtačálli Risto Volanen, ja son lea dárkilit čuvvon prošeavtta ja ožžon dieđuid prošeavtta ovdáneamis.
Prošeakta lea maid namuhuvvon ja nannejuvvon stáhtaministariid Bondevik ja Vanhanen 2003
borgemánu čoahkkima beavdegirjjis.
Stáhtačálli guoktá čoahkkimis, mii lágiduvvui Oslos 2002 skábmamánu, mearriduvvui lágidit oktasaščoahkkima – álggahančoahkkima - 2003. Dát čoahkkin lei Guovdageainnus njukčamánu 10.ja
</p>
    <p>4
11.beivviid 2003. Ovdal dán leat juohke riikkas lágiduvvon sierra čoahkkima, mas ledje ovdamearkkat doaibmi ja evttohuvvon ovttasbargoprošeavttaide.
Čoahkkimis Guovdageainnus nammaduvvui bargojoavku man ovddasvástádus šattai jođihit barggu ovddasguvlui.Leat lágiduvvon njeallje oktasaščoahkkima suohkaniiguin. Ovddasteaddjit goappaš riikkaid Sámedikkin ja guovllulaš dásis leat aktiivvalaččat searvan čoahkkimiidda.
Prošeavtta loahppačoahkkin lágiduvvui guovvamánu 12.ja 13.beivviid 2004 Káregasnjárggas.
Čoahkkimis oidne ahte seammás go raportain leat bargan de leat ásahan buori oktavuođaid oassalasttii suohkaniid gaskkas.Prošeavtta rámma siskkobealde leat čielggadan ovttasbargovejolašvuođaid oahpahusa- ja oahpahusásahusaid, dearvvašvuođa- ja sosiálasuorggi, teknihkkalaš
suorggi gaskkas ja ealáhusdoaimma ovdanahttimis. Máŋgá daid váttisvuođain maid ságastalle
prošeavtta álggadettiin, leat čovdojuvvon prošeavtta áigodagas. Raportas leat ovdamearkkat čovdosiidda mat bures leat lihkkostuvvon. Ovdanahttinevttohusat guske máŋgga oassálasttiide ja
hálddašandásiide. Muhttun váttisvuođaid lea vejolaš báikkálaččat dehe guovllulaččat čoavdit, ja
eará váttisvuođaid čoavdimis ges gáibiduvvo ahte guovddáš dásis mearridit doaimmaid. Muhttun
váttisvuođaid lea dušše vejolaš čoavdit buot dáid oassálasttiid ovttasbarggu bokte. Doaibmaevttohussat leat čohkkejuvvon 6.kapihttalii.
Prošeakta lea duođaštan dehalaš mearkkašumi buori ja doaibmi rádjerasttildeaddji ovttasbarggus
davimus suohkaniid gaskkas.
Mii giitit bargojoavkku buori barggu ovddas ná guhkás.
Evttohusat mat raportas bohtet ovdan leat bargojoavkku árvalusat.
Oulu, miessemánu 18. b. 2004
</p>
    <p>Anders Eira
stáhtačálli
</p>
    <p>Ritva Viljanen
hálddahushoavda
</p>
    <p>Jan Sandal
ekspedišuvdnahoavda
</p>
    <p>Cay Sevón
ossodathoavda
</p>
    <p>5
</p>
    <p>Sisdoallu
</p>
    <p>1
</p>
    <p>2
</p>
    <p>3
</p>
    <p>4
</p>
    <p>5
6
</p>
    <p>PROŠEAVTTA DUOGÁŠ............................................................................................... 7
1.1 Álgu............................................................................................................................ 7
1.1 Giela mearkkašupmi................................................................................................... 8
OVTTASBARGU SUOHKANLAŠ BÁLVALUSAID OKTAVUOĐAS .................... 10
2.1 Oahpahus- ja oahppoásahusat .................................................................................. 10
2.1.1 Ovttasbargu oahpposuorggis .................................................................... 10
2.1.2
Oahpahus sámegillii ja sámegielas.......................................................... 12
2.1.4 Ovttasbarggu eastagat .............................................................................. 13
2.1.3
Ovttasbargu oahppo- ja kultursuorggis ................................................... 16
2.2 Dearvvašvuođa- ja sosialsuorgi................................................................................ 16
2.2.1 Dearvvašvuohta ja buohccidivššu ............................................................ 16
2.2.2 Mánáidgárddit .......................................................................................... 20
2.3 Teknihkkalaš ossodat ............................................................................................... 22
2.3.1 Gádjundoaibma ........................................................................................ 22
2.3.2 Doappargieđadallan.................................................................................. 25
OVTTASBARGU EALÁHUSDOAIMMA OKTAVUOĐAS ...................................... 26
3.1 Dábálaččat................................................................................................................. 26
3.2 Oainnusmahtti ovttasbargu....................................................................................... 26
3.2.1 Prošeakta Arctic Trail II........................................................................... 26
3.2.2 Prošeakta Turisma Davvi Dimenšuvdna (TND) ...................................... 27
3.2.3 Eará ovttasbargu....................................................................................... 27
3.3 Duollo- ja lassiárvodivadatáššit ............................................................................... 28
3.4 Guovllugeavaheapmi ja ealáhusdoaibma ................................................................. 29
3.4.1 Deanučazádaga máŋggageavahanplána ................................................... 29
3.4.2 EU rámmamearrádus čázi hárrái .............................................................. 30
3.5 Ovttasbargu bohccobierggu márkanfievrrideamis ja boazoealáhusa oppalaččat ..... 30
SISRÁHKADUS ............................................................................................................ 32
4.1 Diehtojuohkinteknihkka ........................................................................................... 32
4.1.1 Dábálaččat ................................................................................................ 32
4.1.2 Duohtadieđut ............................................................................................ 33
4.1.3 Ovdánanvejolašvuođat ............................................................................. 33
4.2 Girdioktavuođat........................................................................................................ 35
4.3 Luodda- ja johtolatoktavuođat ................................................................................. 36
NORGGAÁITTARDEADDJI........................................................................................ 39
ČOAHKKÁIGEASSU.................................................................................................... 40
</p>
    <p>6
</p>
    <p>7
</p>
    <p>1
</p>
    <p>PROŠEAVTTA DUOGÁŠ
</p>
    <p>1.1
</p>
    <p>Álgu
</p>
    <p>Prošeavttain leat geahččalan váldit ovdan dakkar váttisvuođaid mat čuožžilit báikkálaš ja
oainnusmahtti dilálašvuođaid dihte. Evttohusain geahččalit čoavdit daid váttisvuođaid ja mearrideamis dakkar doaimmaid main lea báikkálaš beaktu ja nu čielga áigumuš go vejolaš.
Bargu galga vuostažettiin čalmmustahttit daid váttisvuođaid maid báikkalaččat dehe guovllulaččat
sáhttá čoavdit vai buoridivččii bálvalusaid álbmogii. Váttisvuođaid maid fuomašat barggadettin ja
mat gusket guovddaš eisválddiide, ovddiduvvojit gustovaš departementii viidáset gieđahallamii.
Dán barggu vuođđodokumeantan lea leamašan Suoma davimus Sámiguovllu bargojoavkku raporta, mii lea čielggadan ovttasbarggu buoridemiid riikkarájád rasta, earenoamážit suoma oaivila
mielde. Suoma sisriikkaministeriija almmuhii raporta 2002 geassemánu.
Lei buorre oktavuohta daid prošeavttaid gaskkas goappaš riikkaid suohkaniin mat namuhuvvojedje raportas, Oahpaheapmi ja giellaaoahpahus, mátkeealáhus (turisma) ja sisráhkadus leat earenoamáš čalbmáičuohci suorggit – seamma maid váttisvuođaiguin mat gusket duollomeannudeapmái, ealáhusovttasbargui ja rádjerastildeaddji bargoveaga lonahallami. Almmolaš suorggis lea
vejolašvuohta lasihit ovttasbarggu teknihkkalaš suorggis nugomat doapparhálddašeamis ja buollin- ja gádjundustehusas.
Lášmadis rádjerastildeaddji johtolatoktavuođat guovllus leat dehalaš bealit go lea sáhka das movt
ovttasbarggu galga lágidit ja ovdánahttit. Sisriikkalaš ja olgguldas luodda- ja girdioktavuođat ja
beasatlašvuohta leat earenomáš dehalačča ealáhusdoibmii, earenoamážit mátkeealáhussii, fitnodagaid doaibmaeavttuide ja movt daid buoridit. Buresdoaibmi telegulahallama sisráhkadus bálvala
sihke ealáhusdoaimma ja servvodatlaš buvttadeaddji bálvalusaid. Dat maiddai dagaha vejolažžan
buorebut ovttasbargat rájaid rastá, nugomat oahpahussuorggis, dearvvašvuođa- ja dikšunbálvalusas ja ealáhusdoaimmas.
Lei ovttamielalašvuohta dasa ahte giellaváttisvuohta lea stuorimus eastta, ja ahte giellamáhttu dagaha eanet árvvu – deattuhit man dehalaš lea oahppat suomagiela ja sámegiela ja ahte suomabealde maid ohppet juogo ruoŧagiela dehe dárogiela.
</p>
    <p>8
1.1
</p>
    <p>Giela mearkkašupmi
</p>
    <p>Áiggiid čađa lea leamašan oktavuohta ja doaibma rájaid rasta davviguovlluid iešguđet olmmoščearddaid gaskkas. Ođđajagimánu 11.b. 1993 “Girkonjárgga julggaštusain” ovttasbargu Barentsguovllus, dahkkui dehalaš vuođđu ovdánahttit Norgga, Suoma, Ruoŧa ja Ruošša davimus
guovlluid. Ámmátlaš mearridanásahusat vuođđuduvvojedje seammas go rádjerastildeaddji ovttasbarggu váste maid ásahuvvojedje ekonomalaš rámmaeavttut.
Vássan logijagiis, de lea álgahuvvon stuorit rádjerastildeaddji gulahallanfierpmádat. Ovttasbargu
lea sihke ealáhusaid gaskkas, almmolaš ásahusaid gaskkas, mas ovttasbargu suohkaniid gaskkas lea
dehálaš iige unnimusat olbmuidgaskkasaš ovttasbargu lea dehalaš. Dán oktavuođas leat ásahuvvon ollu fierpmádaga e.e. girjerájus, huksendoaimmahaga ja fitnodagaid gaskkas ovttasbarggu vai
ealáhusovttasbarggu bakte ollášuhttet EO-njuolggadusaid go guoská vuođđoávdnasiidda ja buvttadeapmái.
Norggas ja Suomas lea oktasaš rádje mii guoská 11 suohkaniidda goappaš beali rája, 8 norggabealde ja 3 suomabealde.
Vejolašvuođat ovdanahttit siskkáldas dilálašvuođaid Suoma ja Norggabeale davimus guovlluid
gaskkas leat viidát, sihke almmolaš suorggis ja ealáhusovdáneami oktavuođas. Váilevaš oktasaš
giella dattetge leat čielga eastta dákkár ovdáneapmái. Dán guoskkahat lagabui 2.1 kapihttalis.
Dárogiella ja suomagiella leat nu go diehtit áibbas guovttelágán giela, go suomagiella gulla suomaugrálaš giellajovkui, ja dárogiella ges gullá germánalaš gielaide. Muhttun oktavuođain leat vásihan ahte sámegiella sáhttá doaibmat oktasaš giellan, muhto dušše spiehkastahkan. Seamma
vásáhus lea dasa ahte atnit eŋgelasgiela ovttasbargogiellan.
Nubbe eará áddejumi lunddolaš bealli dás lea ahte leat stuora kultuvrralaš erohusat min guovtti
riikkaid gaskkas. Dát mielddisbukta ahte dulkonnbálvalusat geavahuvvojit viidát, main lea mearrideaddji mearkkašupmi eanas oktavuođain ja dagaha ollu liigegoluid ovttasbargobealálaččaide.
Dulkonnbálvalusaid ovddas šaddet Norggas máksit 24% momsa ja 22% ges Suomas. Dát lea čielga eastta rádjerastildeaddji doaimmaide. Bargojoavku evttoha ahte dulkonnbálvalusaid ovddas ii
galggaše máksit momsadivada. Bargojoavkku ságastallamin bođii ge ovdan ahte dulkonnbálvalusat galggeše leat nuvtta ja galggašii hálddašuvvot oktasaš suohkanlaš hálddahusaid bakte.
Vásihusaid vuođul diehtit ahte jus galgat lihkostuvvat rádjerastildeaddji ovttasbargo oktavuođaiguin, de berrejit dát prošeassat vuođđuduvvot dan nala ahte buohkat doahttlit ja luhttet guhtet
guimmiideaset áigumušaide. Dát eaktuda ahte vuođus lea siskkáldas kultuvrralaš ipmárdus. Dát
sáhttá buoriduvvot bargit lonohallamis ja lágidit gallestallamiid bargiide nuppe beallai rája. Seammas diehtit ahte juste giella lea dehalaš kulturárbbi guoddi. Giella lea dehalaš čoavdda dasa ahte
beassat vásihit nuppi riika kultuvrra.
Min gullevašvuohta lea čadnojuvvon gilli ja gielaid bakte oahppat ipmirdit eará olbmuid.
</p>
    <p>9
Jus stáhtain lea áigumuš ovttasbargat, ja ahte giella lea dehalaš ovttasbarggu eaktu, de berrejit
sámegiella, suomagiella ja dárogiella šaddat geatnegahttojuvvon gielat buot rádjeguovlluid vuođđo- ja joatkkaskuvllaid ohppiide.
Berrelivčči vejolažžan dávjjibut deaivvadit rájáid rasta ságastallat oktasaš áiugumušain skuvllaide ja
mánáidgárddiide. Ruhtadeapmi berre leat stáhtaid ovddasvástádus, vai livččii vejolašvuohta álggahit jahkasaš deaivvademit gos oktasaš áigumušat ságastallojuvvojit vai sáhtašii ávkkástallat gielalaš
ja dieđalaš návccaid mat rádjeguovllus leat. Dát dagahivččii “synergiijabeavttu” mii dagahivččii
vejolažžan eanet gulahallat ja ipmirdit guhtet guimmiideaset maiddai rastá gielalaš ja kultuvrralaš
rájaid.
Mii mieđihit ahte mis leat váttisvuođat ovttasbargguin masa giellaváttisvuođat leat sivvan. Ovttasbargu doaibmá bures go dat dáhpáhuvvo sámegilli, -dalle eai leat erohusat nu stuorrát ja ovttasbargoprošeavttat lihkostuvvet bures. Muhto dakkaviđe go ášši loktejuvvo eará rámma ovttasbarggu siskkobealde de giellaváttisvuođat bohtet oidnosii – suomagiella ja dárogiella.
</p>
    <p>10
</p>
    <p>2
OVTTASBARGU SUOHKANLAŠ BÁLVALUSAID
OKTAVUOĐAS
2.1
</p>
    <p>Oahpahus- ja oahppoásahusat
</p>
    <p>2.1.1
</p>
    <p>Ovttasbargu oahpposuorggis
</p>
    <p>Ovttasbargu lea álggahuvvon sihke dábálaš ja fitnofágalaš oahpahusa oktavuođas (almennfaglig
og yrkesfaglig). Sihke dáru, sámi ja suoma oahpaheaddjit lonohallet bargamis skuvllain rájáid
rastá. Dát ii dagat earágo váttisvuođaid liige báberhivvodaga skoviid oktavuođas (skjemabyråkrati). Lea maiddai ohppiid lonohallan suohkaniid gaskkas ja oahppit leat sirddihuvvon skuvllaide
nuppi beallai rája. Geavatlaččat doaibmá ovttasbargu bures.
Vuolábealde govviduvvo ovdamearkat buresdoaibmi ovttasbarggus gaskal Fossheim skuvlla
Njávdánis ja Čeavetjávrri skuvlla Anaris. Maiddai Ohcejoga ja Eanodaga skuvllat ovttasbarget
iežaset ránjjásuohkaniiguin Norggabealde ráji.
Ovttasbargu gaskal Fossheim ja Čeavetjávrri skuvllaid álggahuvvui 10 jagi áigi. Ulbmil lea oahpahit ohppiid riikkaidgaskkasašvuhtii ja oahpahit sin dohkkehet eará kultuvrra go dušše iežaset.
Ovttasbargogielat leat suomagiella, eŋgelasgiella ja ruoŧagiella. Ovttasbarggu oktavuođas lágiduvvojit oahpaheaddji deaivvadeamit gos plánejit ovttasbargovugiid ja mearridit gaskaboddosaš áigetabeallaid. Ovttasbargoplána lea maid oassin skuvllaid skuvlajagi bargoplánas. Oktasaš gohttehatskuvllaiguin (leiskoler) álge 2001-2002 skuvlajagi. Skuvllat lágidit maiddai oktasaš falástallanbeivviid. Dása lassin finadit skuvlaklássat guhtet guimmiiset guossis oktii lohkanbájis ja servet
skuvlabeai´doaluide lohkanvuogi vuođul. Skuvllat maiddai finadit guhtet guimmideaset guossis
eará doaluid oktavuođas. Mátkegoluid leat skuvllat ieaža máksán.
Ovttasbargu lea dagahan ahte gierdevašvuohta ja áddejupmi nuppi skuvlla kultuvrra ektui lea
buorránan. Oahppit Čeavetjávrri skuvllas leat oahppan ja nannen máhtu eŋgelasgielas ja Njávdán
skuvlla oahppit ges suomagielas. Oahppit gulahallet gaskkohagaid e-boastta bakte. Vásihusaid
háhkama vuođul joatkit ovttasbarggu. Gávdnojit maiddai plánat maid bakte gáibidit dávjjibut
ohppiidlonohallama.
</p>
    <p>11
Ohcejoga ja Anara gielddain sáhttet dál lohkat dárogiela juogo A2-, B2- dehe B3-giellan. Dađibahabut ii gávdno dárogielat oahpahus Eanodagas. Go váilot oahpaheaddjit de lea leamašan váttis
fállat oahpahusa dárogielas. Livččii sihke beroštupmi ja mokta lohkat dárogiela. Oahppogirjjit ja
oahpponeavvut mat dárbbašuvvojit dárgogielat oahpahussii šaddat Norggas oažžut go dat eai leat
gávdnamis Suomas. Oahpahus dárogielas iige leat oassin oahpaheaddji oahpahusas. Norggabealde; Guovdageainnus, Deanus ja Kárášjogas fállojuvvo suomagiella nubbingiellan suomagielat
mánáide. Riikka váldogiella lea álot geatnegahttojuvvon fáddán. Deanus ja Kárášjogas lea suomagiella válljeláhkai dehe válljefága. Guovdageainnus leat ságastallamat e.e. dagahan ovttasbarggu
Eanodaga suohkaniin. Somames háve lea leamašan váttis gávdnat suomagielat oahpaheddji. Go
guoská oahpaheddjit lonohallamii, de lea das sáhka organiseremis suohkaniid gaskkas. Omd.
Gáregasnjárgga skuvllas lea guokte diimmu dárogielat oahpahus vahkui ja oahpaheaddji boahta
Kárášjogas, ja nuppe guvlui fas vuolga oahpaheaddji Gáregasnjárggas Kárášjohkii oahpahit suomagieala 2 diimmu vahkui. Dát duođašta ahte ruhta ii leat ovttasbarggu ektun. Gávdni videorustegiid galggašii ávkkástallat buorebut go odne. Norggabealde leat skuvllat main eai leat diekkár
rustegat, ja dat dagaha váttisvuođaid.
Lea stuora dárbu rávisolbmuid oahpahussii iešguđetge riikkaid gielain. Gáiddusoahpahus sáhttá
dás, nugo earáge oahpahusas, leat ávkkálaš veahkkereaidun. Sierra jietna- ja govvastudio gáiddusoahpahussii dagahivččii giellaoahpahusa beaktilat – omd ahte suomagielat oahppit ožžot dárogielat oahpahusa norggabeale oahpaheaddjis guhte leat studios Norgga bealde. Ráissas lea diekkar
studio ásahuvvon, ja lea bures lihkostuvvon. Ollislaš studio gáiddusoahpahussii máksá sullii
200.000 norgga ruvnno. Dát šattašii fálaldahkan man sáhtašii geavahit eará oktavuođain maiddai.
Oppalaččat šattašii dát máksit 2,5 – 3 miljovnna norgga ruvnno vai buot Norggabeale suohkaniidda ásahuvvošivvčči dákkar studio.
Suomas lea e.e. Eanodaga suohkanis lea gáiddusoahpahus máhttu ja hárjáneapmi vuođđoskuvlla
ja joatkkaskuvlla dásis. Sis lea leamašan gáiddusoahpahus sihke giella-, matematihka ja earenoamášoahpahusas. Gáiddusoahpahus lágiduvvo lotnolasvuođa vuogi mielde. Maiddai Ohcejohka lea systemahtalaččat vuoruhan DT ja gáiddusoahpahusa. 2003 giđa álggahuvvui ođđa virtuella
prošeakta sámegiela várás Ohcejogas. Prošeavtta ulbmilin lea ovdanahttit DT ja oahpahusvuogádagaid gáiddusoahpahusa várás Gáregasnjárgga, Njuorggán ja Kyrkby sámi skuvllain.
Suomas sáhttá suohkan dehe priváhta lihttu lágidit vuođđoskuvllaoahpahusa, joatkaskuvllaoahpahusa ja fitnooahpahusa. Joatkkaskuvlla ja fitnooahpahus sáhttá maid lágiduvvot stáhtalaš oahpahanásahusa bakte. Norggas joatkkaskuvllat fállet sihke joatka- ja fitnooahpu. Norggabeale rádjeguovlluin leat dakkar oahppoásahusat nuppi dási skuvllain Leavnjjas, Deanus ja Mátta-Várjjagis,
mat leat fylkka oamastusas. Sámeskuvllat Guovdageainnus ja Kárášjogas leat stáhta skuvllat. Lea
soames lágán ovttasbargu gaskal Suomabeale ja Norggabeale oahppoásahusaid.
Oassalastit allaskuvllaid gaskkasaš ovttasbarggus leat Norggabealde: Sámi allaskuvla Guovdageainnus, Finnmárkku allaskuvla Álttas. Suomabealde: Suoma sámiguovllu1 Universiteahta Roavvenjárggas, Uleåborg universiteahta ja Suoma sámiguovllu eanadatallaskuvla, sámiguovllu univer1
</p>
    <p>Suoma sámiguovlu = Lappland
</p>
    <p>12
siteahta ovttasbargofierpmádat, Roavvenjárgga fitnoallaskuvla, Giepma-Durdnos fitnoallaskuvla,
ja iešguđetge oassalastit Suoma sámiguovllu ekonomalaš guovlluin. Barggadettiin ovdanahttit allaskuvllaid ovttasbarggu lea dehalaš muitit ahte studeanttat berrejit oažžut buorebut vejolašvuođaid bures lihkostuvvat lohkamin.
</p>
    <p>2.1.2
</p>
    <p>Oahpahus sámegillii ja sámegielas
</p>
    <p>Odne Suoma, Norgga ja Ruoŧa sámi oahpahuseiseválddit gaskaneaset bures ovttasbarget. Dát
ovttasbargu doaimmahuvvo guovtte ládje:
Suoma Sámedikki oahpahus- ja oahpponeavvokontuvra, Norgga Sámedikki oahpahusossodat ja
Ruoŧa Sámeskuvllaid hálddašaneiseváldi, Sámeskuvlastivra, lágidit ovttasbargočoahkkimiid gaskal
1 ja 3 geardde jagis. Dáid deaivvademiin sii ságastallet áigeguovdilis gažaldagaid birra, buoridit
diehtojuohkima ja šiehtadit ovttasbargoprošeavttaid. Boađusiin maŋimus jagiid ovttasbarggus lea
ahte leat čohkkejuvvon dieđut gávdni sámi oahpponeavvuid birra (almmuhuvvo jahkasaččat).
Dása lassi leat čađahuvvon smávit oahpponeavvoprošeavttat ja davviriikkalaš oahpponeavvokonfereánsa, mii lágiduvvui Gironis jagi 2003. Ovttasbargu doaibma dál burebut go ovdal ja áigumuš
lea álggahit ođđa prošeavttaid.
Ovttasbarggus leat čađat leamašan váttisvuođaid dan dihte go riikkain leat iešguđetge oahpahuslágat, erohusat njuolggadusain maid vuođul sámegielaoahpahus fállojuvvo, stuora erohusat
ruhtadanvuogádagain, oahppoplánain, oahpahuslávdegottiin, oahpahusdiibmologus, gielalaš erohusat ja váilevaš ovttasbarggu ruhtadeapmi. Erohusat iešguđetge riikkaid gaskkas leat maid dagahan váttisvuođaid bures gulahallat danin go seamma áššis geavahuvvojit iešguđetlágán doahpagat
(omd oahppoplána, kursaplána, oahppoplána vuođđu, eatnigiella, vierisgiella, vuosttašgiella, nubbingiella, ruovttugiella). Go leat nu unnán olbmot Suomas ja Ruoŧas de dat eastada ovttasbarggu.
Dalle bággejuvvo vuoruhit doaimmaid, go ii geargga buot bargat. Bures doaibmi davviriikkalaš
ovttasbargu gáibida doarvái návccaid. Iešguđetge oahpponeavvoprošeavttat galggaše lunddolaš
ovttasbargoprošeavttat, muhto eai šatta earágo dušše jurddan dehe áigumuššan, go váilot ruđalaš
návccat. Suoma Sámedikkis lea dušše okta bargi geas lea ovddasvástádus oahponeavvuin. 1990
logu loahpas ja 2000 logu álggus ii lean Ruoŧabealde oktage bargi geas lei ovddasvástádus oahpponeavvuin. Čađaheamis oktasaš oahpponeavvo prošeavttaid lea váttis go leat erohusat oahppoplánain ja dasa lassin vel giellaváttisvuođat. Riikka váldogiella lea mearrideaddjin guđe gilli
oahpponeavvut čállojuvvojit eaige leat leamašan ruđat gielalaš heivehallamiidda dehe terminologiija-ovttasbargui. Terminologalaš váttisvuođat dagahit veadjetmeahttumin atnit nuppi riikkas
buvttaduvvon oahpponeavvuid. Vaikkovel davviriikkalaš giella lea oktasaš Suomas, Ruoŧas ja
Norggas de ii leat leamašan vejolažžan oažžut oktasaš oahppoplánaid dehe oktasaš geahččalemiid
(ohppid
árvvoštallan).
Ferte maid čujuhit ahte Davviriikkaid sámi oahpahusa hálddašeamis leat áibbas sierralágan áigumušat ja maiddai leat stuora erohusat ressursadilálašvuođain. Suomas lea Sámedikki oahpahus- ja
oahpponeavvokontuvrra ja oahpahus ja oahpponeavvolávdegotti bargun buvttadit oahpponeavvuid ja leat oahpahuspolitihkkalaš oassalasit. Norggabealde Sámedikki oahpahusossodat gal ii
buvttat ieš oahpponeavvuid muhto stivre ja ruhtada prošeavttaid. Dasa lassin dát ossodat ovd-
</p>
    <p>13
dasvástida sámegiel oahpahusa oahppoplánaid ráhkkaneami. Ossodat maiddai jahkasaččat
hálddaša ruđaid maiguin galget ovdanahttit sámegielat oahpahusa (ee.ruđat earenoamášpedagogalaš oahpponeavvuide ja joatkkaoahpahus oahpaheddjiidejoatkkaoapu. Sin bušeahtta lea máŋggageardásaš go Suomain buohtasdahttá. Ruoŧas sámeskuvllaid halddašaneiseváldi ovddasvástida
doaimmaid guđa sierra sámeskuvllain (klássa 1-6 ja ovdaskuvlla) ja čađaha jahkasaš šiehtadusa
suohkaniiguin movt lágidit ovttaiduhttojuvvon oahpahusa sámegielas ja sámegilli. Sámeskuvllaid
hálddašeapmái lea beare unnán ruhta jus galggaše váikkuhit oahpahuspolitihka.
Hálddahus lea iehčanas stáhtalaš hálddašaneiseváldi masa Sámediggi nammada áirasiid.
Sámedikkiid ovttasbargoásahus, Sámi parlamentáralaš ráđđi lea álggahan barggu man ulbmilin lea
čielggadit davviriikkaid sámi mánáid oahppodilálašvuođa. Čielggadeami doaimmaha Suoma
Sámedikki oahpahusčálli, Ulla Aikio-Puoskari. Dán barggu rámma siskobealde lea ulbmil buohtasdahttit oahppodilálašvuođaid ja kártet erohusaid daid áššin mat gusket sámegiela árvui, lágaide,
resurssaide, oahppoplánii, hálddašeapmái jna davviriikkaid gaskkas. Raporta oahppodilálašvuođaid birra gieđahallojuvvo Parlamentáralaš ráđi čoahkkimis Kárášjogas njukčamánu 23. ja 24. b.
Stáhtalaš oahpahuseiseválddit, Suoma sámiguovllu leanastivra Oahpahusossodat ja Finnmárkku
fylkka oahpahusossodat, lágidit ovttasbargočoahkkimit sullii oktii jagis. Ovddasteaddjit Suoma ja
Norgga Sámedikkin maiddai bovdejuvvojit čoahkkimiidda. Čoahkkimis ságastallat áigeguovdilis
áššit ja gažaldaid birra, juogadit dieđuid ja šiehtadit áššiin mat leat oktasaččat rádjeguovlluin. Leanastivrraid bargun lea maiddai čohkket ja almmuhit dieđuid oahpahusain sámegilli ja sámegielas.
Go čohkkejit ja almmuhit dieđuid internehta bakte de geahččalit vuođđudit oktasaš vuođu man
bakte livččii vejolaš čađahit riikkaidgaskkas buohtasdahttima ja dagaha álkibun ipmirdit ránjjáriiika
dilálašvuođaid. Leanastivrrat ovttarbarget aktiivvalaččat iešguđetge Sámedikki ossodagaiguin mat
barget oahpahusáššiiguin.
</p>
    <p>2.1.4
</p>
    <p>Ovttasbarggu eastagat
</p>
    <p>Dábálaš váttisvuođat oahpahussuorggi ovttasbarggus
Ovttasbargu oahpu ja oahpahusa oktavuođas berre vuhtiiváldit erohusaid mat leat riikkaid oahpahusvuogadagain, ee. oahpahusa huksehus ja sisdoallu, ja maiddai gullevaš lagaid. Dás lea
vuostažettiin sáhka ohppiid/studeanttaid riektesihkarvuođas ja vuođđudeaddji friddjavuođain- ja
vuogatvuođain: movt galgat dáhkidit suomabeale ássiide fuoladeami mii čuovvu suomabeale
lágaid das mii gulla oahpahusa sisdollui, oahpaheddjit gelbbolašvuhtii, oahpahussosiálalaš ovdamunit, gelbbolašvuohta joatkit lohkamin, eiseválddit bearráigeahčču jna fuoladeapmi norggabeale
ássiide lágaid vuođul?
Vaikko lea viiddis ovttasbargu dán guovtti riikkaid skuvllaid gaskkas, de leat váttisvuođat das go
guoská mánáide vuođđoskuvllas geat šaddet vázzit skuvlla vierisriikkas. Oahppis lea vuoigatvuohta oažžut oahpu iežas riikka oahppoplána mielde.
</p>
    <p>14
Suomas lea vuođđolága bakte dáhkiduvvon riekti oažžut nuvtta vuođđoohpu. Vuođđolága vuođul
dát mearkkaša nuvtta oahpahusa ja oahpponeavvuid (omd. girjjiid), skuvlasáhtu ja borramuša
skuvllas.
Sullálaš gáibádus ahte oažžut beaiveborramuša skuvlaáiggis ii leat Norggas. Dát mielddisbukta
váttisvuođaid suomabeale ohppiide geat vázzet skuvlla norggabealde. Dáid váttisvuođaidguin
ferte bargat ja gavdnat geavatlaš čovdosiid. Bistevaš čoavddus vuordimis gáibida láhkarievdadusa.
Váttisvuođat eai leat nu stuorrát jus jurddeša ohppiidlonohallama oanehat áigái.
Dát váttisvuohta iige leat dalle go lea sáhka oahpaheddjit lonohallamis. Davviriikkalaš ovttasbarggu olis gávdno šiehtadus das mii guoská oktasaš bargomárkanii vuođđoskuvlla oahpaheddjiide
geain lea unnimusat golbma jagi oahppu.
Norggabeale vuolitdási oahpaheddjin lea oaneheabo oahppu go Suomabeale vuođđoskuvlaoahpaheddjin, ja muhttumat leat dán dievasmahttan joatkaoahpuin ja dan oahpu olis leat dohkkehuvvon klássaoahpaheaddjin Suomas 1.-6. klássa dássái.
Lea álkibun ovttasbargat nuppi dási ja rávisolbmuid oahpahusain go vuođđooahpahusain. Fitnooahpahusas ja rávisolbmo-oahpahusas berrešii leat vejolašvuohta ovttas oláhit buoret ovttasbarggu. Dáid oahpposurggin ii oahpahusgiella leat seamma váttisvuohtan go vuođđooahpahusas:
dasa lassin lea álkibut studeanttaide mátkkoštit. Fitnooahpu ovttasbarggus leat leamašan soames
váttisvuođat oahpahusa sisdoalu erohusaid dihte, earenoamážit das mii gullá industriijalaš doaimmaide.
Váttisvuođat gáiddusoahpahusas leat go váilot ruđat oastit apparáhtaid, movt ja man ollu apparáhtat geavahuvvojit, pedagogalaš gáibádusat iešguđetge oahpposuorggis, dárbbut joatkaoahpahussii ja sadjasaččat go bargit váldet joatkaoahpu.
Suomas ja Norggas oahpahus ii ruhtaduvvo seamma njuolggadusaid vuođul. Suomas stáhta
máksá stáhtaoasi ja stáhtadoarjaga ja vel eará doarjaga doaibmagoluide ja rustegiida njuolga dasa
gii oahpahusa lágida. Oahpahusa sáhttá juogo suohkan dehe priváhta ovttastus lágidit ja joatka- ja
fitnooahpahusas maiddai stáhtalaš oahppoásahus. Ruhtadeapmi lea mearriduvvon lága bakte.
Ovdamearkka dihte vuođđoskuvlla ja joatkaskuvlla oahpahussii de stáhta ruhtadanoassi rehkenasttojuvvo ohppiid logu vuođul ja golut einnostuvvojit juohke ovttadaga ja oahppi ektui. Haddi
juohke ovttadahkii lea juhkojuvvon iešguđetlágán osiide ja iešguđet lágán válljejumit vuođul.
Praktihkkalaš váttisvuođat oahpahusain sámegielas ja sámegilli
Norgga, Suoma ja Ruoŧa rádjeguovlluin lea stuora eretfárren, mii lea duogaš dasa go mánáidlohkku geat skuvlii álget lea njiedjan. Eai muđui ge leat nu oallu sámegielat mánát ja soames guovlluin
leat váttisvuođat bisuhit klássaid main lea sámegielat oahpahus. Ovttasbargu skuvllaid gaskkas
šaddá maiddái váttisin go leat dakkár erohusat oahpahusprográmmain go ovdalis leat čilgen. Dasa
lassin leat maiddai váttisvuođat das movt ovttas geavahit oahpaheddjit ja oahpaheddjit gelbbolašvuhtii. Leat beare unnán oahpponeavvut, ja dávjá lea nu ahte nuppi riikkas buvttaduvvon
</p>
    <p>15
oahpponeavvuid ii heive njuolga geavahit nuppi riikka oapahusas. Ovdamearkan sáhttá namuhit
historjjá- ja servodatfága girjjiid mat leat čállojuvvon dan riikka oahppoplánaid vuođul gos leat
buvttaduvvon, ja mat govvidit dan riikka servodaga, ekonomiija ja historjjá. Seammas hilgojuvvojit ránjjá riikka dilálašvuođat dan ládje movt iešguđet riikka vuođđoskuvllas eaktuduvvo. Oahphaheddjit gelbbolašvuođa-gáibádusas eaktuduvvo, go bargi virgáiduvvo, ahte son hálddaša dan riikka váldogiela gosa virgáiduvvo, vaikko son dušše oahpaha sámegielat skuvlaklássa iežaset eatnigillii.
Ohcejoga sámi logahagas2 váilot sihke oahpaheaddjit ja oahppit geat máhttet sámegiela. Ohcejoga
gielddas lea olmmošlohkku njiedjan sullii 10% 1995 rájes, mii čielgasit boahta oidnosii mánáid
logus geat skuvlii álget. Lea ekonomalaččat váttisin bisuhit ovtta logahaga gielddas. Ruđalaš
noađđái veahkkin livččii vejolaš váldit maiddai norggabeale ohppit logahahkii. Dát nannešivččii
sámegiela árvvu skuvllas danin go skuvllas besset geavahit sámegiela oahpahusgiellan. Lea gal
váttis bidjat sámegiela oahpahusgiellan buot fáttáin logahagas vaikko logahatlága vuođul dan
sáhttá dahkat. Lea studeantaeksámen suomagilli mii lea easttagin, go oahppit válljejit suomagiela
oahpahusgiellan vai sáhttet váldit studeantaeksámena. Váilevaš oahpaheaddjit lea maid
váttisvuohtan seamma ládje go váilevaš ávdnasat leat iešguđetge sámegielat oahppofáttáide. Livččii vejolaš dustet váttisvuođaid go oahpaheaddjit váilot jus sáhtašii doarjut davviriikkalaš sámegielat oahpaheddjit mátkoštanvejolašvuođa skuvllaid gaskkas.
Sámediggi oažžu jahkasaččat stáhtabušeahta bakte ruđaid oahpponeavvo buvttadeapmái. Doarjaga sturrodat leat bisson seamma dásis 1993 rájes. Maŋimus jagid leat leamašan dušše smávit rievdadusat. 2004 stáhtabušeahtas evttohuvvo 258.000 euro. Doarjagiin leat buvttaduvvon dábáleamos vuođđogirjjit, mielddusávdnasat ja AV-ávdnasat. Eanemusat leat buvttaduvvon oahpponeavvut eatnigiela oahpahussii ja suomagielas jorgaluvvon oahppogirjjit mat leat heivehuvvon
1.klássas gitta 9.klássa dási rádjái. Stuorimus oassi ruđain leat geavahuvvon davvisámegielat oahpponeavvuide, muhto leat maid buvttaduvvon oahpponeavvut Anaraš ja Nuortalaš gielaide, mat
leat oahppofáttát ja oahpahusgielat Anar gielddas. Beare unnán doarjja juolluduvvo, man máŋga
jagi áigi juo cuiggodišgohte. Oahpahus sámegilli lea dađistaga lassanan, ja leat maid fállagoahtán
oahpahusa nuortalaš ja anaraš gielain ja lea danin stuora dárbu álggahit davviriikkalaš oktasašbuvttadeami ja terminologiijaovttasbarggu. Dattetge ii leat ruhtajuolludeapmi lassanan. Maŋimus jagiid lea leamašan dábálaš ahte doarjjaruhta lea nohkan juo árra čavčča ja lea dagahan veadjetmeahttumin virgádit bargit bistevaš virggiide. Go geahčča olmmošlaš návcccaide, de livččii dárbu
virgádit bargit geain lea ovddasvástádus oahpponeavvuin Sámedikkis. Dát iešalddis nannešivččii
davviriikkalaš oahpponeavvo-ovttasbarggu danin go dálá dilli, ovtta bargiin, ii leat doarvái plánet
ja ovdanahttit davviriikkalaš oahpponeavvuid. Dása lassin livččii maid dárbu ásahit oktasaš terminologiija bargojoavkku man bargun livččii heivehit oahpponeavvuid giela ja terminologiija davvisámegiela ektui. Dát gáibidivččii maid sierra ruhtadeami.
</p>
    <p>2
</p>
    <p>Logahat: gymnasium geavahuvvo Suomabeale Sámis. Norggabealde geavahuvvo joatkkaskuvla
</p>
    <p>16
2.1.3
</p>
    <p>Ovttasbargu oahppo- ja kultursuorggis
</p>
    <p>Odne lea aktiivvalaš ovttasbargu oahppo- ja kultursuorggis. Okta buorre ovdamearka rádjerastildeaddji ovttasbarggus lea davviriikkalaš girjebusse man rádjesuohkanat Suomas, Ruoŧas ja Norggas jođihit. Dát suohkanat leat; Muoná, Eanodat, Guovdageaidnu ja Giron. Busses leat mielde
suomagielat, dárogielat, ruoŧagielat ja sámegielat girjjit, eaige gávdno makkárge eastagat viiddit dán
ovttasbarggu. Ovttasbarggu lea vejolaš viiddidit friidja oahpposuorggis, omd. gaskal Suoma medborgarinstituhtta ja sullálaš oahppoásahusaid Norggas. Lea beroštupmi lágidit omd. sierra giellakurssaid rávisolbmuide, kurssat sámi kultuvrra ja historjjá birra ja kurssat mat gullet astoáiggedoaimmaide, omd. sámi garra ja dipmaduojis. Váttisvuohtan lea leamašan go eai leat gávdnon
heivvolaš dieđut ja kursafálaldagat. Go lágiduvvojit kurssat, de berrešii ávkkástallat ovttasbarggu
ja gaskaneasvuođa.
</p>
    <p>2.2
</p>
    <p>Dearvvašvuođa- ja sosialsuorgi
</p>
    <p>2.2.1
</p>
    <p>Dearvvašvuohta ja buohccidivššu
</p>
    <p>Duogáš
1980-logus gaskkaboddosaš bargojoavku guorahalai riikkaid sosiála- ja dearvvašvuođa ministeriijaid dárbbuid, eavttuid ja ovttasbargovugiid dearvvašvuođa ja sosialsuorggis. Das rájes leat riikkat
rievdadan iežaset lágaid ja hálddahusaid. Suomas leat gielddat láhkarievdadusaid vuođul ožžon
stuorit iešmearrideami. Suopma lea maid ođastan heahteguovddážiid, heaittihan njulggaduslaš
stivrejumi sosial- ja dearvvašvuođasuorggis ja baicca lasihan diehtojuohkima jna. Norga lea álggahan fástadoavttirvuogádaga, stáhta lea váldan badjelasas buohcceviesuid ja buohcciidfievrrideami,
sirdan Kárášjoga spesialistadoavttirguovddáža Hámmirfeasta buohcciviesu háldui jna. Ovdalis
sohppojuvvon ovttasbargohámit eai sáhte geavahuvvot buot surggin.
Ovddasguvlui digaštallat ovttasbarggu eastagiid ja vejolašvuođaid dearvvašvuođa – ja buohcciidivššus, earenoamážit vásihusaid vuođul mat leat Deanu ja Ohcejoga gielddaid ovttasbarggus.
Maiddai eará gielddat ovttasbarget. Čujuhat dás Omasvuona suohkanii geas lea suomagielat
doavttir gii maid bálvala Gilbbesjávrii ássiid doavttirbálvalusaiguin. Maiddai bátnedoavttirbálvalus
sáhttá geavahuvvot. Lea maid boahtan sávaldat ahte vel govdadit ovttasbargat bistevaš ortnegiid
oktavuođas. Unjárggas lea maid suomagielat doavttir, geas lea iežas biila mas lea suoma biillagalba
(biilanummir). Dát dagaha váttisin dán biilla geavahit Norggas. Ráissá suohkan čujuha Sonjatun
afasiija ja jietnageavahan dearvvašvuođaguovddážii. Das leat ráhkaduvvon oahpponeavvut sihke
suomagilli ja sámegilli. Anar gielda lea ea.ea. ovttasbargan Mátta-Várjjat gielddain spesialistadearvvašvuođa oktavuođas. Maiddai Anar gielda háliidivččii ávkkástallat bálvalusaid maid heahteja inceastaguovddáš Kárášjogas fállá.
</p>
    <p>17
Vuođđodikšu
Rádjeguovlluin orrot ollu bearrašat geain leat fuolkkit goappaš beale ráji. Norgga bealde leat njuoratmáná eatnit geaidda lea lunddolaš geavahit jorttamovrra bálvalusa Suomas, ja Suoma bealde ges
eatnit geaidda lea lunddolaš geavahit jorttamovrra bálvalusa Norggas. Seamma maid dearvvašvuođastašeuvnnaiguin. Suomas ja Ruoŧas leat iešguđetlágán screeningsrutiinnat, ja leat maid
erohusat omd. boahkuhanprográmmain mánáid várás. Ovttaskas dearvvašvuođadivššohagat leat
ovttasbargan ja fáluhan bálvalusaid nuppi beallai rája. Iskkadeapmi ii leat dahkkon das mii guoská
divatmearrádusaide. Movt dál de leaš, de fertejit riikkat šiehtadit ovttasbargovugit. Ovttasbargu
guoská muhttin muddui jorttamordoibmi ja mánáid dearvvašvuođastašuvnnaid, buohcciviesuid
riegádahttin ja mánáidossodagaide Roavvenjárggas, Hámmirfeasttas ja Girkonjárggas.
Odne Suomas eai obage gávdno dearvvašvuođabargit mánáid dearvvašvuođastašuvnnain geat
máhttet sámegiela. Norggas leat ollu sámegielat divššara mánáid dearvvašvuođastašuvnnain. Deanu gielda lea loahpahan bálvalusa mii vástida bealle dearvvašvuođabargi virggi ja guovtti sámegielat dearvvašvuođabargin nubbi bargá 50% eará barggu. Mánáidbearrášat Ohcejogas geavahit
mánáid dearvvašvuođastašuvnna Deanus. Lea leamašan earenoamáš dehalaš sámi bearrašiidda ja
mánáide ja miellagiddevaš sámegielat divššariidda ahte ovttasbarggu sáhtašii viiddidit ja buoridit.
Maiddai doavttirvuorus dárbbašuvvo ovttasbargu go go eai leat doarvái olmmošlaš návccat dehe
eará resursat ja go vel leat nu guhkes gaskkat. Omd Ohcejoga-Kárášjoga-Deanu guovlluin (sullii
200 km guhkes rádjeguovlu gaskal Suoma ja Norgga) lea doavttirvuorru suomabealde beaivet
Ohcejogas, ja vahkoloahpaid Avvilis. Lagamus buohcciviessu lea Roavvenjárggas. Buohccibiillat
lea Ohcejogas (ovtta olbmos lea bargovuorru ja válda mielde nuppi dearvvašvuođabargi dearvvašvuođaguovddažis jus šadda vuolgit) ja Gáregasnjárggas (ovttas bargovuorru, ja geahččala
oažžut nuppi milde jus šadda heahtevuolgga). Soai vurrolagaid bargaba vahku hávalasas. Norggabealde lea doavttirvuorru Kárášjogas ja Deanus (gielddas lea ovddasvástádus doavttirbálvalusas,
muhto priváhta doaktáris lea vuorru; Oadjodoaimmahat, ii suohkan, máksá eanas goluid). Goappaš báikkin, Kárášjogas ja Deanus leat goappasnai guokte buohccibiilla vuorus ja goappaš báikkin
leat guokte bargi geain lea vuorru birra jándora. Ovttaskas buohccit Gáregasnjárggas vulget
doaktára lusa Kárášjohkii já Nuorggamis ges buohccit vulget doaktára lusa Detnui. Suomabeale
buohccit mákset iežasoasi seamma ládje go norggabeale buohccit ge dahket ja doaktárat ožžot
eará goluid máksojuvvot Norggabeale oadjodoaimmahagas. Ovttasbargu doaktárvuoru, buohccifievrrideami, gádjundoaimma ja eará heahteeiseválddit gaskkas guoskkahat 2.3.1 gurgalusas.
Spesialista dearvvašvuođadikšu
Spesialistadearvvašvuođabálvalus lea buoret norggabealde. Gitta 1980-logu gaskka rájes lea
Suopma oastán bálvalusaid spesialistadoavttirguovddážis ja mánáid- ja nuoraidpsykiahtralaš
guovddážis Kárášjogas, vuosttažettin Ohcejoga ássiide. Álgo dásis lei suoma sámiguovllu dearvvašvuođaguovlu gii ostii ja mávssii bálvalusaid. Maŋŋil láhkarievdadeami plánema ja stáhtaoasi
birra sosiála- ja dearvvašvuođasuorgái de 1994 rájes Ohcejoga gielda lea oastán bálvalusaid. Maiddai Norga lea čađahan hálddahuslaš ođastusaid. Spesialistadoavttirguovddáš lei álggos priváhta
</p>
    <p>18
oamstusas, muhto lea maŋŋil sirdojuvvon Hámmirfeasta buohcciviesu háldui. Jagi 2002 rájes lea
spesialista dearvvašvuođabálvalus leamašan stáhtalaš ovddasvástádus.
Spesialistadoavttirguovddáža vuostáiváldinossodagas Kárášjogas lea okta sisdávda spesialista, okta
likkedávdda doavttir, okta bealljedoavttir, okta reumatologa ja okta ortopeda. Dát leat dehalaš
bálvalusat mat eai bálljo obage leat suomabealde. Dát dagaha dárbbašlažžan joatkit ovttasbarggu.
Lassin de lea maid dovddus ahte sámegielat kardiologa spesialistdoavttirguovddážis Kárášjogas
háliidivččii vuovdit bálvalusaid Suomabeallai (Kárášjoga váibmoguovddáš).
Kárášjogas fállojuvvojit bálvalusat suomagielat pasienttaide. Spesialistadoavttirguovddáža poliklinihkas lea suoma- ja sámegielat liikedoavttir bistevaš virggis ja spesialisttaid gaskkas geat gaskkohagaid barget doppe lea reumatologa, gastroenterologa ja sisdávdda spesialista geat buohkat
hupmet suomagiela. Ovttasbargu spesialisttadoavttirguovddážiin Kárášjogas gal ii galgga loahpahuvvot danin go bálvalus lea nu lahka Ohcejoga (20-120 km ja Roavvenjárgii 460 km). Bálvalus
lea leamašan lasahussan eará spesialistadoavttir-fálaldagaide mat leat guhkeleappos eret, ja go vel
bálvalusat leat sámegilli de dat lea maid lea dehalaš.
Ohcejohka oastá mánáid- ja nuoraidpsykiatralaš bálvalusaid mánáid- ja nuoraidpsykiatralaš poliklinihkas Kárášjogas (MNP). Jagi 2003 Ohcejohka čađahii almmolaš soahpamuša MNP´ain
bálvalusaid geavaheamis ja das rájes lea divššohaslohkku bures lihkostuvvan. Suomabealde eai leat
mánáidpsykiatralaš bálvalusat sámegilli. Mánáidpsykiatriija oktavuođas lea dárbu viidát ovttasbargat. Bearrášat fárrejit rájaid rastá ja váldet mielde iežaset váttisvuođaid, ja dávjá fárrejit máŋgga
geardde gaskal Suoma ja Norgga. Ii leat dušše sámegielat buohccit dihte, muhto maiddai lea dárbu
bargiide psykiatriijas geat dovdet dilálašvuođaid goappaš beale rájaid ja dihtet geainna váldit oktavuođa go buohccit dárbbašit divššu ovdasguvlui.
Ovdal lei gaskkaneas gulahallan Suoma sámiguovllu váldobuohcciviesu mánáidpsykiatralaš ossodaga ja Kárášjoga mánáid- ja nuoraidpsykiatralaš poliklinihkka gaskkas. Mu dieđu mielde dákkár
gulahallan ii leat dál dán guovtti ásahusa gaskkas. Mu dieđu mielde ii leat leamašan ovttasbargu
Suoma sámiguovllu dikšunguovllu ja Kárášjoga mánáid- ja nuoraidpsykiatralaš poliklinihkka gaskkas, muhto nuoraidpsykiatriijas lea dehalaš ovttasbargosuorgi. MNP´as lea leamašan psykiatriijalaš
nuoraiddoaibmagoddi (ungdomsteam) mii earenoamážit lea bargan nuoraid gárihuhttinmirko ja
iešsoardin váttisvuođaiguin (PNT). NMP´as lea maid bearášveajuiduhttin ossodat mii álggahi
bárggus jagi 2003.
Deanus lea Sieiddájoga mánáidpsykiatralaš dikšunguovddáš ja skuvla, mii lea 6-12 jahkasaš
mánáide várás. Maŋimus áiggis lea guovddáš háhkan sámegielat gelbbolašvuođa. Ulmil lea ahte
guovddáš galga maid fállat bálvalusaid suomabeale gielddaide. Dát livččii molssaeaktun Suoma
sámiguovllu guovddášbuohcciviissui divššohahkan sámi mánáide. Ohcejoga gielda lea vuolggahan
jurdaga ahte ovttasbargat dikšunguovddážiin. Dikšunguovddáš galga heaittihuvvot, mii lea
šállošahtii, go guovddáš lea báiki gos Ohcejoga bearrášat ja sámegielat oahpaheaddjit sáhttet
oažžut doarjaga ja veahki go guovddáža doaibma lea heivehuvvon olbmuide geat leat Ohcejogas
eret.
</p>
    <p>19
Jagi 2002 čađahii Ohcejohka gielda soahpamuša Kárášjoga heahte- ja inceastaguovddažin.
Doaibma lea buori muddui leamašan dego dikšunruoktun. Suoma čujuhusaid vuođul de guovddáš
ii sáhte guorahallat ja dikšut olbmuid geat leat vásihan seksualalaš illásteami.
Odne eai leat áigumušat ovttasbargat rájiid rastá rávisobmuid psykiatriijain. Norggas lea lávdaduvvon psyhkalaš dearvvašvuođafálaldat rávisolbmuide lágiduvvon golmma guovllupsykiatralaš
guovddážiidda (oaniduvvon GPG) mat vástidit iešguđetge geográfalaš guovllu. Finnmárkkus leat
rávispsykiatralaš bálvalusat nugomat Deanus. Juohke GPG galga doaimmahit poliklinihka lassin
ambulánsadoaibmagotti, galget doaimmahit beaivedivššu, liigeossodaga heahtedili ja dárkuma
várás, oanehisáiggedivššu birra jándora, ossodaga guhkitáigge dikšui ja veajuiduhttimii ja ráđđet ja
gieđahallat áššit mat gusket suohkanlaš bálvalusaide. Rávispsykiatriijas lea áibbas dárbbašlaš ovttasbargat psykiatralaš divššuin goitot ovttaskas buohccit ektui. Maiddai stuorat perspektiivvas
psykiatriija fágaolbmuin lea ollu máid sáhttet guhtet guimmiideasetguin oahppat. Norgga bealde
orrot oalle ollu suopmelaččat ja livččii miellagiddevaš divššohahki ja dikšumi ahte suomagielat
divššárat sáhttet ovttasbargat Suomabeale psykiatriijain. Norgga bealde leat huksemin sámegielat
psykiatriija gelbbolašvuođaguovddáža Leavnjjas. Livččii buorre suomabeale psykiatriijii ásahit
oktavuođa dáinna guovddážiin.
Earret ovdalis namuhuvvon surggiin dárbbašuvvo maid ovttasbargu ea.ea. heahtedivššus, boarrasiid fuolahusas ja gárihuhttin- ja narkotihkamirkuid geavaheddjiid divššus.
Gažaldagat mat gullet sosiálalaš oadjebasvuhtii
Duollet dalle dáhpáhuvva ahte pasieantain leat váttisvuođat gažaldagain mat gusket suomabeale
Álbmotoadjoásahussii (FPA) ja norggabeale oadjedoaimmahahkii, omd. boazalmasvuođajávkami,
bargolihkohisvuođaide ja lámisvuhti- ja lámisvuođapenšuvdnii. Suopmelaččain sáhttá leat
váttisvuohta oažžut rievttes buozalmasvuođadieđáhusa Suomas dohkkehuvvot Norggas go riikkain ii leat seammalágan skovit. Muhtomin lea earenoamáš váttisin suopmelaččaide geat leat leamašan bargolihkohisvuođas oažžut sosiálalaš buriid Norggas. Maiddai ášši mii guoská lámisvuhtii
ja lámisvuođapenšuvdnii dagahit váttisvuođaid. Doaivumis gávdnojit doarvái buori davviriikkalaš
konvenšuvnnat dán suorgái, muhto buot báikkálaš oadjokontuvrrain ii leat doarvái áššáigullevaš
máhttu ja gelbbolašvuohta. Guoskevaš doaktára oainnu mielde de ii leat doarvái ahte oadjodoaimmahagas lea kontuvra Oslos gos lea earenoamáš máhttu gieđahallat áššit mat guske olgoriikkalaččaide. Muhttomin dáidet suopmelaččat dárbbašit bagadallama ja ráđi Suomas gažaldagain
mat gusket buozalmasvuođadáhkádussii ja penšuvdnagažaldagaide. Oadjodoaimmahat galggašii
fálhit oahpu iežaset bargiide vai ohppet ja dovdet davviriikkalaš konvenšuvnnaid.
Sii geat orrot Suomas muhto barget Norggas leat leamašan duhtameahttumat danin go sii eai
sáhte oažžut viessodoaktára ja fástadoaktára Norggas vaikko bálkkás mákset ge oadjodivvadaga
sosiálalaš oadjebasvuođa dáhkideamis.
Ovttasbarggu easttagat
</p>
    <p>20
Giellaváttisvuođat leat duohta váttisvuohtan. Beara ollu čoahkkimat lágiduvvojit gos doivot ahte
buohkat birgejit suoma/ruoŧa-gielain ja dárogielain dulkka haga. Go terminologiija, hálddašanráhkadus ja doahpagat leat nu iešguđetláganat de dat sáhttet dagahit boastu ipmárdusaid. Okta oahpaheaddji gii dán guovllus bargá cealká ahte livččii buoremus bálkáhit dulkka daid ovttastallančoahkkimiidda mat eai leat bistevačča. Rádjeguovlluin sámi organisašuvnnain ja gielddain leat
vejolašvuođat dulkont čoahkkimiid ja sis leat maid sihke dulkkat ja dulkonnrustegat. Dás berrešii
ávkkástallat dulkonvejolašvuođaid. Go ovttasbargo lea sajáiduvvon de lávejit suopmelaččaid skuvlaruoŧagilli lasihit dárogielat tearpmaid. Seammás hárjánit norggabeale ovttasbargoguoimmit
ipmrdit suopmelaččaid báhkodanvuogi, terminologiija ja hálddašanvugiid. Máŋgga geardde sáhttet
oktasaš berošteaddji áššit čilgejuvvot sámegilli jos goappaš bealálaččain leat sámegielat bargit.
Hálddahuslaš stuktuvrrat sáhttet ipmirduvvot eahppečielggasin ja moivvasin. Suomas gielddat
ruhtadit dearvvašvuođa- ja buozalmasvuođadivššu. Gielddain lea mearridanváldi dáin áššin ja
alimus virgeolbmuin leat viiddis fápmudusat. Norggas suohkanat mákset dušše unna oasáža goluin (riegadahttin- ja mánáidguovddažiid) ja guovddáš eiseválddit nannosit ásahallat doaibma.
Norgalaččat hárve sáhttet dahkat maidege masa eai gávdno rikkaviidosaš čujuhusat. Norggas leat
stáhtalaš ásahusain ovddasvástádus earenoamáš dearvvašvuođadivššus, spesialistadearvvašvuođas,
ja ruhtaduvvo buohcooaju bakte (oadjekontuvrra). Suomas lea suohkaniid ovddasvástádus
buohccesáhtus, Norggas ges stáhtalaš buohcceviesut ostet buohccesáhtu sierra buovccesáhtuheddjin. Norggas leat leamašan nu ollu nuppástuhttimat ahte suopmelaččaide lea váttis ja
veadjetmahttun diehtit buot nuppástuhttimiid. Ovtta suorggis lea nuppástuhttin leamašan seammaládje goappaš riikkain: Suomas leanahearrá goziha leanadoavttir doaimma ja maŋimus rievdadeami vuođul de Norggas fylkkamánne goziha fylkkadoaktára doaimma.
Dávjá šaddet luoitováttisvuođat rájarasta gávppašemiin. Suopmalaččat bidjet hatti juohke ovttadaga nammi iežaset bálvalusain, omd beaivedivššus dehe go fitná dearvvašvuođaguovddážis ja
leat váldan vuođu das ahte norgalaččat juo leat mearridan hatti juohke ovttadaga nammii. Norggas eai dovdda dien dohpaga ja imáštallet suopmalaččaid “haddedihtomielalašvuođa”. Go suopmelaš jearrá ollu go bálvalus Norggas máksá, de norgalaš dávja ii dieđe hatti. Doaktára dieđuid
vuođul guhte barga guovllus de sii sahttet geavahit oadjedoaimmahaga hattiid áibbas váttisvuođaid haga dearvvašvuođa ja buozalmasvuođadivššus. Nu lea Ohcejoga gielda dahkan go leat
oastán bálvalusaid spesialistadoavttirguovddážis Kárášjogas. Viidáset leat erehusat das makkár
bálvalusaide lasihuvvo divat. Dat dagaha váttisvuođaid go lea sáhka divatvuogis. Go omd bátnedikšu lea nuvttá buohkaide geat leat vuolil 18 jagi ja sii geat leat gaskal 18 ja 20 jagi ges mákset
25%, de lea váttis diehtit makkár divvada galget váldit go pasieanttat ožžot bátnedivššu suomabealde. Máksá go omd. fylka erohusa mii lea das maid pasieanta ieš máksá ja dan man ollu suomabeale bátnedikšu máksá?
</p>
    <p>2.2.2
</p>
    <p>Mánáidgárddit
</p>
    <p>Lea dárbu ovttasbargat das mii guoská mánáidgárddiide ja beaiveruovttuide. Omd. eai leat lihkostuvvan virgádit bargi bearášmánáidruktui mii dárbbašuvvo Näätämäs Anár gielddas, danin go
gaskkohagaid ii leat nu stuora dárbu sierra manaidruktui. Maiddai eará gielddain nugomat Ohcejogas ja Deanus lea beroštupmi ovttasbargat.
</p>
    <p>21
Jagi 1998 dohkkehii Ohcejoga vuođđooadjebasvuođalávdegoddi (grunntrygghetsnemnd) Venenkenttã beaiveruovttu man Deanu ovttastus doaimmaha, ja mii fáluha priváhta dikšunfálaldaga.
Duogáš mearrádussii lei dárbu oažžut sámegielat beaivveruovttu manáide Nuorggámis.
Mánáidgárdi dárkkistuvvui ja gávnnahuvvui ahte dat ollášuhttii beaiveruovttu gáibádusaid. Maŋŋil
soames áiggi de Nuorggám váhnemat heite geavaheames beaiveruovttu go ledje váttisvuođat
sáhtuin eanu rastá. Jus mánáidgárdi fas galga geavahuvvot, de dat fas ferte dárkkistuvvot ođđasit.
Anar gielddas lea leamašan ovttasbargu suohkanlaš beaiveruovttuin Njávdánis. Anar gieldda dieđuid vuođul de lea ovttasbargu eiseválddit gaskkas ja praktihkkalaš doaimmaiguin bures lihkostuvvan. Das eaige leat leamašan giellaváttisvuođat. Kulturerohusat rikkaid beaiveruovttuin
eaige leat dagahan váttisvuođaid.
Dat mii lea leamašan váttisvuohtan Anaris lea ahte eiseválddit eai dovdda nuppi riikka lágaid ja
mearrádusaid dehe eiseválddit rávvagiid. Suomas ja Norggas leat guovttelágan lágat mánáidgárddiide, mii ea.ea. lea joavkku sturrodaga ektui, mánáidgárddi sisdoallu ja bargit gelbbolašvuođagáibádus. Byråkráhtadássi barga sihke váddát ja njozet sihke Suomas ja Norggas. Báikkálaš eiseválddit eai hálddaš riikkaidgaskkasaš šiehtadusrievtti, eaige dieđe maid sáhttá lihtodit ja man
ládje, movt ovddasvástádusgažaldagat galget čilgejuvvot jna. Báikkálaš eisveválddit eai leat ožžon
veahki ja rávvagiid riikka eiseválddin máid sii dárbbašit.
Suoma lágat iešalddis gal eai eastat ahte gielddat sáhttet lágidit gielddalaš mánáidgárddi dakko
bakte ahte ostet bálvalusaid iežas ássiide norggabeale suohkanis. Suomabeal gielda galgá, go lágida
gielddalaš mánáidgárddi, bearráigeahččat ahte bálvalus, sisdoalu ja kvaliteahta dáfus ollášuhtta
mánáidgárddelága (36/1973) gáibádusaid. Dáid gáibádusaide gulla joavkku sturrodat, biepmu mii
fállojuvvo dikšunbáikkis ja gáibádusat bairgiid gelbbolašvuhtii. Lága vuođul suoma bearrašis lea
riekti oažžut mánnái, guhte lea vuolil skuvlaaigi, saji mánáidgárddis mii lea nu movt lágas lea
mearriduvvon.
Suomas lea váhnemiin riekti, suohkanlaš mánáidgárddi sadjái, vejolašvuohta válljet máná dikšut
ruovttus ja ohcat doarjaga ruovttus dikšumii dehe ieš gávdnat mánnái saji priváhta beaivedikšui ja
oažžut doarjaga priváhta diškui. Mearrádusat dákkar doarjagi gávdnojit lágas mii guoská mánáid
juogo ruovttus dehe priváhta dikšui (1128/1996). Lágat eai ge eastat dulkonjumi ahte norggabeale
priváhta beaivedikšu dehe bearášdikšu sáhttá leat priváhta dišku movt lagas čállojuvvo, beare
dikšu ollášuhtta lága gáibádusaid. Go álbmotpenšuvdnaásahusas lea mearridanváldi dasa go
guoská doarjagii, de lea vuogas siinguin gulahallat lága dulkonma hárrái. Jus lea norggabeal
mánáidgárdi dehe bearášmánáidgárdi de galga maid atnit fuola čilget makkár golut leat
mánáidgárddi lágideames.
Mearrádusat mat gusket priváhta divššu lágideames de ferte rahčat earuhit (suoma) gielddalaš
doaimma ja priváhta doaimma. Doarjja priváhta dikšui illá sáhtá geavahit mánáidgárdái norggabeale suohkanlaš dikšui. Jus lágain lea leamaš áigumuš sirret dušše gielddalaš ja obanassiige olggobealde divššu, de ferte guorahallat sáhttá go norgga suohkanlaš beaiveruovttu buohtasdahttit lágas
</p>
    <p>22
gohčoduvvon ovttastusain. Jus dat lea seamma, de sáhttá leat vejolaš máksit doarjaga priváhta
divššu ektui.
</p>
    <p>2.3
</p>
    <p>Teknihkkalaš ossodat
</p>
    <p>2.3.1
</p>
    <p>Gádjundoaibma
</p>
    <p>Jagi 2004 álggus lávdaduvvui suoma gádjundoaibma nu ahte Suoma sámiguovllu gádjundoaimmas
lea ovddasvástádus olles sámiguvlui. Organisatuvrralaččat gullá gádjundoaibma oktii sámiguovllu
lihtuin. Dattetge gádjundoaibma measta olles sámiguovllus doaimmahuvvo gielddalaš eaktodáhtolaš buollinveagain, mii mearkkaša viiddis ovddasvástádusa báikkálaš ja dávjá eaktodáhtolaš buollinvehkii. Rádjerastá ovttasbarggus lea stuora mearkkašupmi olles Suoma sámiguvlui go leat guhkes gaskkat ja unnán olbmot guovllu eaktodáhtolaš buollinveagas.
Finnmárkku fylkkas lea buollinveaga fágaguovddáš mii lea sajáiduvvon Hámmirfestii. Dát
guovddáš galga gaskkustit várrehusaid ja heahtedieđuid olles fylkkas. Bálvalus lea Justidepartemeanta vuollásažžan ja buollin- ja elfápmosihkarvuođa direktoráhtas (DBE) ges lea bearráigeahččanovddasvástádus.
Lea leamašan riikkaviidosaš guorahallan- ja nuppástuhttindoaibma guovllulaš várrehusguovddážiid ektui ja ulbmil lea leamašan geahpidit guovddažiid logu nu ahte šaddá seamma lohkku go politibiret Norggas.
Dál barget ovdanahttit gádjundoaimma rádjerastildeaddji ovttasbarggu. Konkrehta ovdamearka
lea ovttasbargoprošeakta Northern Research and Rescure (SAR), mii lea álggahuvvon ođđa
fierpmádagain gádjuneiseválddit gaskkas Suoma sámiguovllus, Davvi-Norggas, Norrbottenis ja
Ruoššas. Ovttasbarggu bakte deattuhit riskahálddašeami mii guoská stuorit lihkohisvuođaide
rádjeguovlluin, omd. johtolatlihkohisvuođat, hoteallabuollimat, biraslihkohisvuođat, meahccebuollimat ja ohcandoaimmat. Eiseválddit duollet dalle lágidit hárjehallamiid ja daid bakte vuođđudit oktasaš bargovugiid ja vuođu vai ovttasbargu buoriduvvo.
Dása lassin lea Suomabealde Ohcejoga ja Anar gielddaid ja Norggabealde Kárášjoga ja Deanu
gielddaid gaskkas juo 10 jagi leamašan formálalaš ja geatnegahtti rádjerastildeaddji ovttasbargu
buollin- ja gádjundustehusas mii lea bures doaibman buohkaid ektui. Maiddai Eanodaga ja Guovdageainnu suohkanat leat šiehttan ovttasbargat buollin- ja gádjundustehusain.
Šiehtadus mielddisbukta ahte suohkanat geatnegahttojuvvojit searvat go leat lihkohisvuođat dehe
stuora lihkohisvuođavárra dan ektui man ollu návccat sis leat, jus šihttojuvvon suohkan bivda
earenoamáš veahki. Šiehtadusa geográfalaš viidodat fátmmásta ovttasbargi suohkniid ja čilge
formálalaš beliid nugomat dáhkádusaid bargiide ja rustegiidda ja movt juogadit goluid go šaddet
vuolgit ja movt dikšut bargiid.
</p>
    <p>23
Dan áigodaga go šiehtadus buollin- ja gádjundustegusas lea leamašan doaimmas, de leat fuomášan
ahte rustegis ja dávviriin ii leat seamma mihttu iešguđetge riikkas. Danin lea dárbu oažžut oktasaš
davviriikkalaš standárda gádjunrustegiidda/-dávviriidda mii dagahivččii ahte rustegat ja dávvirat
sáhttet buoremus lági mielde geavahuvvot mii sihkarsttašii buoremus gádjunbálvalusa ovttasbargoguimmiide. Standárdiseren maid dagahivččii ahte rustegiid ja dávviriid geográfalaš juogadeami
sáhttaši ovttastahttit ja juogaduvvot buoremus lági mielde ja váikkuhivččii ahte seastašiivččii resurssaid buorebut go odne.
Buohccesáhttu
Heahteguovddášdoaibma Suomas galga ođasmahttojuvvot biriid mielde 2001-2006 áigodagas.
Ođastus mearkkaša ahte gádjundoaimma heahteguovddážiid ja politiijáid várrehusguovddážiid
sadjái, mat ovdal ledje sirrejuvvon, dál ásahuvvo sierra heahteguovddáš man namahussan šadda
Heahteguovddášdoaimmahat ja mii dál galga doaibmat gádjun, politiija- ja sosiála ja dearvvašvuođadoaimmahaga heahteguovddažin. Go ođastus lea čađahuvvon de riikkas leat oktiibuot 15 heahteguovddáža mat gullet Heahteguovddášdoaimmahahkii. Suoma sámiguovllu heahteguovddáš,
mii lea Roavvenjárggas, álggahii doaimmas cuoŋumánu 2.beaivvi jagi 2002 ja dan doaibmaguovlu
lea olles suoma sámiguovlu.
Norggas leat várrenguovddážat (AMK) Kárášjoga buohccesáhttui Hámmirfeasta buohcceviesu
jourpoliklinihkas ja Deanu buohccesáhttui ges Girkonjárgga buohcceviesu jourpoliklinihkas, gosa
buohccebiillat dolvot pasieanttaid. Guovdageainnus ja golmma eará suohkanin Norggabealde
doaibma lassin n.g. Arctic Ambulanse, ja sin doaimma ektui de leat plánegoahtán guorahallat vejolašvuođaid buohccesáhtu oktavuođas ovttasbargat davviriikkaid báikkolaš guovlluin, vuosttamužžan Guovdageainnus, Eanodagas, Muonás ja Gironis.
Leavnjjas lea Sea-King gádjunhelikopter mas lea mielde narkosadoavttir, geas lea birra jándora
vuorru, ja lea gearggus gádjunmátkái vuolgit ja sáhttá girdit gitta 70 km áimmu mielde. Heahtedilis
sáhtte diŋgot Sea King gádjunhelikoptera maiddai suomabeallái ja lea ovdal viežžan roasmmahuvvon olbmuid Ohcejogas. Girdima hálddaša Romssa Universiteahta buohcceviessu AMK.
Suoma Aslak-helikopter Soađegilis lea sihke sturrodaga, bargiidlogu ja rustegiid dáfus Sea-king
sullásaš helikopter, muhto heahtedilis lea dat guhkelis eret Ohcejogas go Sea-King helikopter lea.
Aslak-helikopter lea ávkkálaš go dušše áigu fievrridit veahki ávdin meahccái.
Heahtedilis dárbbašuvvo njuovžilis ovttasbarggu buot várrehusguovddažiid, buohccebiillaid,
doaktariid gaskkas geat leat bargovuorus ja buohcceviesuid gaskkas. Hahtedillái eai gávdno
doarvái buori ovttasbargovuogit. Norggabeale AMK ja Roavvenjárgga heahteguovddáš leat asymetralaš ovttasbargoguoimmit. Norggas leat buohccedivššárat buohcceviesuid vuorrepoliklinihkain geat vuostáiváldet várrehusaid, sis geat suomas vuostáiváldet várrehusaid ii leat dearvvašvuođa- ja dikšunoahppu, muhto sis lea loahppageahččaleapmi (eksamen) mii lea sierra oahppu
gádjunguovddážiid heahteguovddáš jođiheddjiide dehe politijjaoahppu. Suomas deaividit heahtedilit gos lea lagat viežžat buohccebiilla ja doaktára Norggabealde ja heahtedilit Norggabealde gos
lea lagat viežžat buohccebiilla ja doaktára suomabealde. Dákkar oktavuođain ii leat ovttasbargu
álot doaibman nu bures go galggašii. Telefovdnaoktavuohta ovttaskas bálvvain ja máŋgejuvvon
</p>
    <p>24
báhpirat eai leat doarvái, ja lea dárbu oažžut čielga ovttasbargovugiid, doaibmamodeallaid ja čujuhusaid.
Stuorimus hástalussan dálá heahtedieđáhusbálvalusa buorideamis, lea sihkarsasttit ássit guovddáš
sámi váldoguovlluin jođanis ja rivttes veahki heahtedilis beroškeahttá boahta go diehtu sámegilli
vai dárogilli. Kárášjoga gielda lea danin maŋimus jagiid áŋgiruššan čielggadeami das movt buoridit
heahtedieđahusbálvalusa mii maiddai vuhtiiválda gielalaš eatagiid. Dán oktavuođas lea maid lunddolaš ságastallat vejolašvuođas viiddidit gádjunbálvalusa vai oaččoše sierra davviriikkalaš sámegielat heahtedieđáhusa.
Suoma ja Norgga gaskkas leat soames erohusa das go guoská heahtedieđahusguovddáža vieruin
nu movt ovddabealde lea čilgejuvvon. Suomas lea buot eiseválddin oktasaš heahtedieđihanguovddáš. Norggas heahtedieđahus das mii guoská buohccesáhttui hálddašuvvo guovllu
buohcceviesu AMK-guovddáža bakte, ja politiijáin ja buollindustehusain leat sierra heahtenummirat. Suomas lea heahtenummir 112 ja Norggas lea buohccesáhtu nummir 113. Go olbmot
vánddardit rádjeguovlluin de sáhttá dáhpáhuvvot nu ahte vánddardeaddji ii obage fuomáš ahte
telefovdna molsu fierpmádaga ja nu dagaha váttisvuođa jus šadda heahtenummirii čuojahit.
Norggabealde leat maid váttisvuođat go geaidnu gokko earrána buohccivisuide ja bahkadasdoavttirstašuvdnii ii leat doarvái bures galbejuvvon. Leat leamašan heahtedilit go olgoriikkalaččat eai
leat gádvnan buohcceviesu heahtevuostáiváldima. Dákkar dilálašvuođat ja erohusat eai leat
dohkalačča rádjeguovllus. Oktasaš galbema ja heahtenummirvieru berrešivččii čielggadit
ovddasguvlui.
Oahpahusgažaldagat
1993 Norggas mearriduvvui ođđa buollinláhka. Juohke suohkan ja gielda geatnegahttojovvui ásahit buollindustehusa heivehuvvon olmmošlohkkui ja buollinvárri. Jagi 1995 rádjái galggai buohkain leat dustehus mii dávviriid, olmmošlaš návccaid ektui ja vuorroortnega ektui galggai ollášuhttit láhkaásahusa gáibádusaid. Lágain maid meaerriduvvui makkár oahppu ja hárjáneapmi galggai
leat buollindustehusa bargiin.
Guhkes mátki riika áidná buollindustehus oahppoásahussii Norggas, dagaha stuora mátkegoluid
smávit suohkaniidda geain buollindustehusa bargit dušše leat oassevirgehaččat.
Danin sáhtašii ovttasbargu gádjundoaimmas ovdanahttojuvvot earenoamážit das go lea sáhka
gádjunbargit oahpaheames. Suomas eaktodáhtolaš buollindustehus oahpaha iežas bargit buollinstášuvnnain. Eaktodáhtolaš buollindustehusa bargit váldet oahpu gádjuninstituhttas Kuopios.
FBK-oahppu huksejuvvo smávit ja čielga fáddásurggiid nala, maid sáhttá oahppat juogo eahket
dehe váhkoloahpa kurssaid dehe hárjehallandeaivvademiid bakte. Go lea sáhka dákkár oahppoáigodagain de sáhtašii ovttasbargu lasihuvvot omd. nu ahte govdadit dásis guorahallat vejolašvuođaid lágidit oktasaš vuoibmas oahppodilálašvuođaid. Oahpahit eaktodáhtolaš bargit ferte leat intensiivvalaččat čađahuvvot ja nu beaktilit go vejolaš, go eaktodáhtolaš bargit eai sáhtte guhkit áiggi
leat oahppoásahusas. Guhkes gaskkat Davvi-Norggas ja Suoma sámiguovllus mearkkaša liige
goluid go šaddet guhkes mátkit jus galggaš searvat oahpahussii.
</p>
    <p>25
2.3.2
</p>
    <p>Doappargieđadallan
</p>
    <p>Doappargieđahallamis lea guovllu struktuvrrat ja johtolatoktavuođat dehalačča ovttasbarggus. Jus
struktuvra ja johtolatoktavuođat leat ávkkálačča doappargieđahallamii de gánnáha čađahit soahpamušvuođđuduvvon ovttasbarggu.
Suomas lea doappargieđahallan oalle viiddis. Suohkan galga lágidit suohkana olbmuin doappariid
ođđasit ávkkástallama, dikšuma ja fievrrideami ja eará doappariid go earenomášdoappariid maid
lágášvuođa, čoahkádusa ja hivvodaga dáfus sáhttá buohtasdahttit viessodoaluid doappariiguin
muhto mat bohtet industriija dehe eará doaimmas. Suohkan galga doaimmahit doappar
hálddašeami juogo iežas doaimma bakte dehe oastit doapparhálddašeami olggobealde ovttastusas.
Doapparfievrrideapmi galga doaimmahuvvot olles suohkanis. Suohkan sáhttá mearridit ieš fievrridit doappariid dehe oastit fievrridanbálvalusaid earáin. Buohkat galget vuostáiváldit mearriduvvon doapparfievrrideami. Go lea heivvolaš galget suohkanat doaimmahit doapparfievrrideami
oktasaččat.
Doapparhálddašeapmi gaskal Ohcejoga ja soames Norggabeale gielddaid lea ovdamearka movt
ovttasbargu doapparhálddašeamis lea lihkostuvvan. Jagi 1996 mearridii Ohcejoga gielda searvat
oktasaš doapparhálddašeapmái man Deanu gielda ja soames eará norgabeale gielddat ledje ásahan.
Ohcejohka searvvai ollislaš miellahttun oktasaš doapparhálddašanfitnodahkii Deanus. Fitnodat
oamasta doapparbáikki Deanu gielddas. Doapparhálddašeamis máksá Ohcejoga gielda divada
juohke 1000 doapparkilos mat dolvojit doapparbáikái. Divat lei 2003 jahkái kr 941.13 norgga
ruvnno oktan doapparvearuin.
Ohcejohkii lea oktasaš doapparbáiki hui ávkkálaš. Ovttasbarggu bakte lea gielda beassan eret
stuora háhkan- ja doaibmagoluin maid iežas doapparbáikki livččii máksán. Go doappar čohkken
lea sajáiduvvon ovtta báikkái de birasvahagat leat sakka unnit ja obalohkkái leat golut dušše oasáš
dan ektui movt livčče jus sii ieža livčče šaddan hukset ja doaimmahit sierra doapparbáikki. EUnjuolggadusat rádjerastá doapparfievrrideapmái leat átnojuvvon váttisvuohtan, go omd mearrádusat dieđihanvuohkái leat atnojuvvon váttisin ja dagahan liige goluid go lea sáhka fievrridit doappariid gielddalaš doapparovttasbarggu oktavuođas. Ovttasbargu lea goitot doaibman bures danin go
lea oláhan synergiijabeavttu doapparhálddašeamis.
Ohcejoga gielddas lea juo 1993 rájes leamašan biokomposta stášuvdna, gos maid leat dikšon 3sláji (kategori) njuovvanbázahusaid bohccuin mat leat njuvvojuvvon norggabeale lagasbirrasis.
Doaibma lea ráddjejuvvon stašuvnna heajos doaibma- ja vuostáiváldin vejolašvuođa dihte. Dušše
bohccuid nálášuhttima dihte iežas birrasis de eaktuduvvo ahte bohccos njuovvanbázahusaid
sáhttá dikšut lagasbirrasis gos nálášuhttin dáhpáhuvvo. Guovllus dárbbašuvvo vuogas kompostrenstašuvdna biobázahusaide ja danin berre komposterenstašuvnna doaibmaeavttut ovdanahttojuvvot.
</p>
    <p>26
</p>
    <p>3
OVTTASBARGU EALÁHUSDOAIMMA
OKTAVUOĐAS
3.1 Dábálaččat
Oljobohkanguovlu Snøhvit Hámmirfeasta olggobealde lea dehalaš álgga ávkkástallat gássa- ja
oljoriggodagaid Barentsábis. Boahttevaš jagiid de vuordimis doaimmat lassanit sihke Norgga ja
Ruošša bealde. Dán olis dáidet čuožžilit máŋga vejolašvuođa ovttasbargat rájaid rasta, goitot
ealáhusdoaimma oktavuođas. Dás lea dehalaš ahte suohkanat geavahit daid vejolašvuođaid mat
rahppasit sihke Barentsovttasbarggu ja eará interregprošeavttaid bakte.
Juste dál lea unnán njuolga ovttasbargu Norgga ja Suoma fitnodagaid gaskkas. Viiddis ja ovttastahttojuvvon ovttasbarggu ektui de ovttasbargu čađahuvvo earenoamáš ja báikkáláš dárbbuid
ektui. Lea gal soames geardde geahččaluvvon oažžut čiekŋalis ja viddis ovttasbarggu. Dán oktavuođas leat lágiduvvon oktasaš čoahkkimat ja seminárat, masa leat hárvenaš bohtosat. Dál lea
interreg-prošeakta álggahuvvon mii juste guoskka dáid gažaldagaide.
</p>
    <p>3.2
</p>
    <p>Oainnusmahtti ovttasbargu
</p>
    <p>3.2.1
</p>
    <p>Prošeakta Arctic Trail II
</p>
    <p>2003 borgemánus álggahuvvui prošeakta Arctic Trail II, mii lea davviriikkalaš ruhtaduvvon ja
stivrejuvvon prošeakta. Ulbmil prošeavttain lea ásahit skohterlahttofierpmádaga davvikalohttas ja
kártet makkár bálvalusbuvttadeaddjit leat daid lahttuid lahkosis. Rahčamuš lea ahte galget leat
ollislaš fálaldagat mátke-, orrun-, borramuš-, áigeájanas (guoimmuhan)- ja prográmmafálaldagat
lahttuid lahkosis. Sierra prošeaktabargi doaimmaha vuođđobarggu Ruoŧas ja Norggas ja prošeaktahoavda ges doaimmaha barggu Suomas, ja su konturbáiki lea sámi gielddaovttastusas PohjoisLapin aleyhteisön kuntayhtymäs Soađegilis. Prošeavtta čađaheami hálddašit našuvnnalaš stivrenjoavkkut ja bajimus dásis berráigeahččá riikkaidgaskasaš jođihanjoavku prošeavtta čađaheami.
Prošeakta loahpahuvvo 2005 čakčamánu, muhto leat dál juo ohcan prošeavtta guhkiduvvot jagi
2005 loahpa rádjái.
</p>
    <p>27
Prošeavttas leat dál bargamin merket váldolahttuid Suoma davimus sámiguovllus ja oktasaš
márkanfievrridemin ja dan oktavuođas dárbbašlaš ávdnasiid, omd kárttaid jna. Ulbmil dáinna
oktasaš márkanfievrridemin lea gálvomearkka Arctic Trail bakte almmuhit ođđa dálvegálvvu mas
leat skohtermatkit mat leat guhkibut go dábálaš mátkit. Márkanfievrrideapmi dahkko riikkaidgaskkasaš márkanis. Erohusat leat stuorrát go lea sáhka lahttuid dikšumis ja merkemis Norgga,
Suoma ja Ruoŧabealde. Prošeavtta bakte rahčet oláhit oktasaš bargovuogi.
</p>
    <p>3.2.2
</p>
    <p>Prošeakta Turisma Davvi Dimenšuvdna (TND)
</p>
    <p>Prošeavtta Turisma Davvi Dimenšuvdna (TND) lea buorre ovdamearka movt leat oláhan ovttasdahttojuvvon ovdáneami ja ovttasbarggu ealáhusdoaimmas. Prošeavttas leat máŋga oasseprošeavtta main fáddá lea rádjerastildeaddji ovttasbargu. Prošeakta gusto “arctalaš golmmačiegaga” (arctiska kilen) gaskal Luosto, Álttá ja Murmánska. Ulbmil lea ahte lagas ovttasbarggu bakte
gaskal Finnmárkku, Jiekŋaábi ja Guoládaga-Murmánska guovlluid gaskkas galget ovdanahttit
guovllu luonddu- ja kultuvrralaš mátkeealáhusa nu ahte dat sáhttá doaibmat birra jagi.
TND-prošeakta álggahuvvui jagi 2002. Prošeavtta ruhtadit ee. EU, Lapplanda lihttu, sámiguovllu
leanastivra, sámiguovllu bargofápmo- ja ealáhusguovddáš, Anar, Soađegili ja Ohcejoga gielddat,
Finnmárkku Fylkkasuohkan ja mátkeealáhusfitnodagat. Prošeavtta praktihkkalaš čađaheami ovddasvástidit Pohjois-Lapin Matkailu Oy ja Finnmark Reiseliv AS.
TND-prošeavtta áigumuš lea buoridit guovllu beakkálmasvuođa ja davviguovllu luonddu álbmoga ja kultuvrra eavttuid vuođul. Áigumuš lea dagahait guovllu luondduturisma dáfus geasuheaddjin, guovlu mii fáluha oktagaslaš allakvaliteahta gálvvuid nugomat luonddu- ja kultuvrra,
ráinnasvuođa ja asttoáiggedoaimmaid birra jagi. Márkanfievrrideapmi lea guovddážis dán
prošeavttas. Dehalaš vuolggasadji oasseprošeavttain lea ahte ealáhusdoaibma galga buorranit ja
barggahus lassanit. Leat guovllu mátkeealáhusfitnodagat oktan vuollásaš lágideddjiiguin, suohkanat ja earát suorggádatfitnodagat geaidda prošeakta lea ávkin ja leatge sii geat leat prošeavtta
váldoulbmiljoavkkut Suomas, Norggas ja Ruoššas. Ulbmil lea maid oaččuhit buori ja heivvolaš
girdioktavuođaid dán guvlui vai sáhtašii fáluhit ollislaš mátkefálaldagaid ja vai oktagaslaš mátkit
rájaid rasta šattaše duohtan. Luonddu- ja kultuvrralaš mátkeealáhusat birra jagi gáibida oahpu
fitnodateaiggádiidda, suorggádatberošteddjiide ja omd máinnasoffelaččaide.
</p>
    <p>3.2.3
</p>
    <p>Eará ovttasbargu
</p>
    <p>Iešguđetge ovttasbargovugiid gaskas mat leat doaibman bures leat iešguđetge geahččalandoaimmat mátkealáhusas. Maŋga mátkefitnodaga Eanodagas lágidit omd. Beaivemátkiid Guovdageidnui, Áltái, Omasvutnii ja Romsii iežaset joavkkuide. Sii finadit omd.Juhls silbarávddis, dávvirvuorkkáin ja eará mátkebáikkin Jiekŋaábi rittus. Dasa lassin leat oktavuođat fitnodagaid gaskkas
geat fáluhit skohtermátkiid ja rádjerastildeaddji bálvalusaid. mátkeealáhusfitnodagat lágidit bivdomátkiid norgabeallai, vuostažettiin vai sáhttet “fillet guoli” Jiekŋaábi vuonain dohppet vuggii.
</p>
    <p>28
Máŋga mátkefitnodaga Norgga bealde vuvdet váhkkoloahpa mátkiid sumabeallai, e.e.
gávppašanmátkiid ja lágidit iešguđetlágan doaluid ja semináraid. Norgga smávvaindustriijafitnodagat finadit duolle dalle ain čájáhusain, Skeankkat Suomas (Gaver fra Finland). (Čájáhusa lágida
Eanodaga ealáhussearvi jahkasaččat ođđajagimánu-guovvamánu molsumis). Dasa lassin norgalaččat huksejit barttaid (hyhtaid) Gilbbesjávrri guovllus. Dán oktavuođas lea maid ovttasbargu
oassálasttiiguin Gilbesjávrris.
Earret dat ovttasbargovuogit mat vuostamužžan gusket fitnodatdoibmi de lea maid ovttasbargu
das mii guoská guovllu árgabeaivválaš eallimi. Ovdamearkkat dákkár ovttasbarggus maid sáhtá
namuhit leat nugomat huksengálvvuid (dimbbar ja fiellogálvvuid), huksenbálvalusaid, entreprenørabarggut ja boaldinmuorat. Giđđadálvvi lea maid lunddolaš ahte norgalaččat čoahkkanit
Gilbbesjávrái ástoáiggedoaimmaid ja skotervuodjima dihte. Ovttaskas suohkanat leat juo čađahan
earenoamáš internasjonaliserenprogrammaid, main gielddalaš dásis ee. lea áigumuš kártet
rádjeovttasbarggu ulbmiliid. Ee. Anar ja Mátta-Várjjat gielddat leat juo ráhkadan diekkar
prográmmaid.
</p>
    <p>3.3
</p>
    <p>Duollo- ja lassiárvodivadatáššit
</p>
    <p>Otná dilis duollogažaldagat dagahit váttisvuođaid ovdanahttinbargui. Duollogažaldagat vásihuvvojit váttisin ee. skohtermátkkalaččaide ja go gálvvut galget fievrriduvvot márkanastindoaluide.
Norgga mátkefitnodagat áiggoše lágidit skohtermátkit nu ahte vulget Norggas ja loahpahit skohtermátki Suomas ja matkošteaddjit jotket mátkiideaset girdin. Mátkefitnodagat šaddet máksit
duollu og fas máhcet Norgii iežaset skohteriiguin. Go fievrrida gálvvuid mielde omd. márkanastindoaluide de šaddet máksit lassiárvidivada gálvvuid ovddas. Divada oažžu ruovttoluotta go
máhccá gálvvuiguin, muhto ii njuolga, go šadda vuordit ruđaid ruovttoluotta máksima. Dát dagaha dárbbašmeahttun divada mii šaddá hehttehussan lášmadis ja beaktilis ealáhusdoibmii. Dasa
lassin leat duollostašuvnnain iešguđetlágán vierut dán oktavuođas.
Duollovuogádaga bargguin mearriduvvojit juridihkkalaš earenoamáš gáibádusat sihke riikka lágaid
ja EU-lágaid vuođul. Oainnusmahtti dásis de mearriduvvojit duollu formálaš bealit ja vierut
gustojeaddji riikka doaibmi lágaid vuođul. Dát mearkkaša ahte go gálvvuuid doalvu Norggas
Supmii, de dat dahkko Suoma duollamearrádusaid vuođul, ja go doalvu gálvvuid Suomas Norgii,
de dat ges dahkko Norgga duollomearrádusaid vuođul. EU duollomearrádusat doaibmagohte
Suomas ođđajagimánu 1.beaivvi 1995 go Suopma searvvai EU:ii. Go gálvvut fievrriduvvojit ng.
goalmmát riikkas3 EU riikii, de šadda lassin duollui maiddai máksit momsa. Gálvvut mat fievrriduvvojit goalmmát riikkas EU:ii vuovdima dihte, iežas geavaheapmái dehe friddja johtui EU siskkobealde de rehkenasttojuvvo daidda duollu, jus sierra mearrádusaid bakte ii leat mearriduvvon
ahte gálvvuid oažžu fievrridit riikii duollu haga. Lassiárvodivda láhkavuođđu mearriduvvo EUdásis.
</p>
    <p>3
</p>
    <p>Goalmmat riikka namahus geavahuvvo riikkaid birra olggobealde Eurohpa Uniovnna.
</p>
    <p>29
Go bajábealde namuhuvvon duollo- ja lassiárvodaivdaga vuođđu lea muddejuvvon EU-dásis, mii
lea riikka lágaid bajábealde, de ii leat riikka dásis vejolaš daid muddet dehe rievdadit. Go de lea
sáhka duollo- ja lássiárvodivadat áššis, de guovllus galggaše bargat oažžut oktasaš vieruid ja nu
guhkas go vejolaš daid lášmadahttit. Diehtojuohkin livččii maid dehalaš báikkálaš ealáhusdoibmii.
</p>
    <p>3.4
</p>
    <p>Guovllugeavaheapmi ja ealáhusdoaibma
</p>
    <p>Guovllu ealáhusdoaimma ovdanahttimii gulla maid guovllu geavaheapmi ja geavahanplána.
Luondu ja buot mii lundui gulla leat dehaleamos bealit guovllu ealáhusdoaimma ovdanahttimii,
nu ahte oktasaš ja guhkesáiggi plánen das movt birrasa geavahit de čielgasit sáhttá váikkuhit
guovllu ealáhusdoaimma eavttuid.
</p>
    <p>3.4.1
</p>
    <p>Deanučazádaga máŋggageavahanplána
</p>
    <p>Prošeakta “Ođđa máŋggageavahanplána Deanučázádahkii – ovttasbargu Deanuleagi rádjegielddaid gaskkas”, lea ovttasbargu gaskal suomabeale gielddaid Anara ja Ohcejoga ja Norggabeale
gielddaid Deanu ja Kárášjoga. Máŋggageavahanplána lea juo nubbe plána dán guvlui. Deanučázádat lea dehaleamos rádjeeatnu gaskal Norgga ja Suoma ja lea historjjálaččat álot leamašan
dehálaš Deanuleagi ássamii. Čázádat lea máŋgga ládje guovllu “eallima váldosuotna” ja dehalaš
“oktasaš namuheaddji” olbmuide geat ásset Deanuleagis. Gielddaide goappaš bealde riikarája lea
eatnu áibbas dehalaš riggodahkan – sihke biraslaččat, ekonomalaččat ja kultuvrralaččat.
Deanučázádaga buori hálddašeapmi lea dehalaš sihkarasttimis dietnasa ja eallinkvaliteahta ássiide
guhkesáiggi ja nanaguoddevaš peršpektiivvas. Váldohástalussan ferte leat ahte nagoda soabadit
das movt ovttas hálddašit čázádaga riggodagaid ja árvvuid, ja movt boahtte áiggis seailluhit eanu
kvaliteahta.
Ná guhkas plánenbarggus leat čuovvovaš fáddáguovllut áigeguovdilat go lea sáhka hápmemis
oktasaš ulbmiliid ja doaimmaid: nuoskkideamit ja luoitimat etnui, luossariggodagaid hálddašeapmi, gili- ja ealáhusovdáneapmi, čáhceváráiduhttin, láhččet bivddu ja vuoiŋŋasteami/astoáiggedoaimmat eatnogáttis, luoddahuksen ja johtolat eatnogáttis ja eanu mielde, biologalaš
girjáivuohta, kultturmuittut ja árvvolaš nuppástuhtton eatnamat, luonddusuodjaleapmi, doappardikšun ja nuoskkideapmi, dutkan, oahpahus, árbovirolaš máhttu mii gulla čázádaha geavaheapmái
ja hálddašeapmái. Eará suorggit maid dađistaga váldojit mielde plánii.
Nu go boahta ovdan gaskaboddosaš plánaevttohusas, de máŋga guovllu mat gullet teknihkkalaš
sisráhkadussii (infrastruktuvri), ealáhusovdaneapmái, luonddu- ja birasgahttemi ja vel eará guovllut galget ovttasdahttojuvvo rájáid rastá. Vai Deatnu galga seailluhuvvo luondduluosa eatnun ja
vai eanu luondduárvu galga seailluhuvvot ovddasguvlui de eaktuduvvojit einnosteaddji doaimmat
mat heivehuvvojit rievdadeaddji dilálašvuođaide ja sisráhkadussii mii ovdanahttojuvvo ja vástida
dárbbuid.
</p>
    <p>30
3.4.2
</p>
    <p>EU rámmamearrádus čázi hárrái
</p>
    <p>Eurohpa Uniovnnas mearriduvvui jagi 2002 loahpageahčen rámmamearádus mii guoská čáhcepolitihkkii (mearradus 2000/60/EU). Mearradusa ulbmilin lea vuođđudit oktasaš rámma dasa movt
suddjet čázi EU miellahttoriikkain. Suomas mearkkaša mearradus ahte birasgáhttenláhka ja
čáhceláhka ferte rievdaduvvot. Láhkarievdadus evttohusat leat sáddejuvvon gulaskuddamii ja
ulbmil lea ahte láhkarievdadus galga mearráduvvot ovdal jagi 2004 loahpa. Čáhcepolitihka
rámmamearrádus bidja dábálaš mihtuid main lea ulbmil suddjet, buoridit, ja máhcahit čáhcegávdnoštumi nu ahte eatnan nalde čáhci ja eatnan vuolde čáhci ii nuoskkiduvvo vai čáhci bissu seamma ráinnasin goit jagi 2015 rádjái.
Čáhcesuddjema váldo-oassi lea guovlu gos lea čáhceoaivvuš dehe čáhcesuddjenguovlu, mii lea
rádjejuvvon oivoža ektui. Suopma lea juhkojuvvon viđa oivošguovlluide. Rádjeeanut Durtnosjohka ja Deatnu-Báhčaveaijohka leat sierra oivošguovllut. Oivošguovlluide galgá gárvvistuvvot sierra
hálddašan- ja doaibmaplána ovdal 2009 loahpa. Plána ráhkadeami doaimmahit guovllulaš biraseiseválddit, mii mearkkaša guovllulaš birasguovddážat ovttasráđiid iešguđetge beroštusjoavkkuiguin, mii mearkkaša gielddat, leanastivra, TE-guovddáš, vejolaš meahcceguovddážat ja sii geat
ávkkástallet čáhceguovlluid. Hálddašanplánas galget oaivvušguovlluid lunddulaš iešvuođat kártejuvvot, čáhcegávdnoštumi dilálašvuohta obalohkkái ja olmmošlaš doaimma váikkusat guvlui. Dán
čielggademi vuođul mearriduvvojit dárbbašlaš doaimmat ja čuovvoleamit.
Rámmamearrádusa sáhttá buohtasdahttit ođastusain go lea sáhka čáhcesuddjema čađaheamis ja
hálddašeamis. Earrat eara plánen-, klassifiseren ja čuovvolandábin gustojeaddji čáhceriggodagain
šaddá seammaládje oba oktasašvuođas. Dasa lassin doaimmat mat váikkuhit ee. čahcemuddema,
čáhcehivvodaga, čázi ráinnasvuhtii, čáhcegearraga dási dehe man jođanit čahci govdu šaddet
dárkilit vákšojuvvot go ovdal rámmamearrádusa vuođul. Go guoská Suoma sámiguovllu davimus
gielddaide de berrešii rámmamearradusa vuođul oalle darkilit vuhtiiváldit ja dárkut čáhceguovllu
dehalaš mearkkašumi ealáhusdoibmi ja dakko bakte guovllu ássiid eallindilálašvuođaide. Dan dihte galggašii plánet movt guovllu čáhcceriggodagat ovddasguvlui galget geavahuvvot nu lášmadit
go vejolaš ja vuhtiiváldit ja dárkut báikkálaš earenoamášvuođaid.
</p>
    <p>3.5
Ovttasbargu bohccobierggu márkanfievrrideamis ja boazoealáhusa oppalaččat
Boazoealáhus vásiha dál váddáseamos áigodaga maid ealáhus goasege lea vásihan. Leat máŋga
siva dasa. Váldosivvan lea ahte biergohaddi boazoeaiggadiidda lea njiedjan 25% maŋimus jagi.
Maiddai ealáhusdoaimma vuođđudeaddji eavttut leat hedjonan danin go oassi guohtuneatnamiin
leat guorban. Dilli lea vearranan maiddai earáid eanangeavaheami dihte, go guohtuneatnamat geavahuvvojit eará doaimmaide de boazodoalu doaibmaeavttut gáržot.
Vai dilli boazodollui galga buorranit de gáibiduvvodit nana doaimmat ja mearradusat sihke riikka
ja riikkagaskkasaš dásis ja earenoamážit ahte davviriikkalaš guoskevaš bealit ovttasdahttet iežast
</p>
    <p>31
resursaid. Lassin dasa ahte riikkasis doaimmat korridnerejuvvojit. Go guoská boazodollui Suomas, Norggas ja Ruoŧas de maiddai lea dárbu oktasaš doaimmaide. Eanemus dárbbašlaš ovttasbargodárbu lea bohccobierggu márkanfievrrideamis.
Lea dárbu oktasaččat áŋgiruššat bohccobierggu márkanfievrrideami vai nagodivččii lasihit bohccobierggu gevahusa. Dát eaktuda oktasaš áŋggirdemit ja márkanfievrradoaimmaid ja dasa lassin
vel buvttagárgideami. Bohccobierggu earenoamášvuođa ektui lea dárbbašlaš ahte bierggu fáluheamis ja márkanfievrrideamis deattuha bierggu beakkálmasvuođa sámi gálvun. Dán oktavuođas
ferte boahttevaš doaimmaid plánemis deattuhit maiddai sápmelaččaid árbevirolaš vuogi geavahit
ja reidet bohccobierggu.
Bajabealde namuhuvvon doaimmaid čuovvolamis de lea stuorimus hástalussan ovdanahttit oktasaš márkanfievrridanáŋggirdemit ja buvttagárgema. Buohkat geat barget bohccobierggu buvttadusain háliidit lasihit bohccobierggu jođu. Boazoeaiggádiidda lea maid dehalaš ovdanahttit buvttadanvugiid dan dan vuođul buoridit dietnasa mii sidjiide fas boahte buorrin.
Ovttasbargu das mii guoská márkanfievrideapmái, buvttagárgemii ja buvttadanvugiide ja guoská
olles davviriikkalaš boazodoalloguvlui berrešii farggamusat álggahuvvot. Doaimma sáhttasii
álggahit čoahkkimiin masa bovdejuvvojit Suoma, Norgga ja Ruoŧa boazoeaiggádat, ja buvttaorganisašuvnnat, gos sáhtašii šiehtadit makkár doaimmaid sáhtta oktasaččat mearridit. Lassin bargui
ahte ovttastahttit riikkaid doaimmaid berre maid álggahit oktasaš strátegiijaid márkanfievrrideapmái ja buvttagárgemii seammas go mearridit oktasaš doaimmaid mat ruhtaduvvojit sihke EU,
davvirikkalaš ja riikkasis ruhtajuolludemin.
Álggahit ovdalis namuhuvvon ovttasbarggu dagahivččii maid vuođu eanet čiekŋalis ovttasbarggu
das go guoská boazodoalu ovdaneapmái. Dat fas buoridivččii eavttuid oažžut oktasaš ulbmila jus
galga ráhkaduvvot sierra EU-mearrádus boazodoalu birra.
</p>
    <p>32
</p>
    <p>4
</p>
    <p>SISRÁHKADUS4
</p>
    <p>4.1
</p>
    <p>Diehtojuohkinteknihkka
</p>
    <p>4.1.1
</p>
    <p>Dábálaččat
</p>
    <p>Go guoská dihtorgulahallanoktavuođaid ovdanahttimis de leat máŋga ja iešguđetlágan čovdosa
iešguđetge dilálašvuhtii. Dihtorgulahallanoktavuohta sáhttá ásahuvvot juogo jođanisfierpmádagain5 mii geavaha optihkkalaš fiibera, dábálaš telefovnnalinjjáid, áibbas fierpmi haga omd. go geavahit TV digitala juogadanfierpmádaga.
Rádjeguovlluin gaskal Suoma ja Norgga eai odne vel gávdno oppalaš ja beaktilis dihtorgulahallanoktavuođat. Ovdanahttit dakkára lea áibbas dehalaš go jurddaša guovllu ekonomálaš ja geográfalaš sajadaga ja servodatstruktuvrralaš dilálašvuođaid. Suomas stáhtaráđi mearradusas dadjo ahte
buot ássit galget sáhttit ávkkástallat guovllulaš oppalaš jođanisfierpmádaga geavaheddjiide heivvolaš haddái. Ulbmil jođanisfierpmádaga strategiijain lea sihkarasttit ahte sierra doaimmat mearriduvvojit guovluide gos olbmmošlogu dáfus ii gánnit hukset komersiálalaš jođanisfierpmádaga.
Suoma davimus sámiguovllu ektui leat dát njuolggadusat positiivvalaččat.
Ovdalis namuhuvvon oainnu vuođul ekonomálaš ja geográfalaš dilálašvuođa dihte de jođanisfierpmádaga huksen rádjeguovlluin gaskal Norgga ja Suomas lea áibbas dehalaš eaktun, ii dušše
guovlluid ealáhusaid ovdanahttimii, muhto maiddai sihkarastit ahte guovllus leat gávdnamis almmolaš bálvalusat. Dát vuolggasaddji lea mealgadis spiehkastus eará guovlluid ektui sihke Norggas
ja Suomas. Danin lea dehalaš eaktun jođanisfierpmádaga huksemis dán guovllus ahte sihkarrastta
doarvái buori leahtu fierpmádagas. Go lea sáhka almmolaš bálvalusain de doarvái jođanis
fierpmádat sáhttašii dagahit vejolažžan ovdanahttit omd. oktasaš bálkámeroštallan-, skuvla- ja
telemedisiinnalaš bálvalusaid. Telemedisiinna oktavuođas, de lea dálá fierpmádagain measta
veadjetmeahttun elektrovnnalaččat sáddet røntgengovaid. Go lea sáhka ealáhusaid ovdanahttimis
de doarvái buorre fierpmádatleahttu dagaha guovllu eanet miellagiddevažžan olgoriikkalaš fitnodagaide. Omd. biila ja deahkkaindustriija geat jurddešit ja barget buvttagárgemin arctalaš
dilálašvuođain dárbbašit jođanis ja doaibmilis dihtorgulahallanoktavuođaid iežaset doibmi.
</p>
    <p>4
5
</p>
    <p>Ráhkadus = infrastruktur
jođanisfierpmádat = bredbånd
</p>
    <p>33
Prinsihpas dát mearkkaša ahte váldoneahtta mii dárbbaša bistevaš optihkkafiibera ovdanahttojuvvo nu viidát go vejolaš ja eará dihtorgulahallanfierpmádagat ges leat oppalaš vuogádagat. Guovllu
ektui de bistevaš jođanisfierpmádat doarvái alla leahtuin lea seamma dehalaš sihke almmolaš
bálvalusaid lágideames ja ealáhusdoibmi go eará sisráhkadusat mat leat guovllus omd. luottat ja
girdigiettit.
</p>
    <p>4.1.2
</p>
    <p>Duohtadieđut
</p>
    <p>Go lea sáhka doarvái jođanis dihtorgulahallanoktavuođas mii geavaha fiibera de dilálašvuohta
ovdalis namuhuvvon ákkaid dihte ferte ovdanahttojuvvot davvikalohttas. Suomas lea fiiber juo
bidjon sihke Avvili ja Gárasavvoni. Norgga bealde lea fiiberfierpmádat biddjon davas gitta Ivgovuona rádjái Romssa fylkkas. Jagi 2006 mielde de “jođanisfierpmádatfylkka”, Romsa lea geassan
fiibera gitta Finnmárkku rája rádjái. Ruoššas lea fiiber biddjon Murmánski ja Ruoŧas jođanit huksejit fiiberfierpmádaga, ja 2005 galgá leat fiiber buot suohkanguovddážin ja soames smávit báikkiin ge. Finnmárkku fylkkasuohkan lea álggahan prošeavtta “jođanisfierpmádat Finnmárkkus”
mas lea ulbmil ásahit jođanisfierpmádatčovdosa Finnmárkku fylkkas. Prošeavttas árvvoštallet
čovdosiid movt čatnat Finnmárkku Ruoŧa, Suoma ja Ruošša fierpmádahkii vai dakko bakte
dáhkiidit molssaevttolaš gulahallanvejolašvuođaid. Sierra gulahallanfierpmádat galgá leat ásahuvvon jagi 2006 mielde.
Eará guoskevaš dihtorgulahallanoktavuođaid ektui de dilli rievddada. Omd. go lea sáhka jođanisfierpmádagas (dihtorsirddihanleahttu 256 kb/s) mii geavaha telefovdnafierpmádaga dehe juo eará
gávdni sisráhkadusa Suoma sámiguovllu váldoneahtas mii juo gávdno buot gielddalaš
guovddážiin, muhto bieđgguid guovlluin ii leat dát fálaldat. Sidjiide lea njoazibut fierpmádat áidna
molssaeaktu mii geavaha juogo modem dehe mátketelefovnna.
</p>
    <p>4.1.3
</p>
    <p>Ovdánanvejolašvuođat
</p>
    <p>Buorre ovdamearka praktihkkalaš ovttasbarggus go lea sáhka dihtorgulahallama ovdanahttimis lea
Suoma davimus sámiguovllu ekonomalaš guovllu fierpmádat. Almmolaš bálvalusaid dáhkiideamis
leat Anar, Ohcejoga ja Soađegili gielddat čađahan sierra ovdanahttinprošeavtta guovlluneahta
ektui. Prošeavtta bakte lea guovlluneahtta ovdanahttojuvvon nu ahte vástida diehtojuohkinteknihkkalaš gáibádusaid nu ahte eanet ovttasbargu suohkaniid gaskkas dál lea vejolaš.
Dárkilat ja viidát ovdaneamis de lea leamašan dehalaš viiddidit ovttasbarggu dihtorgulahallanoktavuođaid ektui rájaid rasta. Gielddaid gaskkasas ovttasbarggus goappaš balde rájaid leat digaštallan dihtorfirpmádagaid goappaš guvlui oktiičatnan gaskal Suoma ja Norgga. Vuosttažettin danin
vai sáhttet bálvalit báikkáláš dárbbuid. Oktiičatnan ii leat čađahuvvon. Go dán digaštallama loktejit guovllulaš dássái de das lea buoret vuođđu gávdnat vel eanet buori ákkaid ja buorebut sáhttet
oktiičatnat fierpmádagaid Norggas ja Suomas. “Jođanisfierpmádat Finnmárkkus” ovttasbarga
</p>
    <p>34
sullasaš prošeavttain Suoma sámiguovlluin. Dán ovttasbarggus áigot ovdanahttit vuođu oktiičatnat fierpmádagaid. Stuorimus hástalussan dás lea ruđalaš bealli.
Suoma ektui geas leat neahttastruktuvrrat gitta Avvili ja Gárasavvoni, de ii gávdno fiiberneahtta
Finnmárkkus. Finnmárkkus lea stuora dárbu ásahit buoret jođanisfierpmádat sisráhkadusa. Jus
Finnmárku galga nagodit čuovvut ovdáneami dán suorggis ja nagodit dustet stuora hástalusaid
maid ee. oljoindustriija, almmolaš ja dárbbašlaš ealáhusovdáneapmi gáibida, de berre buoret jođanisfierpmádaga sisráhkadus ásahuvvot. Guovllupolitihkkalaččat lea dehalaš ahte fierpmádat ásahuvvo Finnmárkkui, ja ovttasbargu Suomain sáhttá leat okta bealli mii doalvvuha barggu ovddasguvlui, muhto dalle maid lea dehalaš ahte prošeakta oažžu sihke politihkkalaš ja ruđalaš doarjaga.
Finnmárkky fylkkasuohkan lea álggahan ovttasbarggu Finnmárkku elfápmofitnodagaiguin jođanisfierpmádaga ásaheames mas leat čanastagat olggobeallai fylkka. Dán ovttasbarggu bakte háliidit
geavahit juo dan sisráhkadusa mii juo gávdno elrávdnjesirddihanrustegiin maidda sáhtta heaŋgut
fiibeoptihkkalaš johtasa allagealddamástaide.
Unnimus čoavddus lea sárgojuvvon gurutbealde govvi. Mii jurddešat njeallje čanastaga olggobeallai
fylkka. Dat leat linjjat Romsii, Ruŧŧii, Supmii ja
Davvioarje Ruššii.
-Kraftlags trase -Redundans
- Sjøkabel - Internasjonal
tilknytning--Statnett trase
</p>
    <p>Ođđajagimánu 1.beaivvi jagi 2004 leat dán
neahta huksengolut einnostuvvon leat 185
miljovnna ruvnno oktan dihkáduvvon
geinnodagain Suoma ja Ruošša rája rádjái.
Máŋga ásahusa, fitnodaga ja heahtedoaimmat
gáibidit
liige
heahtečovdosa
jus
neahttaoktavuohta boatkana. Dát guoská omd. oljobohkamii, gearggusvuhtii, dearvvašvuođaásahusaide ja energiijaváráiduhttimi. “Jođanisfierpmádat Finnmárkkus” lea danin ráhkadahttan heahtekártta Finnmárkui. Ollislaš heahtečoavddus siskkaldasat Finnmárkkus šadda máksit liige 120
mill ruvnno.
Jus čatnojuvvo fierpmádahkii Suomas dehe Ruoŧas, de heahtečoavddus sáhttá ásahuvvot dáid
fierpmádagaiguin, ja Finnmárkkuneahtta ges sáhttá doaibmat heahtečoavddusin Suoma ja Ruoŧa
fierpmádahkii. Dát lea jurddešanvuohki mii oažžu stuora doarjaga eará Davviriikkain. Molssaevttolaš fierpmádagat sáhttet maid dagahit ahte golut unnot. Oktasaš heahtečovdosa ásaheamis
sáhttet buohkat seastit goluid dán guovllus jus fierpmádagat huksejuvvojit nu ahte nagodit bálvalit
dihtorjjohtolaga sturrodaga.
Finnmárkku neahtta galga maid čatnojuvvot Polarnet johtasii mii manna Eŋglánddas gitta Nuortalulli Asiai Nordøstpassasjen bakte. Jođas lea jurddešuvvon boahtit gáddái Gállojoga bakte
Čahccesullu ja Várggát gaskkas. Ságastallamiin mat leat leamašan Polarnettain, de leat sii rahpan
vejolašvuođa čatnat Finnmárkku siskkáldas neahta oktii Polarneahtain. Go dát vejolašvuohta šadda duohtan de das lea stuora mearkkašupmi dasa ahte eará davviriikkat maid sáhttet goalastit iežaset fierpmádagaid dása.
</p>
    <p>35
</p>
    <p>4.2
</p>
    <p>Girdioktavuođat
</p>
    <p>Doaibmi sisráhkadusas mii sáhttá birra jagi geavahuvvot lea dehalaš mearkkašupmi girdioktavuođaide. Davimus Suoma rádjegielddain leat guokte ođđaáigahas girdigietti, Avvilis ja Eanodagas.
Lassaneaddji charterjohtolaga dihte lea girdigiettevisti Eanodagas viiddiduvvon 2003 geasi. Lassaneaddji charterjohtolaga ja eanet mátkkalaččaid dihte lea maid plána viiddidit dan oasi visttis gos
mátkkalaččat leat vuolgima/boahtima oktavuođas.
Váttisvuohtan girdijohtolagain Eanodagas lea ahte doppe ii leat dábálaš girdijohtolat birra jagi
maŋŋil go Finnair jagi 2003´as heaittihi girdima ruđalaš váttisvuođaid dihte. Eanodaga sátnejođiheaddji lea 2003 čavčča Eeanodahkii mearridan ovdanahttinstrategiija ja doaibmaprográmma
2004-2008 áigodahkii. Prográmma dehaleamos vuoruhansuorgi lea mátkeealáhus ja dan ovdanahttin. Dehaleamos eaktun prográmma ollašuhttimis lea ahte jođanit ja álkit beassa dán guvlui.
Jus dát eavttut eai ollašuhttojuvvo de eanas prográmma doaimmaid iige sáhtte ollašuhttit. Dáhkideames ja oažžut bistevaš girdioktavuođa Eanodahkii lea doaibmaguovllu dehaleamos gažaldat.
Eanodat suohkan ja guovllu mátkeealahusdoallit/oassálastit leat ožžon soahpamuša Söder Airline
fitnodagain girdimis Eanodahkii mas lea sáhka guokte girdima vahkus mii lea leamašan giđa rájes,
ja mii galgá bistit gitta 2004 loahpa rádjái. Suohkan ja fitnodagat leat čatnan iežaset guhkesáiggi
ovttasbargui girdimátkit lágideames ja márkanfievrridit fáldagaid. Ulbmil lea ahte girdima vásihusaid vuođul galget evttohit johtolatministarii ahte girdijohtolat Eanodahkii fas álggahuvvo stáhtalaš fálaldahkan jagi 2005 rájes daid prinsihpaid vuođul maid johtolatministara bargojoavku unnán
geavahuvvon girdiruvttuid birra lea evttohan.
Guovlu girdigietti lagasbirrasii, masa maid gullet rádjesuohkanat Norggabealde, dagahit oktasaš
mátkeguovllu masa gullet viiddis, doaresbeal ávdin guovllut, meahcce ja duottarguovllut ja sámi
kultuvra. Guovllu beakkalmasvuhtii váikkuhit nugomat astoáiggevejolašvuođat ja seammalágan
(homogena) guovllufuoladeapmi ja davvi Jiekŋaábi earáliigásvuohta.
Danin lea dehalaš dagahit girdioktavuođaid álkibun smávvagirdigittide. Guorraseapme ásahuvvo
maiddai girdišillju doaibmaguovlluid Norggabealde jus dábálaš girdimat bisuhuvvojit ja ovdanahttojuvvojit. Go guvlui lea álki beassat oaivegávpot guovllus ja Gaska Eurohpas de dat lea áibbas
dehalaš jus galggaš nagodit mátkeealáhusa ovdanahttit go leat olgoriikkalaš mátkkošteaddjit geat
dagahit suorggádaga ahtanuššama.
Ferte dattetge ain bargat ásahit nana nuorta-oarje oktavuođa. Poršáŋggu gielda háliida eanet
doaimma girdigiettis Leavnjjas ja birrajagi girdioktavuođa suoma girdijohtolagain Avvilis. Stáhtalaš eiseválddit Norgga ja Suomabealde fertejit ekonomalaš doarjjaortnegiid bakte láhččet
rámmaeavttuid vai livččii vejolaš viiddidit dálá girdioktavuođa gaskal Suoma ja Bannak girdigietti
Leavnjjas Finnmárkkus vai šattašii birrajagi girdioktavuohta. Dát ovdanahttašvččii ja nannešivččii
ealáhuslaš ja kultuvrralaš ovttasbarggu dán guovtti riikkaid/guovlluid gaskkas. Lassin dát daga-
</p>
    <p>36
hivččii buori váikkuhusaid dán guovtti riikaid mátkeealahusaide. Jus viiddidivččii Bannak girdigietti, de dat dagahivččii buoret vejolašvuođaid girdin doalvut guliid márkaniidda USA´ii ja Asiai.
</p>
    <p>4.3
</p>
    <p>Luodda- ja johtolatoktavuođat
</p>
    <p>Riikageaidnu 21/E8
Riikkageaidnu 21/E8 mii vuolgá Ruoŧabealde mearrabađaluovttas ja manna Jiekŋaáhpái ja Romsii
Norggabealde, lea okta dain váldoluottain mat mannet Norggabeallai Suoma sámiguovllu bakte.
Luodda geavahuvvo sihke gálvofievrrideapmái ja olbmuid fievrrideapmái, mii bidja garra gáibádusaid dasa makkar dilis luodda lea. Luotta davimus oassi lea heitot nu movt ovdalis lea čilgejuvvon
earenoamážit go luodda lea seagga ja moalkái.
Luoddadoaimmahagat Suoma sámiguovllus, Ruoŧas Norrbottenis ja Norggas Rommsas leat ovttasráđiid Durtnosleagi ráđiin (Tornedalsrådet) álggahan ovttasbarggu man ulbmil lea ovdanahttit
Riikaluotta 21 (E8) riikkaidgaskkasaš mátkeealáhusluoddan. Luoddadoaimmahagat Suoma sámiguovllus ja Romssas leat maid bargan čielggademiin mas lea sáhka ođasmahttit Riikageainnu
21/E8 gaskal Bállojoga –Gilbbesjávrri – Ivgubađa – Romssa, ja dáid čielggademiid vuođul lea
bargu juo dahkkon Norggabealde. Suomas lea luodda dušše ođasmahttojuvvon gaskal
Gilbbesjávrri ja riikkarájá. Davviguovllu ovdanahttima várás lea dehalaš ođasmahttit luotta maiddai gaskal Bállojoga ja Gilbbesjávrri. Luotta ođasmahttima golut leat nu stuorrat (sullii 28,6 miljovnna euro) ahte dasa dárbbašuvvo sierra stáhtalaš ruhtadeami.
Bállojohka – Eanodat – Guovdageaidnu – Áltá – Nordkáhppa
Riikageainnu 21´as vuolgá váldoluottaa 79 Bállojogas Eanodaga suohkanguovddaža bakte ja
viidáset Norggabeallai, Guovdageidnui, Áltái, Jiekŋaáhpái ja Nordkáhppii. Maŋimus jagiid lea
johtolat dán luotta mielde lassanan garrasit, earenoamážit gálvofievrrideapmi ja gássa- ja oljobohkaguovlluide Hámmirfeasttas. Luotta kvaliteahta livččii galgan vástidit lassaneaddji johtolaga
dárbbuid, mii lea boahtan gássa- ja oljobohkama olis ja mat daidet bistet máŋggaid logijagit.
Luoddaoktavuođas lea maid váikkuhus mátkeealáhussii. Luotta earáliggásvuohta lea ahte dan
mielde besset mátkkalaččat Nordkáhppi, alla váriide ja sámekultuvrii. Goappaš bealde riikkarája
leat báikkálaš oassalastit gergosat ovttasbargat dán ektui. Luottas lea maid stuora mearkkašupmi
Eanadoaga suohkanguovddáža lagas birrasiidda ja Norggabelde guovlluide lahka Guovdageainnu,
ja galggašii danin vuoruhit ovdanahttit dán suorggi.
Doaresoktavuođat
Davvi-Suoma doaresoktavuođaid ovdanahttimis lea stuora mearkkašupmi sihke báikki olbmuide
ja olles davvikalohtii. Ođđa luottat dagahit báikki olbmuide buoret vejolašvuođa doaimmahit
ealáhusaideaset, omd boazodoalu, eanan- ja vuovdedoalu ja mátkeealáhusa. Doaresoktavuođat
</p>
    <p>37
mat mannet oarjin nuorttas Sámis váikkuhit, seailluhit ja ovdanahttit sámi identiteahta. Luoddaoktavuođain lea maid stuora mearkkašupmi buollin- ja gádjundustehusa vejolašvuođaide beassat
bargat lihkohisvuođaiguin danin go leat unnit gaskkat lagamus buollin- ja gádjundustehussii.
Dál lágiduvvo sierra dárboiskkadeapmi doaresoktavođa birra gaskal Riebanjoga ja Guhttora man
goluid Anar ja Gihttel gielddat ja luoddadoaimmahat leat máksán. Dát luoddaoktavuohta galggašii
ovdanahttit mátkeealáhusa Hammasduoddara, Leammijoga ja Avvila eanu guovlluin. Dasa lasin
lea Eanodaga suohkan ja Duottarsámiguovlu (Fjällappland) ekonomalaš guovlu evttohan doares
luoddaoktavuođa Njunnasis Eanodagas ja Pokkaluddii Anaris. Dán luotta dihte lea mátki suoma
sámiguvlui oaniduvvon badjel 100 km´in.
Njellim – Girkonjárga
Báikkálaš suoma-norgga oktavuođaid ja ealáhusaid dihte de lea dehalaš buoridit luoddaoktavuođa
gaskal Njellima ja Girkonjárkka, mii juste dál lea hui váilevaš. Iešguđetge ovdanahttinvejolašvuođaid gaskkas lea luodda Báhčaveailagi čađa šaddan eanet miellagiddevažžan. Bures doaibmi luoddaoktavuohta mearkkaša mealgat buoret beasatlašvuođa dan guvlui mii lea nuorttabealde
Anarjávrri ja Vätseri meahcceguvlui, ja das lea maid stuora mearkkašupmi guovllu eanandollui,
meahccedollui, guolásteapmái, boazodollui, muorraindustriiji, ruvkedoibmii ja mátkeealáhussii.
Vejolašvuohta ahte oažžut luotta lea čielgagduvvon máŋgga oktavuođain vássan jagiin. 2002-2003
álggahuvvui suoma-norgga gaskkas ovttasbargu ja dan oktavuođas čađahuvvui sierra ovdabargu
mas galge čielggadit eiseválddit oainnu boahttevaš ođđa riikageidnui. Dalle sohpe álggahit
prošeavtta mas galge plánet luotta. 2004 álggahedje oktasaš prošeavtta Suoma ja Norgga eiseválddit gaskkas, man interreg ruhtadii oasi, vai galge ođasmahttit ovdalis ráhkaduvvon plánaid ja čađahit ođđa váikkuhusguorahallama. Ulbmil lea ahte diet bargu galga gárvvistuvvot 2005 loahpa
rádjái. Buohtalasat dasa galget maid ráhkaduvvot dárkilis luoddaplánat.
Luodda Báhčaveaji bakte lea plánejuvvon mannat álbmotmeahci čađa. Norgga biraseiseválddit
árvvoštallet dál oppalaš dásis, movt, “suodjaleami” ja “geavaheami” galga sáhttit ovttastahttit.
Maiddai dakko gokko luodda ii mana álbmotmeahci čađa leat dehalaš ovttasbargobealit; váikkuhusat johtolahakii, slájat, (omd gyro), gollu, rádjeguovllulaš rádjebearráigeahču (referansefealta), ja
oktasaš mátkeealáhusplánen. Sáhttet maiddai leat ođđa čuolbmabealit, nugomat plánet ja hálddašit
ođđa suodjaluvvon guovlluid (suodjemeahcci – omd Ittunjárga) ja vejolaš ásahit ođđa arealavugiid
(hálddašanvugiid) rádjeguovllulaš biras – hástalusat davvin. Oktasaš bargut čázádatbealde leat:
johkaovddešteapmi, luossahálddašeapmi og – dikšunbargut.
Ohcejohka – Njuorggán ja Gámasjohka – Gáregasnjárga
Mátkeealáhus, háhkamat Davvi-Norggas, rádjegávppašeapmi, gielddaássiid vejolašvuohta
vánddardit, ovttasbargu rádjeguovlluin ja ealáhusprošeavttaid ektui de lea áigeguovdil ovdanahttit
Njuorggán luotta ja stuorit divodemit Gáregasnjárgga luottas. Alaköngäs Deanujogas, mii lea okta
Eurohpa dehaleamos gáddebivdobáiki, mii lea Njuoggán luotta guoras. Luodda guoras doaluid
oktavuođas Alaköngäsis sáhta bivdoturisma šaddat beaktilat ja fuoladeapmi buoriduvvot ja dan
</p>
    <p>38
bakte báikki fitnodagaid doaibma ge. Luodda mii manna deanu bálddas sáhttašii danin ovdanahttojuvvot ja šaddat dehalaš turismaluoddan.
Luodda Gápmasis – Gáregasnjárgii lea dehalaš turistaluodda davimus Norgii. Duollostastihkain
de 52,1%, 1459 busse vudje Norgii Gáregasnjárgga bakte. Dábálaš billa 33%, 111400 ja
guorbmebillat ges 25,8% 3435 vudje Gáregasnjárgga bakte Norgii. Dát meroštallan fástmmásta
Geađgeluobbala, Njávdáná, Buolbmát, Ohcejoga ja Gáregasnjárgga duollostašuvnnaid. Luottamielde Gápmas – Gáregasnjárga dagaha luoddaoktavuođa Suoma Davimus sámiguovllus Snøhvit
gássabohkanguvlui.
</p>
    <p>39
</p>
    <p>5
</p>
    <p>NORGGAÁITTARDEADDJI
</p>
    <p>Ohcejoga gielda lea árvalan sierra Norggaáittardeaddji áššin mat gusket rádjeovttasbargui. Ulbmil
lea ahte Norggaáittardeaddji galga fáluhit máŋggabealát áššedovdi- ja oktavuođabálvalusaid
smávit ja stuorebuš fitnodaga ja ahte dat galga leat oktavuođaolmmoš rádjerastildeaddji barggahusgažaldagain. Dasa lassin galga Norggaáittardeaddji ovddidit dábálaš oktasašbálvalusa suohkaniidda rádjeguovlluin ja dábalaččat plánet, ovttastahttit ja veahkehit buot rádjerastildeaddji
prošeavttaid ja doaimmaid. Jurdda lea ahte virgi galga sajáiduvvot Ohcejohkii, muhto áittardeaddji
doaibma galga sáhttit ávkkástallojuvvot olles guovllu gielddain.
Prošeaktaárvalusain leat bargamin ja gieđahallojuvvo Suoma sámiguovllu fylkkas. Jurdda lea ahte
prošeakta galga bistit golbma jagi, ja plánejuvvo 2003 – 2006 áigodahkii. Prošeaktagolut leat meroštallojuvvon 220 000 Euroi. Ulbmil lea ahte Lapplands forbund, Ohcejoga ja Soađegili gielddat
ja oktasaš gielddaidovttastus Pohjois-Lapin kuntayhtymä ruhtadit prošeavtta. Prošeavtta jođihanovddasvástádus galgá leat Ohcejoga gielddas.
Norggaáittardeaddji álggaheapmi Suomabealde galggaše Norggabealde dustet dan ládje ahte sii
ásahit sierra Suomaáittardeaddji. Áittardeaddjit berrejit oktiiheivehit rádjegielddalaš ovttasbarggu
joatkaga ovttas báikkálaš, guovllulaš ja riikadási eiseválddiiguin iešguđetge riikkas ja bearráigeahččat ahte jurdagat ja doaimmat mat rapporttas evttohuvvojit joatkašuvvet nu heivvolaččat ja ulbmilaččat go vejolaw vai šadda ávkin goappaš riikkaide.
</p>
    <p>40
</p>
    <p>6
</p>
    <p>ČOAHKKÁIGEASSU
</p>
    <p>Rájarasta ovttasabrgoprošeakta gaskal Suoma ja Norgga lea lágiduvvon hui govdadit. Goappaš
riikkaid departemeanttat, geat ovddasvástidit suohkanlaš gažaldagaid ja doaimmaid, leat jođihan ja
lágidan prošeavtta, muhto čađaheamis leat goappaš riikkaid davvi rádjeguovlluid oassálastit leamašan mielde. Guovllu suohkanat, fylkkat ja goappaš riikkaid Sámedikkiit leat maid oassálastan.
Dákkar lágidanhámi olis čuvvot dat váttisvuođat maid prošeakta lea gieđahallan ja masa lea evttohan čovdosiid mat lea oalle viidát ja oalle hástaleaddjin. Prošeavttas leat vuoruhan ovddidit dakkar
gažaldagaid ja áššit main lea báikkálaš ja konkrehta vuolggasadji ja evttohusaid hápmemis leat
váruhan ahte doaimmat leat nu čielgasat ja beaktilat go vejolaš báikkálaš dási ektui. Prošeavtta
ovdanahttinevttohusat guoskkahit máŋga hálddašan- ja oassalastindásiid – muhttun evttohusat
sáhttet mearriduvvot juogo báikálaš dehe guovllulaš dásis, eará bealit fas gáibidit guovddáš eiveválddin mearrádusaid ja earát fas buot dáid oassalastit ovttasbarggu bakte.
Oahpahus ja kultuvra
- Vejolašvuođat lohkat dárogiela Suoma davimus sámiguovlluin berrejit buoriduvvot. Vuordimis dát eaktuda
čuovvovaš beliid:
-Dárbbašuvvojit eanet dárogielat oahpaheaddjit. Dárogielat oahpahus berre leat oassin oahpaheaddjioahpahusas.
-Oahppogirjjit ja eará oahpponeavvut mat dárbbašuvvojit dárgielat oahpahusas berrejit maid leat
gávdnamis Suomas. Dás berre hoahpuhit oahpponeavvoháhkama.
-Vejolašvuođat válljet dárogiela vuođđooahpus- dehe logahagas berre lassanit. Berrešivččii maid
iskkadit vejolašvuođa oahppat dárogiela Suomas juogo A1- ja/dehe B1 – giellan,
- Suomagiela árvu Finnmárkkus berre buoriduvvot. Lea dárbu lasihit suomagielat kurssaid. Maiddai
dárbbašuvvojit eanet suomagielat oahpaheaddjit.
- Ovttasbarggu nannemis oahppoahussuorggis berrešii ovttastahttit riikkaid oahppoplánaid ja/dehe ráhkadit
oktasaš oahppoplánaid. Danin evttohat ahte oahpahuseiseválddit iešguđetge riikkas veardádallet iežaset oahppoplánvuođu dan olis barget oahpoplánaid vuođu ovttastahttit. Dát dagahivččii vuođđo- ja logahatoahppu šattašii
sihke ovttalágan ja oktasasaš, mii fas dagahivččii ohppiide buort vejolašvuođa oahpu dáfus vádjolit rájáid rastá.
Go livččii oktasaš vuođđu de rádjeguovlluid gielddaide livččii álkit oažžut oktasaš oahppoplánaid vuođđooahpahussi ja logahatoahpahussi, earanoamážit sámegielat oahpahussi mas lea sáhka seamma gielas ja kultuvrras.
</p>
    <p>41
- Gielddat movttidahttojuvvojit ávkkástallat fieropmádatoahpaheami ja geavahit lotnolašvuođavuođi máŋgga ládje.
Go ohppitlohkku niedja de ovttasbargu šadda vel dehaleappot, earenomážit logahatohppui vai dáhkitdit doarvái
kursafálaldagaid. Lea maid dehalaš ahte suoma logahagat vuođđudit fierpmádagaid eará nuppi dási oahppoásahusaiguin Norggas ja Suomas.
- Alit dási skuvla mii fállá fitnooahpahusa ja fitnodagat ja eará oassálaččat Suoma davimus sámiguovlluin ja
Finnmárku ávžžuhuvvojit nannet ovttasbarggu vai oahppodárbbut ja fálaldagat buoriduvvojit guhtet guimiiset
fálaldagad ektui. Dáidá maid leat nu ahte dárbbaša ovttasbarggu riikka eiseválddit gaskkas ja iešguhtege riikkaid oahpahus buorebut sáhttá ovttasdahttojuvvot.
- Rádjeguovllu gielddaid oahpahuseiseválddit ávžžuhuvvojit virolaččat lágidit čoahkkimit vai ovttasbargu ovdanivččii.
- vai ovttasbargu oahaphusa sámegielas ja sámegilli sáhttá ovddiduvvot čuovvovaš doaimmat evttohuvvojit:
- Ovttastahttit oahppoplánaid buot dásin
Váttisvuohtan odne lea go oahppoplánat eai leat ovttastahttojuvvon. Oahppoplánaid ovttastahttimis berre oppa
sámi peršpektiiva deattuhuvvot. Ferte váldit vuođu das mii golmma riikka (ja Ruošša) sápmelaččaide lea oktasaš.
Go ovttastahttá oahppoplánaid de šadda álkibut ovdanahttit sámi oahpponeavvuid vai daid sáhttá geavahit buot
golmma riikkain. Go váilot oktasaš oahppoplánat de dat eastada ovttasbarggu ovddasguvlui. Dehalaš ággan
ovttastahttit oahppoplánaid, ja dakko bakte buoridit oahpponeavvobuvttadeami, lea ahte dalle sáhttašii buorebut
ávkkástallat olmmošlaš návccaid. Čeahppes olbmot geat máhttet oahpponeavvuid ovdanahttit váilot. Ovttasbargu
ja ovttastahttin šadda vuoitun buot golmma riikkaide.
Lea dárbu ovttastahttit oahpoplánaid ámmátoahpahusain, nugomat oahpaheaddjioahpoahusas. Dát dagahivččii
seammalágan oahpaheaddjioahpu ja studeanttat sáhttet váldit oasi oahpu ovtta riikkas ja nuppi oasi ges eará
riikkas.
Lea dárbu ovttastahttit oahppoplánaid alit dási sámegieloahpahussi dáid riikkain. Dát dagahivččii ovttalágan
alitdási sámegieloahpahusa ja studeanttat sáhttet váldit oasi oahpu ovtta riikkas ja nuppi oasi ges eará riikkas.
Livččii dárbu álggos ovttastahttit oahppoplánaid sámegielat fágii, danin go dat lea fága mas buot golmma riikkain
sáhttá váldit oahpu gitta doaktárgráda dássái.
- Oktasaš ruhtadeapmi ja oahpponeavvuid ovdanahttit (maiddái Ruoŧain)
Vuoitun lea earenoamážit olmmošlaš návccaid jierpmálaš geavaheames. Lassin lea maid nana ekonomalaš vuoitun. Dan sadjai go seamma fágii ráhkaduvvojit girjjit buot golmma riikkain, de sáhttá buvttadit oahppogirjjiid
mat leat heivehuvvon oahpahussii buot golmma riikkain.
Ovttastahttit
pedagolalaš
prinsihpaid
sámi
pedagogihka
oahpahussi/ovdanahttimi
Ovddasguvlui ferte ovdanahttit sámi pedagogihka, mii válda vuođu árbevirolaš máhtus ja dan vuogi mielde lahkonaddat iešguđetge pedagodalaš gažaldagaid.
</p>
    <p>- Ovdanahttit oahpponeavvuid alit oahpahussii
</p>
    <p>42
Norgga alit oahpahussii lea čiekŋuduvvon dat prisnsihppa ahte oahpponeavvut vuođđooahpahussi galget gávdnot
eatnigilli. Seamma berre maid leat ámmátoahpahusain sámi studeanttaid leat go sii Suomas vai Norggas eret.
- Ovttastahttit alit oahpahusa ja dutkama
Lea dárbu ovttastahttit dutkama ja alit oahpahusa. Dát mearkkaša ahte olles sámi peršpektiiva galga buorebut
boahtit oidnosii. Maiddai lea dehalaš ávkkástallat dan máhtu mii juo lea sámi servodagas ja mii lea seammalágan buot golmma riikkain. Dát lea áibbas daid ulbmiliid ja mearrádusaid mielde maid Sturadiggi bijai go
mearridi St. dieđahusa alit oahpahusa ja dutkama birra.
- Virgelohpi bálkkáin gárvvistit oahpponeavvuid ja daid almmuhit.
Evttohus mielddisbukta ahte galga juolluduvvot doarjja fágaolbmuid luvvet barggustis gaskal 2 ja 6 mánu áigodahkii gárvvistit ja álmmuhit oahpponeavvuid.
- Ohcejoga sámi logahaga doaimma nannemis ja oažžut nannoset vuođu dán doibmi, de evttohuvvo ahte logahat
hálddahuslaččat sirdojuvvo Sámiguovllu oahpahusguovddáža vuollásažžan, muhto nu ahte logahaga oahpahus
bisuhuvvo Ohcejogas. Das evttohuvvo ahte oahpahusdepartemeanta, oahpahusstivra ja sisriikkaáššit departemeanta álggahit čielggadeami ášši birra Suomas. Go čielggadusain barget de galget Ohcejoga gielda, Sámiguovllu oahpahusguovddáš ja Sámediggi beassat cealkit oainnuset áššái.
- Suomas evttohuvvo ahte ruhtasupmi mii lea várrejuvvon sámegielat oahpponeavvuide berre lasihuvvot go dárbu
ja beroštupmi sámegilli ja sámi oahpahussi lea lassanan ja go lea dárbu ovttasbargat davviriikkalaš terminologiija
ovdanahttimin.
- Go ovttasbargu oahpahusain sámegilli ja sámegielas ovdanahttojuvvo de lea dehalaš searvat dan bargui maid
Sámi parlamentáralaš ráđđi lea álggahan ja mii čielggada sámegielat mánáid oahpahusa davviriikkain. Dán
barggu bohtosiid galgat ávkkástallat ovdanahttindoaimmaid plánemis.
Sosial- ja dearvvašvuođabálvalusat
- Dás evttohusso ahte departemeanttat mat Suomas ja Norggas ovddasvástidit sosial- ja dearvvašvuođaáššit álggahit oktasaš prošeavtta man bakte ovdanahttet rájarasta ovttasbarggu sosial- ja dearvvašvuođasuorggis. Ulbmil lea
buoridit sosial- ja dearvvašvuođabálvalusaid davimus guovlluin. Okta vuoruhansuorgi lea ahte sámegielat bálvalusat galget lasihuvvot. Prošeavttain lea maid ulbmil gávdnat heivvolaš doaibmavugiid ja earenoamážit čielggadit
rievttalaš ja ruđalaš beliid go lea sáhka bálvalusain nuppi bealde rájá, oktasaš bálvalusbuvttadeapmi ja eará
vejolaš ovttasbargohámit.
- Lassin evttohuvvo maid báikklaš dásis álggahit earenoamáš prošeavtta, vuođđobálvalusaid rádjeovttasbargobuohtalasti (koordinahtora). Erohus Norgga ja Suoma áittardeaddji doaimmaide man birra leat čállán
5.kapihttalis galgga rádjeovttasbargobuohtalasti leat áššedovdi ja oktavuođaolmmoš áššin mat gullet sosial- ja
dearvvašvuođabálvalusaide rájáid rasta. Buohtalastti galga ráhkadit čilgehusa iešguhtege riikka bálvalusvuogadagaid birra oktan dieđuidguin oktavuođaolbmuid birra, čohkket dieđuid ovttasbargofierpmádaga birra ja čielggadit
juridihkkalaš beliid ovttasbarggu čađaheamis. Lassin galga buohtalastti maiddai čielggadit áššit mat gusket
divššohačča/áššehačča dilálašvuhti ja kártet bargit lonahallan vejolašvuođaid. Jus dilálašvuohta dan eaktuda, de
son galga ovddidit ášši eará áššedovdái. Go čielggadat iešguhte ruhtadanvejolašvuođaid de lea dehalaš geahčadit
</p>
    <p>43
daid vejolašvuođaid mat iešguđetge ásahusain ja prográmmain leat ruhtadit doaimma, maiddai Davviriikkaid
Ráđis. Davviriikkaid Ráđi doaibmaprográmmas lea viiddis davviriikkalaš rájarasta ovttasbargu okta vuoruhansurggin. Doaivumis de sáhttá dát raporta geavahuvvot čujuhussan go ohcat ruđaid prošektii – beroškeahttá ruhtagáldu.
- Lea áibbas dehalaš ahte sii geat dárbbašit dearvvašvuođa ja sosialbálvalusaid sáhttet geavahit iežaset giela divššu
oktavuođas. Danin evttohat ahte riikka sosial- ja dearvvašvuođaoahpus eanet deattuha gielladilalašvuođaid.
Dárbbu mielde lea vejolaš fállat oahpu dain gielain mat geavahuvvojit rádjeguovlluin juogo geatnegahtton giellat
dehe válljegiellan. Makkár gielat dát leat, boahta das makkár gielat geavahuvvojit guovllus, omd. suomagiella,
dárogiella, davvisámegiella, anarašgiella ja nuortalašgiella. Dasa lassin galget gielddat láhččet vejolašvuođa bargiide
lasihit ja buoridit iežaset giellamáhto.
- Riikka guovddašeiseválddit ja eará guoskevaš eiseválddit galget bargat oaččuhit oktasaš skoviid, dálkkasčujuhusaide ja eará dearvvašvuođa ja sosialdoaimmaide ja/dehe bargat dan badjeli ahte dáhkidit doaimmaid dohkkalašvuođa nuppi riikkas. Báikkalaš ja guovllulaš oassálastit ávžžuhuvvojit oaččuhit oktasaš bargovugiid.
Proašeavtta rámma vásáhusaid siskkobealde de dákkar doaimmat dagahivčče ovttasbarggu njuovžilat ja buorebun
ja dáhkidit divššohaččaid riektesihkarvuođa.
Teknihkkalaš ossodat
- Ovttasbargu gaskal Suoma ja Norgga heahteguovddášeiseválddit berre vuoibmáduvvot. Riikkaid heahteguovddášeiseválddit ektui evttohuvvo ahte ráhkaduvvojit čielga ja álkkes čujuhusat iešguhte heahtedilli birra. Vai
heahtedoaimmat mat álggahuvvojit rádjeguovlluin galget leat njuovžilat, de evttohat heahteguovddášeiseválddiide
riikkaid váldohálddahusain ahte álggahit guorahallama das ahte oažžut oktasaš heahtenummiriid sihke Suomas
ja Norggas. Báikkalaš dássai ges evttohat ahte sii bures galbejit luottaid buohcciviesuide ja bahkadasdoavttirstašuvnnaide. Lassin ettohat maiddai báikkalaš eiseválddiide ahte muhttun gielddain suokkardallet vejolašvuođa lágidit oktasaš oahpahusa ja oktasaš hárjehallamiid gádjunbargiide.
- Vásihusat ovttasbarggus gaskal Ohcejoga ja Deanu gielddaid go guoská doapparhálddašeapmái berrejit
ávkkástallojuvvot maiddai earái surggiin, báikkalaš mearradusaid bakte. Dasa lassin maid evttohat ahte báikkalaš eiseválddit čielggadit vejolašvuođaid buoridit doaibmavejolašvuođaid biobázahus komposterenfitnodahkii mii
lea Ohcejoga gielddas ja mii e.e. hálddaša bohccos njuovvanvásahuhsaid.
Eáláhusdoaima
Vai olahit Arctic Trail II prošeavtta ja TND prošeavtta ulbmiliid, det barggu berre doarjut. Dás evttohat álggahit prošeavtta mii lasihivččii oahppovejolašvuođaid guovllus, earenomážit luonddu- ja kulturturisma ektui. Dát
prošeakta berre čatnot TND-prošektii. Mátkeealáhusa ovdanahttmis de evttohat ahte guovllu eiseválddit ja
ealáhusdoallit, ovttas čielggadit vejolašvuođa oažžut oktasaš prográmmapáhkaid, oktasaš márkanfievrrideami,
seamma bálvalusvugiid ja hatti.
- Duollo-ja lassiárvodivat vuohki berre ovttasdahttojuvvot olles davimus rádjeguovllus. Guovllulaš duolloeiseválddide evttohat buoridit aktiivvalaš diehtojuohkima duollovieruid ja divadit birra. Dieđuid sáhttá juohkit guovllu
mediad bakte, dehe ahte lágiduvvojit sierra digaštallamat guovllu ealáhusdolliide ášši birra.
</p>
    <p>44
- Deanu čázadaga máŋgageavahusplána ollašuhttin berre dorjojuvvot. Báikkálaš dássai evttohuvvo ahte máŋggabealát ovttasbargu Deanu čázadaga ovdanahttinbargu berre jotkojuvvot. Go našonála dásis galga čađahit EU
čázi rámmamearrádusa de berre dárkilit vákšut rádječázádagaid earenomášvuođa ja deattuhit dan mearkkašumi
guovllu ealáhusaid ektui. Dán sihkarasttimis evttohuvvo birasgáhtteneiseválddiide ahte diehtojuohkin ja doaimmat
mat sihkarasttet oassálasttima berrejit nannejuvvot rádjeguovlluin.
- Guovllu boazoeaiggádiidda ja buvttadanorganisašuvnnaide Suomas, Norgga ja Ruoŧas evttohuvvo lágiduvvot
oktasaš čoahkkin, gos sáhttá ságastallat boahttevaš oktasaš doaimmaid bohccobiergobuvttadeami ektui. Dehaleamos livččii gávdnat vugiid movt lasihit bohccobierggu geavahusa. Danin evttohat boazoeaiggádiidda ja buvttadanorganisašuvnnaide álggahit oktasaš márkanfievrridanáŋggirdemit, márkanfievrridandoaimmaid ja buvttagárgema. Dasa lassin evttohat ahte bajabealde namuhuvvon digaštallamiid vuođul berret čielggadit vejolašvuođaid
álggahit oktasaš strategiijaid márkanfievrrideapmái ja buvttagárgemi.
Sisráhkadus
- Dán guovllu báikkalaš eiseválddiide, lassin riika eiseválddit guovddašhálddahusas, geain lea ovddasvástadus
dihtorgulahallama ovdanahttimis, evttohuvvo ahte ásahuvvo jođanis dihtorgulahallanfierpmádat, ja earenomážit
vejolašvuođaid ektui ahte hukset ja buoridit sisráhkadusa rája rasta. Dán oktavuođas berre earenoamážit vuhtiiváldit daid vejolašvuođaid mat Polarnehtas juo leat dihtorgulahallanfierpmádaga ovdanahttimis.
- Suoma gulahallanministeria ektui evttohat ahte girdioktavuohta Eanodaga girdigiettis fas álggahuvvo jagi 2005
rájes, daid prinsiphpaid vuođul maid gulahallanministeria bargojoavkju lea evttohan girdiruvttuid hárrái mat
unnán geavahuvvojit.
- Suoma luoddahálddašaneiseválddide ja báikkálaš eiseválddiide evttohuvvo ahte ovttas álggahit plánet buordit
luotta gaskal Bálojoga ja Gilbbesjávrri lassin luottabuorideami gaskal Ohcejoga- Njuorggána ja GápmasaGáregasnjárgga. Eiseválddiide báikkálaš dásis goappaš riikkain evttohat ahte sii ovttas plánegohtet ovdanahttit
luotta gaskal Bálojoga-Eanodaga ja Kyrkby-Guovdageainnu earenoamáš turismaluoddan. Dás evttohat čielggadit
vejolašvuođa álggahit dien barggu sierra prošeaktan. Suoma luoddadoaimmahahkii lea dehalaš deattuhit man
dehalaš luoddaoktavuođa, omd. gaskal Repojoga ja Kuttura ja gaskal Njunnasa ja Pokka lea guovllu ovdanahttimi, ja ahte lea dárbbašlaš oažžut luotta nu fargga go vejolaš.
Eara ovddidanevttohusat
- Viiddis dulkabálvalusaid geavaheamis lea stuora mearkkašupmi ovttasbarggu ovdáneamis ja mearkkaša maid
ollu liigegoluid ovttasbargoguimmiide. Lassin dulkahattiide boahta vel 24% lassiárvodivat (momsa) Norggas ja
22% Suomas. Das lea alla golut easttan rádjerasta doaimmaide. Danin evttohat riikkaid guovddaáeiseválddiide
ahte dulkonnbálvalusaid ovddas dán guovllus ii dárbbaš máksit momsadivada.
- Ovttasbarggu kártemis leat boahtan ovdan dieđut mat duođaštit erohusaid riikkaid lágain. Erohusat leat nugomat skuvlaborramuš vuođđoskuvllas dehe gielddalaš mánáidgárddis, mánáidjoavkkuid sturrodat mánáuidgárddis, gáibádusat oahpaheddjit oahppoduogážii jus jurddeša ovttasgeavaheapmái jna, mii dagaha váttisin lágidit
</p>
    <p>45
movttideaddji ovddasbarggu. Danin evttohuvvo goappaš riikkaide ahte ložžejit gáibádusaid vai livččii bvejolaš
spiehkastit gáibádusain soames surggiid ja áššin nu movt boahta ovdan ovttasbarggus.
- Buot fápmodásin galga stuorit beroštupmi deattuhuvvot ovttasbarggu dábálaš ovdáneami bakte, ovttastahttit
doaimma ja lasihit diehtojuohkima mii heivehuvvo eará eiseválddiide ja olbmuide. Kártenbargu mii prošeavtta olis
lea dahkkon duođašta ahte dákkar doaimmaid bakte lea vejolaš čoavdit ollu váttisvuođain mat leat boahtan
oidnosii rájarásata ovttasbarggus.
- Norggaáittardeaddji prošeavtta berre doarjut. Báikkalaš dási ektui evttohuvvo ahte dát áššin berre nannosit
bargat ovddasguvlui nu ahte Norggabealde sáhtaše álggahit sullásaš prošeavtta ja ásahit Suomaáittardeaddji.
</p>
  </body>
</document>
