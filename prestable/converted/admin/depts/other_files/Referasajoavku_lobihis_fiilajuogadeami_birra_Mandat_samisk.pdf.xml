<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title></title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>307</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://www.regjeringen.no/upload/KUD/Medier/Ulovlig_fildeling/Referasajoavku_lobihis_fiilajuogadeami_birra_Mandat_samisk.pdf</origFileName>
    <parallel_text location="Mandat.pdf" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>REFERÁSAJOAVKU LOBIHIS FIILAJUOGADEAMI BIRRA
Bargomearrádus
Ráđđehusa politihka vuođus áigodahkii 2009-2013 (Soria Moria II) siiddus 62 čuožžu ee. ahte
“Ráđđehus áigu [...] geahčadit mo dahkkivuoigatvuohta, dáiddáriid sisaboađut ja vuoigatvuođat
sáhttet sihkkarastojuvvot go dáidda ja kultuvra gilvojuvvojit digitálalaččat.”
Dahkkivuoigatvuođalaččat suodjaluvvon materiála lobihis fiilajuogadeapmi, nugo musihkka,
filmmat, dihtorspealut, girjjit ja jietnagirjjit, leat dađistaga lassáneaddji áitta
dahkkivuoigatvuođalaččaid vejolašvuhtii dinet ruđaid iežaset dáiddabargguin. Seammás sáhttá
dahkkivuoigatvuođa hálddašeapmi Interneahtas dagahit hástalusaid mat čatnasit geavaheaddjiid
persovdnasuodjaleapmái ja riektesihkkarvuhtii.
Ođđa teknologiija ja ođđa geavaheaddjiminstarat leat addán mearkkašahtti buoret rámmaeavttuid
gaskkustit ja viidáseappot geavahit digitála sisdoalu. Hástalus lea gávdnat čovdosiid mat fuolahit
sihke dahkkivuoigatvuođalaččaid ja geavaheaddjiid, mat váikkuhit dasa ahte lobálaš bálvalusat
eambbo geavahuvvojit, ja dasa ahte lobihis geavaheapmi ráddjejuvvo.
Čuvgen dihtii dáid čuolbmačilgehusaid lea Kulturdepartemeanta mearridan vuođđudit
referánsajoavkku. Joavku galgá válljet vejolaš doaibmabijuid mat sáhttet ráddjet lobihis
fiilajuogadeami ja seammás váikkuhit olbmuid geavahit lobálaš bálvalusaid. Lobihis
fiilajuogademiin oaivvilduvvo vuoigatvuođalaččat suodjaluvvon materiála lásten ja lástemii
guoski materiála Interneahtas dahkkivuoigatvuođalaččaid miehtama haga
Referánsajoavku galgá barggustis bajimus politihkalaš ulbmiliid vuođul sihkkarastit
dáiddáriid sisaboađuid go lea sáhka dahkkivuoigatvuođalaččat suodjaluvvon materiála digitála
gilvimis. Riektenjuolggadusaid beaktilis hálddašeami lassin guovllus šaddet geavaheaddjiid
beroštumit ja vuordámušat, dás maiddái lobálaš vejolašvuođat viidáseappot ovddidit digitála
sisdoalu, persovdnasuodjaleami ja riektesihkkarvuođa, leat dehálaš bajimus deasttat. Seammá
gusto bevttolaš ja boahtteáigásaš elektrovnnalaš gulahallanbálvalusaide.
Joavku galgá doaibmat referánsan departemeantta bargui go dat lea ollislaččat
ođasmahttimin vuoigŋadaguslága. Referánsajoavku galgá erenoamážit árvvoštallat:
-
</p>
    <p>-
</p>
    <p>Leat go dáláš dahkkivuoigatvuođaid rihkkumiid hálddašanvejolašvuođat Interneahtas
doarvái buorit ja árvalit vejolaš doaibmabijuid mat sáhttet buoridit vejolaš váilivuođaid.
Joavku galgá dan oktavuođas geahčadit olles áigelinnjá iskandásis gitta formála rievttálaš
prosessii.
Vejolašvuođa váldit atnui “litnásat” vugiid ráddjen dihtii lobihis fiilajuogadeami.
Mo iešguđetlágan gávpemállet, dás maiddái máksinmállet ja fidnosuorggi doaibmiid
gaskavuođat, sáhttet váikkuhit lobihis fiilajuogadeami vuostá.
Eará doaibmabijuid mat sáhttet ovddidit lobálaš gávppašeami kreatiivvalaš
(hutkkálaš) sisdoaluin Interneahtas.
</p>
    <p>Lobálaš lástema ja fiilajuogadeami ráját, gč. vuoigŋadaguslága § 12, eai galgga
álgovuorus árvvoštallojuvvot.
Referánsajoavkku bargu galgá loahpahuvvot ovdal geassemánu 1. beaivvi 2010.
</p>
  </body>
</document>
