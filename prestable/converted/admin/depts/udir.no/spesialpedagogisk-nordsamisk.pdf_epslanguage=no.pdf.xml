<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>364</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.udir.no/Filer/Regelverk/Tidlig-innsats/Foreldreinfo/Spesialpedagogisk-nordsamisk.pdf?epslanguage=no</origFileName>
    <parallel_text xml:lang="smj" location="spesialpedagogisk-lulesamisk.pdf_epslanguage=no.pdf"/>
    <parallel_text xml:lang="sma" location="spesialpedagogisk-sorsamisk.pdf_epslanguage=no.pdf"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p><em type="bold">Earenoamášpedagogalaš veahkki viđa minuhtas  – dutnje gii leat vánhen</em>  </p>
    <p>Jus du mánás lea earenoamáš hástalusat, de sáhttá sus leat vuoigatvuohta oažžut earenoamášpedagogalaš veahki. Mánás sáhttá leat vuoigatvuohta oažžut veahki riegádeami rájes, ja beroškeahttá lea go mánáidgárddis vai ii</p>
    <p>Earenoamášpedagogalaš veahkki sáhttá ovdamearkka dihte leat hárjehallan, arvvosmahttin dahje doarjja sidjiide geat barget mánáidgárddis. Don gii leat vánhen,</p>
    <p>galggat álo oažžut rávafálaldaga. Veahkki galgá leat heivehuvvon du máná dárbbuide.  Jus don dahje muhtin eará gii dovdá du máná, fuolastuvat iežat máná ovdáneamis, galgá suohkan ja PP-bálvalus árvvoštallat ja neavvut maid mánná dárbbaša. Ovdal go du mánná oažžu earenoamášpedagogalaš veahki, ferte suohkan dahkat eaŋkilmearrádusa.</p>
    <p><em type="bold">Maid mearkkaša</em> <em type="bold"> Pedagogalaš-psykologalaš bálvalus (PP-bálvalus) </em>Bálvalus mii neavvu suohkaniid dan birra movt heivehit mánáide geain leat earenoamáš dárbbut.<em type="bold"> </em></p>
    <p><em type="bold">Áššedovdi árvvoštallan  </em>Dokumeanta PP-bálvalusas mii čájeha dárbbaša go mánná earenoamášpedagogalaš veahki, ja mas neavvu makkár fálaldaga mánná, vánhemat dahje mánáidgárdi berre oažžut. </p>
    <p><em type="bold">Eaŋkilmearrádus</em>  Reive suohkanis mas čuožžu lea go mánás vuoigatvuohta oažžut earenoamášpedagogalaš veahki vai ii, ja mii veahkki galgá leat. Don sáhtát álo váidalit eaŋkilmearrádusa.   </p>
    <p><em type="bold">Maid sáhtán mun vuordit suohkana bealis?</em> Sii galget  </p>
    <p type="listitem">• váldit du searvái ja jearrat dus ovdal mearridit áššiin mat gusket du mánnái</p>
    <p type="listitem">• árvvoštallat dárbbaša go du mánná earenoamášpedagogalaš veahki  • bivdit PP-bálvalusa čađahit áššedovdi árvvoštallama jus don dan siđat, dahje jus suohkan dahje mánáidgárdi oaivvilda ahte mánná dárbbaša earenoamášpedagogalaš veahki</p>
    <p type="listitem">• dahkat eaŋkilmearrádusa mii muitala galgá go mánná oažžut</p>
    <p>earenoamášpedagogalaš veahki vai ii, ja mii veahkki galgá leat</p>
    <p type="listitem">• addit mánnái earenoamášpedagogalaš veahki nu movt lea čilgejuvvon eaŋkilmearrádusas</p>
    <p type="listitem">• bearráigeahččat ahte ráhkaduvvo čálalaš raportta earenoamášpedagogalaš veahki</p>
    <p>ja máná ovdáneami birra okte jagis.<em type="bold"> Maid sáhtán mun dahkat?</em> Don gii leat vánhen  </p>
    <p type="listitem">• sáhtát gáibidit ahte suohkan iská dárbbaša go du mánná earenoamášpedagogalaš veahki</p>
    <p type="listitem">• galggat leat searvvis ja miehtat ovdal go suohkan bivdá PP-bálvalusa guorahallat du máná</p>
    <p type="listitem">• galggat leat searvvis ja miehtat ovdal suohkan mearrida ahte du mánná galgá oažžut earenoamášoahpaheami</p>
    <p type="listitem">• galggat oažžut čálalaš árvvoštallama okte jagis veahki birra maid du mánná oažžu ja movt du mánná ovdána</p>
    <p type="listitem">• sáhtát váidalit jus du mánná ii oaččo earenoamášpedagogalaš veahki</p>
    <p type="listitem">• sáhtát váidalit veahki sisdoalu, čađaheami dahje organiserema<em type="bold"> </em></p>
    <p><em type="bold">Mun áiggun diehtit eambbo! </em>Don sáhtát lohkat eambbo earenoamášpedagogalaš veahki birra dán báikkis<em type="italic">: www.udir.no/tidliginnsats </em>ja<em type="italic"> www.fug.no.</em> Dát dieđut leat dušše dárogillii.  </p>
  </body>
</document>
