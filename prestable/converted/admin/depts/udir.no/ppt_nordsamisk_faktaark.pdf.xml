<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>442</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.udir.no/globalassets/upload/pp_tjenesten/ppt_nordsamisk_faktaark.pdf</origFileName>
    <parallel_text xml:lang="ara" location="ppt_arabisk_faktaark.pdf"/>
    <parallel_text xml:lang="ckb" location="ppt_sorani_faktaark.pdf"/>
    <parallel_text xml:lang="eng" location="ppt_engelsk_faktaark.pdf"/>
    <parallel_text xml:lang="fas" location="ppt_persisk_faktaark.pdf"/>
    <parallel_text xml:lang="fra" location="ppt_fransk_faktaark.pdf"/>
    <parallel_text xml:lang="nno" location="ppt_nynorsk-faktaark.pdf"/>
    <parallel_text xml:lang="nob" location="ppt_norsk_bokmal_faktaark.pdf"/>
    <parallel_text xml:lang="pol" location="ppt_polsk_faktaark.pdf"/>
    <parallel_text xml:lang="rus" location="ppt_russisk_faktaark.pdf"/>
    <parallel_text xml:lang="sma" location="ppt_sorsamisk_faktaark.pdf"/>
    <parallel_text xml:lang="smj" location="ppt_lulesamisk_faktaark.pdf"/>
    <parallel_text xml:lang="som" location="ppt_somalisk_faktaark.pdf"/>
    <parallel_text xml:lang="tur" location="ppt_tyrkisk_faktaark.pdf"/>
    <parallel_text xml:lang="urd" location="ppt_urdu_faktaark.pdf"/>
    <parallel_text xml:lang="vie" location="ppt_vietnamesisk_faktaark.pdf"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>
      <em type="bold">Dieđut Pedagogalaš – psykologalaš bálvalusa birra </em>
    </p>
    <p>
      <em type="bold">Pedagogalaš-psykologalaš bálvalus (PP-bálvalus) </em>
    </p>
    <p>Pedagogalaš-psykologalaš bálvalus (oaniduvvo dávjá PPB dahje PP-bálvalus) lea gieldda dahje fylkagieldda rávvenbálvalus. Dan olis veahkehit mánáid, nuoraid ja ráves olbmuid, geain leat váttisvuođat ovdánemiin, dahje geain lea váttis oahppandilli.</p>
    <p>PP-bálvalusa olis galget ee. rávvet ja bagadit mánáidgárddiid ja skuvllaid dan hárrái mo láhčit dilálašvuođaid mánáide/nuoraide, geat dárbbašit heivehuvvon fálaldaga.</p>
    <p>PP-bálvalus galgá veahkehit skuvllaid heivehit oahpahusa ohppiide, geain leat erenoamáš dárbbut.</p>
    <p>PP-bálvalus lea jávohisvuođageatnegasvuođa vuollásaš. Máná/oahppi dieđut eai beasa</p>
    <p>almmolašvuhtii, eaige addojuvvo ovddos guvlui váhnemiid dohkkeheami haga. Máná/oahppi dieđuid seailluhit sierra journálas/máhpas, mii meannuduvvo Diehtobearráigeahču njuolggadusaid vuođul.</p>
    <p>
      <em type="bold">Maid PP-bálvalus bargá? </em>
    </p>
    <p>PP-bálvalus guorahallá, rávve ja bagada mánáid, nuoraid ja ráves olbmuid hárrái, geaid hástalussan leat</p>
    <p type="listitem">•  giella- ja hállanváttisvuođat • oppalaš oahppanváttisvuođat dahje váttisvuođat dihto fágain •  lohkan- ja čállinváttisvuođat •  matematihkkaváttisvuođat •  konsentrerenváttisvuođat •  sosiála ja emotionála váttisvuođat</p>
    <p type="listitem">• láhttenváttisvuođat • oaidnin- ja gullanváttisvuođat</p>
    <p>
      <em type="bold">Mo váhnen váldá oktavuođa PP-bálvalusain? </em>
    </p>
    <p>Ovdal go válddát oktavuođa PP-bálvalusain, berret háleštit dearvvašvuođastašuvnna/mánáidgárddi/skuvlla bargiiguin dan birra, man ektui leat</p>
    <p>fuolastuvvan iežat máná beales. Badjel 15-jahkásaš oahppit sáhttet maid ieža gulahallat PPbálvalusain. PP-bálvalus sáhttá maid veahkehit ráves olbmuid, geat háliidit vuođđoskuvlaoahpu.</p>
    <p>Sihke olbmot ja ásahusat (mánáidgárdi, skuvla ja earát) sáhttet nama haga gulahallat PPbálvalusain ja jearrat ráđi.</p>
    <p>Jos dárbbašuvvo eanet veahkki PP-bálvalusas, de sáhttá máná/oahppi čujuhit PP-bálvalussii. Čujuheapmi dahkkojuvvo dábálaččat sierra čujuhanskoviin, geahča iežat gieldda/fylkkagieldda ruovttusiiddus. Váldde oktavuođa mánáidgárddiin/skuvllain, dat sáhttet</p>
    <p>veahkehit du deavdit čujuhanskovi.  Earát, geat sáhttet čujuhit PP-bálvalussii:</p>
    <p type="listitem">• Mánáidgárdi, skuvla ja ráves olbmuid oahpahus.</p>
    <p type="listitem">• Dearvvašvuođastašuvdna ja buohcceviessu, go váhnemat dasa mihtet, jos mánná/oahppi ii leat vel deavdán 15 jagi.</p>
    <p>Oahppi dahje váhnemat sáhttet gáibidit skuvlla dahkat dárbbašlaš guorahallamiid ja dan láhkai gávnnahit dárbbašago oahppi erenoamáš oahpahusa, ja vejolaččat makkár oahpahusa oahppi dárbbaša.</p>
    <p>
      <em type="bold">Mo PP-bálvalus bargá? </em>
    </p>
    <p>PP-bálvalus bargá ovttas ee. mánáidgárddiiguin ja skuvllaiguin, ja heiveha fálaldaga máná/oahppi eavttuide ja dárbbuide. PP-bálvalusa áššemeannudeami sáhttá juohkit golmma muddui:</p>
    <p>1.  <em type="italic">Guorahallan </em>Go PP-bálvalus oažžu čujuheami, de lea dábálaš gulahallat váhnemiiguin ja </p>
    <p>mánáidgárddiin ja skuvllain dan hárrái, masa sii háliidit veahki. Ságastallamiin/jearahallamiin, dárkumiin ja iskkademiin PP-bálvalus háhká dieđuid,</p>
    <p>vai ožžot nu ollislaš gova go vejolaš máná/oahppi eavttuin ja dárbbuin. Guorahallama lágidit mánáidgárddis, skuvllas dahje PP-bálvalusa lanjain.</p>
    <p>2.  <em type="italic">Áššedovdi árvvoštallan/ávžžuhus  </em>Guorahallama vuođul PP-bálvalus čállá áššedovdi árvvoštallama (čálalaš raportta), </p>
    <p>mas sáhttet ávžžuhit mo galgá heivehit mánáidgárddi dahje oahppodili máná/oahppi eavttuide. PPB addá áššedovdi ávžžuhusa. Dábáleamos suorggit leat vuollái skuvlaahkásaš mánáid erenoamášpedagogalaš veahkki ja ohppiid erenoamášoahpahus.</p>
    <p>
      <em type="bold">3. </em>
      <em type="italic">Čuovvuleapmi </em>
    </p>
    <p>PP-bálvalus sáhttá čuovvulit dan láhkai, ahte dat rávve/bagada váhnemiid,</p>
    <p>mánáidgárddi bargiid ja skuvlla oahpaheddjiid. PP-bálvalus sáhttá lágidit doarjjaságastallamiid ohppiin, ja vejolaččat árvvoštallat viidáseappot čujuheami.   <em type="bold"> </em></p>
    <p>PP-bálvalusa barggu vuođđun lea oahpahusláhka, ee. dát paragráfat: <em type="bold"> </em></p>
    <p>
      <em type="italic">§ 5- 1 Vuoigatvuohta erenoamášoahpahussii  </em>
    </p>
    <p>
      <em type="italic">§ 5-3 Áššedovdi árvvoštallan </em>
    </p>
    <p><em type="italic">§ 5-4 Áššemeannudeapmi erenoamášoahpahusa mearrádusa oktavuođas </em>§ 5-6 <em type="italic">Pedagogalaš-psykologalaš bálvalus</em> </p>
    <p>§ 5-7 <em type="italic">Erenoamášpedagogalaš veahkki ovdal skuvlaagi</em> </p>
  </body>
</document>
