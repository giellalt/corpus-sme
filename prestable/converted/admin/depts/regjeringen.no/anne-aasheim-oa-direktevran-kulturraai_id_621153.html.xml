<document xml:lang="sme" id="no_id">
  <header>
    <title>Anne Aasheim ođđa direktevran Kulturráđđái - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>232</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/se/dep/kkd/preassaguovdda/Preassadieahus/2010/anne-aasheim-oa-direktevran-kulturraai.html?id=621153</origFileName>
    <parallel_text location="anne-aasheim-ny-direktor-i-kulturradet_id_621153.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Váldosisdollui</p>
    <p type="title">Anne Aasheim ođđa direktevran Kulturráđđái</p>
    <p type="title">Historjjálaš arkiiva</p>
    <p xml:lang="nob">Almmustahttináigodat Regjeringen Stoltenberg II</p>
    <p>Almmustahtti: Kulturdepartemeanta</p>
    <p>Stáhtaráđđi nammadii otne Anne Aasheim (48) ođđa direktevran Norgga Kulturráđđái. Aasheim lea leamaš doaimmaheaddjin Dagbladet áviissas ja NRK guovllu- ja ođasdirektevran. Dáid virggiid oktavuođas lea son vástidan viiddis organisašuvdna rievdadusaid ja nuppástuhttimiid.</p>
    <p>
      <em type="italic">Anne Aasheim ja kulturministtar Anniken Huitfeldt. Govva: Kulturdepartemeanta/Wenche Stadven Nybo </em>
    </p>
    <p>Stáhtaráđđi nammadii otne Anne Aasheim (48) ođđa direktevran Norgga Kulturráđđái. Aasheim lea leamaš doaimmaheaddjin Dagbladet áviissas ja NRK guovllu- ja ođasdirektevran. Dáid virggiid oktavuođas lea son vástidan viiddis organisašuvdna rievdadusaid ja nuppástuhttimiid.</p>
    <p>- Anne Aasheim lea dat buoremus maid mii sáhttit oažžut dán virgái. Sus lea viiddis hárjáneapmi bargat stuorra organisašuvnnain ja maiddái jođihit viiddis organisašuvdna rievdadusaid. Ja dasa lassin dovdá son hui bures norgga kultureallima, lohká stáhtaráđđi Anniken Huitfeldt.</p>
    <p>- Kulturráđis leat stuorra organisatuvrralaš hástalusat ovddabealde, ja mun háliidan dili láhčit nu bures go vejolaš čeahpes fágaolbmuide. Bušeahtta rievdadusat maid stáhtaráđđi almmuhii adde munnje daid vástádusaid maid dárbbašin vuostái váldit dán doaimma, muitala Aasheim.</p>
    <p>Norgga kulturráđis šaddet olu rievdadusat. Evttohuvvo sirdit ABMU arkiiva- ja museadoaimmaid Kulturráđđái ođđajagi rájes. Hálddahus duppalastojuvvo 50 bargis 90 bargiin. Jagi 2011 bušeahtas evttohuvvo dasto ahte Kulturráđđi galgá oažžut eanet válddi hálddašit almmolaš kulturdoarjagiid.</p>
    <p>Ledje oktanuppelohkái ohcci geat háliidedje direktevravirggi Kulturráđis.</p>
    <p>Aasheim álgá bargui nu johtilit go vejolaš ja go departemeanttain lea šiehtadallan.</p>
    <p>Preassas lea vejolaš deaivat Aasheima rabadettiin Kulturráđi bargiid oktasaščoahkkima, mii dollojuvvo Kulturráđis otne, bearjadaga golggotmánu 15.b. dii. 14.</p>
  </body>
</document>
