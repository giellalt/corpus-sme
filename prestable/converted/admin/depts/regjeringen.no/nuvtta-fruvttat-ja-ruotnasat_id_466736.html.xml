<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Nuvtta fruvttat ja ruotnasat - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>319</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/kd/pressesenter/pressemeldinger/2007/Nuvtta-fruvttat-ja-ruotnasat.html?id=466736</origFileName>
    <parallel_text location="forsok-med-skolemat-pa-ungdomstrinnet-.html_id=466736" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus  , 25.05.2007  </p>
    <section>
      <p type="title">Nuvtta fruvttat ja ruotnasat</p>
    </section>
    <section>
      <p type="title">Reviderejuvvon
                    našunálabušeahtta 2007</p>
    </section>
    <p>
      <em type="italic">Buot oahppiide skuvllain main leat nuoraidluohkát ožžot nuvtta fruvttaid ja ruotnasiid 2007 čavčča rájes. Reviderejuvvon našunálabušeahtas árvala ráđđehus juolludit 87 milliojovnna kruvnno sihkkarastit dán. Dasa lassin biddjo ruhta skuvlabiebmo- geahččalemiide. </em>
    </p>
    <p>– Lea deaŧalaš veahkki addime oahppiide buoret biebmodoalu ja dainna lágiin oažžut eanet ávkki oahpahusas, lohká máhttoninisttar Øystein Djupedal. </p>
    <p>Čielga nuoraidskuvllat (8.–10. luohkát) ja skuvllat main leat visot luohkát (1.–10. ceahki) mat álggáhit ráđđehusa frukta- ja ruonasáŋgiruššama.  Dát fátmmasta sullii 285 000 oahppi, ja skuvlaeaiggádis lea ovddasvástádus čađahit ortnega praktihkalaččat. </p>
    <p>– Iskkadeamit čájehit ahte leat nuoraidluohkáid oahppit geain leat heajumus borrandábiid. Dán oahppiidjovkui lea stuoramus ávki nuvttá fruvttaid ja ruotnasiid, ja lea dan dihte riekta álgit nuoraidskuvlla oahppiiguin, lohká Djupedal. </p>
    <p>Otná skuvlafruvtta doallanortnet, ja álgindoarjja dasa, jotkojuvvo oahppiide geaidda ođđa ortnet ii guoskka. </p>
    <p>Ráđđehus áigu seammás geahččalit iešguđetlágán skuvlabiebmoortnegiid ja geahččat dáid ovttas viiddiduvvon skuvlabeaivegeahččalemiin skuvlajagi 2007–2008. Evttohuvvo 23 millijovnna kruvnno geahččalandoaimmaide 2007 čavčča. Dát boahtá lassin geahččalemiide mat leat álggahuvvon ovdal. </p>
    <p>Gulahallanolbmot: Ossodatdirektevra Margaret Westgaard tlf. 22 24 76 30 Seniorráđđeaddi Gunnar Eie 22 24 73 88 </p>
    <p>Eambbo stáhtabušeahta birra Finansdepartemeantta neahttasiidduin </p>
    <p>Goallos bušeahttaportálii </p>
  </body>
</document>
