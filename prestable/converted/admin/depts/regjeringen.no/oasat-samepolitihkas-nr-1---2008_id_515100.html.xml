<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ođđasat sámepolitihkas nr 1 - 2008 - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>1809</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/aid/Dokumeanttat-/Aigecallagat-ja-odasreivvet/2008/oasat-samepolitihkas-nr-1---2008.html?id=515100</origFileName>
    <parallel_text location="nytt-om-samepolitikken-nr-1---2008.html_id=515100" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ođđasat sámepolitihkas nr 1 -
                  2008</p>
    </section>
    <p>
                    04.06.2008 - 5. jahkegeardi - Ođđasat
                    sámepolitihkas
                  </p>
    <list>
      <p type="listitem" xml:lang="nob">Stoltenberg ja
                      Hanssen Kárášjogas</p>
      <p type="listitem">Áigu sihkkarastit
                      sámiid vuoigatvuođaid</p>
      <p type="listitem">- Ain leat ollu hástalusat
                      sámepolitihkas</p>
      <p type="listitem">GOLLEGIELLA -
                      Davviriikkalaš sámi giellabálkkašupmi geigejuvvo
                      čakčat 2008</p>
      <p type="listitem">Addá 800 000
                      ruvnno sámekonferánsii  </p>
    </list>
    <p>
      <em type="italic">Stuorradiggedieđáhusa
                    ovdanbuktin</em>
    </p>
    <section>
      <p type="title" xml:lang="nob">Stoltenberg ja Hanssen
                    Kárášjogas</p>
    </section>
    <p>
      <em type="italic">Stáhtaministtar Jens Stoltenberg ja
                    bargo- ja searvadahttinministtar Bjarne Håkon
                    Hanssen almmuheigga stuorradiggedieđáhusa
                    sámepolitihka birra miessemánu  30. beaivvi
                    Sámedikki dievasčoahkkimis Kárášjogas. Soai
                    asttaiga maiddái čoahkkimastit sámediggeráđiin ja
                    galledit Kárášjoga dearvvašvuođaguovddáža.</em>
    </p>
    <p>- Lean erenoamáš ilus galledit Sámedikki seamma
                    beavvi go bargo- ja searvadahttinministtar buktá
                    ovdan ráđđehusa stuorradiggedieđáhusa sámepolitihka
                    birra – jure juste dáppe Kárášjogas ja Sámedikkis,
                    dajai Jens Stoltenberg sártnistis Sámediggái go son
                    vuosttaš gearddi galledii Kárášjoga
                    virggálaččat.</p>
    <p>Stáhtaministara sártni maŋŋá almmuhii Bjarne
                    Håkon Hanssen stuorradiggedieđáhusa sámepolitihka
                    birra, ja dieđáhus čalmmusta árgabeaivválaš
                    politihka; sámi geavaheaddji deaivvadeami almmolaš
                    hálddahusain. Giella ge deattastuvvo dehálažžan
                    dieđáhusas, ja sámegiela doaibmaplána lea okta
                    doaibmabijuin. Maiddái oahpahus, Sámedikki
                    dadjamus, ealáhusovddideapmi ja árvoháhkan,
                    rájáidrasttideaddji ovttasbargu ja
                    davviguovlopolitihkka leat guovdilis fáttát
                    stuorradiggedieđáhusas.</p>
    <p xml:lang="nob">
      <em type="italic">Hans Haugli, Jens Stoltenberg ja Bjarne Håkon
                    Hanssen. Govva: Hanne Klemetsen, Sagat.</em>
    </p>
    <p>Stoltenberg ja Hanssen beasaiga vásihit
                    beaivválaš politihka geavadis galledettiin
                    Kárášjoga dearvvašvuođaguovddáža maŋŋágo dieđáhus
                    lei buktojuvvon ovdan ja preassa lei beassan divvut
                    gažaldagaid. Kárášjoga sátnejođiheaddji, Kjell
                    Sæther, válddii sudno vuostá ja oahpistii sudno
                    guovddážis. Soai asttaiga dearvvahit guovddáža
                    máŋga geavaheaddji, ja vel háleštit dan bargiiguin.
                    Dearvvašvuođaguovddáža eanaš geavaheaddjit hállet
                    dušše sámegiela, ja danne lea gáibádus ahte bargit
                    ge hálddašit sámegiela. Danne háhká guovddáš
                    sámegielalaš bargiid Suomas, ja vel lágida
                    oahpahusa daidda bargiide geat eai hála
                    sámegiela.  </p>
    <p>Stáhtaministara galledeapmi Kárášjogas
                    loahpahuvvui lunšačoahkkimiin sámediggeráđiin, ja
                    Bjarne Håkon Hanssen fas bázii go áiggui galledit
                    Kárášjoga NAV-kontuvrra – mii maiddái lea geavatlaš
                    beaivválašpolitihka ovdamearka. Kontuvra ásahuvvui
                    skábmamánus 2007 ja nákce bures fállat bálvalusaid
                    sihke dáro- ja sámegillii, go gávccis logi bargis
                    leat sámegielagat.
                    Hanssen fáruinis beasai gullat kontuvrra barggu
                    birra, man ulbmil lea addit bures doaibmi
                    guovttegielat bálvalusfálaldaga, geahpidit
                    sosiálaveahki vuostáiváldiid logu ja čuovvolit
                    áššehasaid nu ahte sii <em type="italic">Bjarne Håkon Hanssen,
                    Mari Moen, Jan Terje Nedrejord
                    ja     </em> farggabut fas
                    máhccet doibmii. <em type="italic">Raimo
                    Valle            </em><em type="italic"> </em></p>
    <p>
                    _____________________________________________________________________________________________</p>
    <section>
      <p type="title">Áigu sihkkarastit sámiid
                    vuoigatvuođaid</p>
    </section>
    <p>
      <em type="italic">Ráđđehus áigu eambbo bidjat
                            iežas bargolistui sámi geavaheddjiid dili
                            go deaivvadit almmolaš hálddahusaiguin ja
                            bálvalusdoaimmaiguin. Jos sámi álbmogii
                            galget leat buorit ja norgalaččaiguin muđui
                            ovttadássásaš bálvalusfálaldagat, de
                            gáibiduvvo ahte almmolaš doaimmat dovdet
                            sámi dilálašvuođaid mat gullet sin
                            doaibmansurggiide.  </em>
    </p>
    <p>St.dieđ. nr. 28
                            (2007–2008) Sámepolitihkka
                              </p>
    <p>– Almmolašvuohta ferte čeahpput
                            meannudit sámi geavaheddjiiguin maiguin
                            deaivvadit árgabeaidilis. Dat lea dehálaš
                            dannego das sorjá guđege sámi olbmo čálgu
                            ja lágalaš oadjebasvuohta, cealká
                            stáhtaministtar Jens Stoltenberg.</p>
    <p>Sámepolitihka stuorradiggedieđáhusas
                            ráđđehus čalmmusta dehálažžan nannet
                            sámegiela ja buoridit sámegielalaš dieđuid
                            mat bohtet almmolaš hálddahusas ja
                            bálvalusdoaimmain. </p>
    <p>Ahte leat doarvái sámegielalaš ja
                            kulturmáhtolaš bargit, lea eaktu jos sámi
                            geavaheaddjit galget vásihit ahte
                            bálvalusdoaimmain lea buorre dássi, ja jos
                            fálaldagat galget leat doarvái buorit. Dát
                            lea dakkár ovddasvástádus mii gullá buot
                            almmolaš orgánaide, vaikko dan viidodat
                            sáhttá rievddaldit. </p>
    <p>Dearvvašvuođasuorggis lea omd. nu, ahte
                            suohkan, suohkanat ja
                            dearvvašvuođadoaimmahusat galget fuolahit
                            dárbbašlaš dulkaveahki jos
                            dearvvašvuođabargiin ii leat doarvái
                            giellamáhttu. Go dearvvašvuođabargiin lea
                            váillálaš giellaipmárdus, de dat sáhttá
                            dagahit boastto divššu ja dan ahte bahás
                            dávddat eai fuopmášuvvo doarvái árrat.</p>
    <p>Dađistaga eanet almmolaš doaimmat leat
                            heivehan iežaset fálaldagaid sámegielalaš
                            geavaheddjiide ja sámi álbmogii oppalohkái.
                            Seammás leat vel ain dálge ollu
                            doaimmahusat, sihke suohkanat, stáhtalaš
                            orgánat ja dearvvašvuođadoaimmahusat, mat
                            eai leat doarvái heivehan iežaset, ja
                            iskkadeamit čájehit dađe bahát ahte
                            sámegielalaš máhttu lea váillálaš almmolaš
                            orgánain. Nu lea dilli sihke sámegiela
                            hálddašanguovllu siskkobealde ja
                            olggobealde. </p>
    <p>– Jos sámegillii galgá leat oadjebas
                            boahtteáigi Norggas, de lea dárbu geahčadit
                            sámegiela seailluhanbargguid oppalohkái, ja
                            surggiid rájiin ja hálddahusdásiin
                            beroškeahttá. Ráđđehus danne áigu bovdet
                            Sámedikki ovttasbargat sámegiela
                            doaibmaplánain, nu cealká bargo- ja
                            searvadahttinministtar Bjarne Håkon
                            Hanssen.</p>
    <p>Loga sierra
                            preassadieđáhusa doaibmaplána
                            birra</p>
    <p>
      <em type="italic">Sámedikki sajádat</em>
    </p>
    <p>Ráđđehus áigu álggahit viiddis
                            láhkabargguid mat čielggasmahttet Sámedikki
                            formála sajádaga. Ráđđehusa áigumuš lea
                            sihkkarastit Sámediggái duohtadilálaš
                            váikkuhanválddi dain surggiin mat leat
                            dehálaččat sámi servodahkii, ja
                            čielggasmahttit Sámedikki friddja
                            sajádaga.
                            Dan barggu lea áigumuš hukset daidda
                            vásáhusaide mat leat Sámedikki ja stáhtalaš
                            eiseválddiid gulahallamiin. </p>
    <p>Loga sierra
                            preassadieđáhusa Sámedikki iešheanalaš
                            sajádaga birra</p>
    <p>
      <em type="italic">Muhtun doaibmabijut guovdilis
                            servodatsurggiin</em>
    </p>
    <list>
      <p type="listitem">Sámi divššohasaid vuoigatvuohta ja
                              dárbu oažžut heivehuvvon bálvalusaid, lea
                              dárbu ohcalit ja váldit vuhtii plánain,
                              čielggademiin ja mearrádusain mat
                              dahkkojuvvojit guvllolaš
                              dearvvašvuođadoaimmahusain.
                              Dearvvašvuođa- ja fuolahusdepartemeanta
                              áigu seammás buoridit diehtojuohkima
                              suohkanlaš ja fylkkasuohkanlaš
                              bálvalusaid dáfus.</p>
      <p type="listitem">Ráđđehus áigu kártet man muddui lea
                              duohta ahte skuvlavážžiid vuoigtatvuođat
                              oažžut dievas oahppofálaldagaid
                              sámegielas eai ollašuva, ja dat
                              vejolaččat galget buorránit.
                              Máhttodepartemeanta ovddida máŋga
                              doaibmabiju vuođđooahpahusa,
                              oahpponeavvuid, rávesolbmuid oahpahusa ja
                              sámi oahpaheddjiidohppui háhkama
                              várás. </p>
      <p type="listitem">Ráđđehus áigu nannet barggu
                              nuortalaččaid/goltálaččaid gillii ja
                              kultuvrii ávkin. Erenoamáš deaddu
                              biddjojuvvo dasa, ahte buoridit
                              rádjerasttideaddji ovttasbarggu
                              davviriikkalaš ja davviguvllolaš dásis,
                              ee. gielladoaimmaid, oahpahusa ja
                              oahpponeavvuid, dutkama ja alit
                              oahpahusa, mánáid ja nuoraid, ja
                              ealáhusaid ovddideami oktavuođas.
                              Ráđđehus áigu joatkit barggu mainna
                              áigumuš leat oažžut áigái davvi¬riikkalaš
                              sámekonvenšuvnna. </p>
      <p type="listitem">Ráđđehus áigu láhčit dilálašvuođaid
                              Sámediggái, vai sáhttá jođihit
                              iešheanalaš kulturpolitihka, ja árvaluvvo
                              ahte Sámediggi galgá oažžut
                              ovddasvástádussan vuoruhit áigeguovdilis
                              kulturhuksenprošeavttaid. Árvaluvvo
                              váldonjuolggadussan ahte
                              viessoláigoortnet geavahuvvo ođđa
                              kulturviesuide maid Sámediggi vuoruha ja
                              stáhta ruhtada.  </p>
      <p type="listitem">Ráđđehus dáhttu eambbo fuomášumi
                              dasa, mo sámepolitihkalaš ulbmilat ja
                              vuođđu¬duvvon vuoigatvuođat bohtet
                              geavatlaš ávkin čálgostáhta ortnegiin ja
                              fálaldagain, vai sámit sáhttet luohttit
                              dasa, ahte sin dárbbut váldojuvvojit
                              vuhtii. </p>
      <p type="listitem">Stivrenráđđádallamiin mat leat
                              stáhtalaš doaimmahusaiguin, ferte ulbmil
                              leat oažžut oidnosii sámi dárbbuid.
                              Dakkár áigumuš lea ee. Bargo- ja
                              čálgoetáhta, guvllolaš
                              dearvvašvuođa¬doaibmabijuid ja stáhtalaš
                              mánáidsuodjalusa dáfus.  </p>
      <p type="listitem">Buoridit sámegielalaš fidnomáhtolaš
                              olbmuid háhkama virggiide. Áigumuš lea
                              oažžut áigái nu buori virgáiháhkanvuođu
                              go vejolaš, ja movttiidit olbmuid váldit
                              oahpu sámegielas buot dásiin. Ráđđehus
                              áigu árvvoštallat doaibmabijuid mat
                              buoridivčče rekruhttema alit oahpahussii
                              mas ožžot máhtu sámegielas, omd.
                              davvisámegiela, julevsámegiela ja
                              lullisámegiela ovdakurssaid ja
                              stipeandaortnegiid.  </p>
      <p type="listitem">Ollugat leat vásihan ahte lea váttis
                              fidnet dulkaveahki. Ráđđehus danne áigu
                              ovttasráđiid Sámedikkiin ja Sámi
                              allaskuvllain geahčadit otnáš
                              dulkabálvalusa ja árvvoštallat makkár
                              doaibmabijuid lea dárbu álggahit
                              vuođđudan dihte buresdoaibmi
                              dulkabálvalusa. </p>
      <p type="listitem">Stuorra dárbu lea lasse- ja
                              joatkkaohppui sis guđet barget sámi
                              dilálašvuođaide guoski almmolaš surggiin.
                              Bargo- ja searvadahttindepartemeanta áigu
                              ovttasráđiid áššeguovdilis
                              departemeanttaiguin geahčadit makkár
                              vejolašvuođat leat addit Sámi allaskuvlii
                              eambbo váikkuheaddji sajádaga almmolaš
                              surggiide guoski oahppofálaldagaid addi
                              ásahussan, omd. oahpaheddjiide,
                              dearvvašvuođa- ja fuollabargiide,
                              almmolaš hálddahusaid áššemeannudeddjiide
                              ja jođiheddjiide, politiijaide ja
                              rihkkunbearráigehččiide, bargo- ja
                              čálgoetáhtii.</p>
    </list>
    <p>Sámediggi lea ožžon dieđuid dán barggus
                            mii lea leamaš stuorradiggedieđáhusain ja
                            dan sisdoaluin. Sámedikkiin šaddet vel
                            ráđđádallamat dieđáhusa doaibmabijuid
                            duohtan deavdimis ja čađaheamis. </p>
    <p>Ovddeš stuorradiggedieđáhus
                            sámepolitihka birra biddjojuvvui ovdan jagi
                            2001 (St. dieđ. nr. 55). Lassdieđáhus bođii
                            dasa jagi 2002 (St. dieđ. nr. 33).</p>
    <p>
                    _____________________________________________________________________________________________</p>
    <section>
      <p type="title">- Ain leat ollu
                    hástalusat sámepolitihkas</p>
    </section>
    <p>
      <em type="italic">Son sáhttá várra bosihastit dál,
                    stáhtačálli Raimo Valle, go stuorradiggedieđáhus
                    sámepolitihka birra lea almmuhuvvon. Son lea
                    oainnat ollu iežas bargoáiggis geavahan bargat
                    dieđáhusain dan rájes go nammaduvvui sámi áššiid
                    stáhtačállin golggotmánus diibmá.</em>
    </p>
    <p>- Rukses/ruoná ráđđehusa dehálaš ulbmil lea
                    addit nana ja buriid almmolaš bálvalusaid, ja nu
                    galgá dilli leat sámi guovlluin ge. Munnje lea
                    erenoamáš dehálaš mo čálgostáhta váldá vuostá
                    sámegielalaš geavaheaddjiid, ja dat guoská sihke
                    dearvvašvuođalágádussii, NAVii, skuvlalágádussii ja
                    mánáidgárdái, dadjá Raimo. – Sámepolitihkka ferte
                    čađahuvvot sihke báikkálaš ja guvllolaš dásis ge nu
                    ahte lea vejolaš fállat dakkár bálvalusaid mat leat
                    heivehuvvon sámi gillii ja kultuvrii buot surggiin
                    main almmolaš bálvalusat fállojuvvojit. Aiddo dat
                    čalmmustuvvo ge váldoáššin
                    stuorradiggedieđáhusas. </p>
    <p>Vaikko vel Raimo Valle ii leat leamaš
                    stáhtačálli guhkit go badjelaš jahkebeali, de lea
                    son rievtti mielde bargan sámepolitihkain oppa
                    ráves agis. Eaktodáhtolaš barggu bokte studeantan
                    ja máŋggalágan almmolaš bargojoavkkuid lahttun. Son
                    lea Romssa fylkkasuohkanis ge eanaš bargan sámi
                    áššiiguin, álggus sámekonsuleantan maŋŋá
                    sámepolitihkalaš ráđđeaddin ja virggis sadjásaš
                    stábahoavdan. Dan lassin son barggai oanehis
                    áigodaga Sámedikki vuolitdirektevran. Sus lea sihke
                    sámi ja kveana duogáš ja son dovdá bures kveana
                    digaštallama ge Norggas. </p>
    <p>Vaikko vel stuorradiggedieđáhus dál lea
                    almmuhuvvon, de dat ii mearkkaš ahte stáhtačállis
                    šaddet barggohis beaivvit. – Ain leat ollu
                    hástalusat, dál mii áigut fuolahit ahte dieđáhusa
                    doaibmabijut čađahuvvojit, earret eará ahte
                    sámegiela doaibmaplána ráhkaduvvo. Seammás
                    bargojuvvo vuoigatvuođaáššiiguin nu mo
                    Davviriikkalaš sámekonvenšuvnnain, minerálalágain,
                    luonddušláddjiivuođalágain ja Sámedikki ođđa
                    válgaortnega láhkaásahusaiguin. </p>
    <p>– Dat mii čuohcá čalbmái lea man viiddis saji
                    sámi áššit leat ožžon ráđđehusvuogádagas, ja man
                    dehálaš sajádat Sámedikkis lea dán vuogádagas.
                    Konsultašuvdnaortnet lea buorre vuogáidahttinneavvu
                    dán barggus, dadjá Raimo. Mii áigut dál viiddidit
                    ortnega maiddái bušeahttaáššiide. Sus lea buorre
                    gaskavuohta Sámediggái ja son dovdá eatnašiid
                    dikkis ja hálddahusas máŋgga jagi lagaš
                    ovttasabarggu geažil.  </p>
    <p>– Leaččan go son mun dat olmmoš gii lea leamaš
                    eanemus dievasčoahkkimiin? Dat dievasčoahkkimat eai
                    leat galle main mun in leat leamaš jagiid čađa,
                    loahpaha stáhtačálli.</p>
    <p>
                    _____________________________________________________________________________________________</p>
    <section>
      <p type="title">GOLLEGIELLA - Davviriikkalaš sámi
                    giellabálkkašupmi geigejuvvo čakčat 2008</p>
    </section>
    <p>
      <em type="italic">
                            Gollegiella - davviriikkalaš sámi
                            giellabálkkašupmi geigejuvvo goalmmát
                            geardde čakčat 2008 sámeministariid ja
                            sámediggepresidenttaid deaivvadeamis
                            Helssegis skábmamánus. Giellabálkkašupmi
                            addojuvvo ovttaskas olbmui dehe
                            organisašuvdnii Norggas, Ruoŧas, Suomas
                            dehe Ruoššas sámegiela
                            ovddideamis.</em>
    </p>
    <p>Giellabálkkašumi leat ásahan sámeáššiin
                            vástideaddji ministarat Norggas, Ruoŧas ja
                            Suomas ovttas dáid riikkaid
                            sámediggepresideanttaiguin. Bálkkašupmi
                            geigejuvvui vuosttaš geardde jagi 2004, ja
                            dat juhkkojuvvo juohke nuppi jagi.
                            Bálkkašumi sturrodat lea 12 500 euro.</p>
    <p><em type="italic">Giellabálkkašumi ulbmil</em>
                    Giellabálkkašumi ulbmilin lea váikkuhit sámegiela
                    ovddideapmái, gárggiidahttimii ja seailluheapmái
                    Norggas, Ruoŧas, Suomas ja Ruoššas. <em type="italic">Gii sáhttá oažžut
                    bálkkašumi?</em> Giellabálkkašupmi
                    juhkkojuvvo ovttaskas olbmuide (maiddái joavkkuide)
                    dehe servošiidda (omd. searvi, ovttastus, ásahus,
                    instituhtta) mat leat earenoamážit bidjan návccaid
                    sámegiela ovddideapmái, gárggiidahttimii dehe
                    seailluheapmái. Giellabálkkašupmi sáhttá addojuvvot
                    ovdamearkka dihte čálalaš, njálmmálaš dehe eará
                    bargguin mat gusket hui viidát sierra
                    servodatsurggiide. Bálkkašumi supmi sáhttá juogadit
                    eanet go ovtta vuoitái.</p>
    <p><em type="italic">Evttot kandidáhtat!</em>
                    Ovttaskas olmmoš, joavku dehe searvvuš Norggas,
                    Ruoŧas, Suomas ja Ruoššas sáhttá dahkat evttohusa
                    jagi 2008 bálkkašumi vuoitin. Evttohus bálkkašumi
                    vuoitin oktan čálalaš ákkastallamiin man guhkkodat
                    oažžu leat eanemustá 1-2 siiddu, galgá ollet
                    geassemánu 13. beaivvi rádjai dán čujuhussii:</p>
    <p>Gollegiella - árvvoštallanlávdegotti
                            čálli
                            Ellen Näkkäläjärvi
                            Sámediggi
                            Saarikoskentie 4
                            FIN-99870 ANÁR
                            FINLAND</p>
    <p>
                            Gollegiella</p>
    <p>
                    _____________________________________________________________________________________________</p>
    <section>
      <p type="title">Addá 800 000 ruvnno
                    sámekonferánsii</p>
    </section>
    <p>
      <em type="bold">Bargo- ja
                    searvádahttindepartemeanta lea mearridan doarjut
                    Sámiráđi 19. konferánssa 800 000 ruvnnuin.
                    Konferánsa lágiduvvo Roavvenjárggas Davvi Suomas
                    2008 golggotmánus.</em>
    </p>
    <p>
                    Ráđđehusas lea ulbmilin ovddidit sámiid
                    ovttastallama ja oktavuođaid riikarájiid rastá.
                    Sámiráđi rádjerasttideaddji bargu čuovvu juste dán
                    ulbmila, ja danin mii háliidit veahkehit vai 19.
                    sámekonferánsa sáhttá lágiduvvot, dadjá stáhtačálli
                    Raimo Valle.</p>
    <p>
                    Sámiráđđi lea ovttasbargoorgána Suoma, Norgga,
                    Ruoŧa ja Ruošša sámi organisašuvnnaide, ja lea
                    iešmearrideaddji sámi organisašuvdna (NGO).
                    Sámekonferánsa, mii lágiduvvo juohke njealját jagi,
                    lea Sámiráđi bajimus mearridanorgána. 19.
                    sámekonferánsa lágiduvvo Roavvenjárggas 27.10 –
                    2.11.08, ja sámi kulturárbi lea váldofáddán.</p>
    <p>
                    - Sámekonferánsa lea leamašan dehálaš
                    sámepolitihkalaš ovdáneapmái maŋŋel 2. máilmmisoađi
                    ja dat lea ain hui dehálaš sámi organisašuvnnaide
                    ja sáme- ja álgoálbmotpolitihkkii sihke
                    sisriikkalaš, davviriikkalaš ja gaskariikkalaš
                    perspektiivvas, dadjá Valle.
                    ____________________________________________________________________________________________

                    </p>
    <section>
      <p type="title">
                    Ođđasat sámepolitikas birra</p>
    </section>
    <p>
                    Almmustahtii Bargo- ja searvadahttindepartementa,
                    Sámi- ja minoritehtapolitihkalaš ossodat.</p>
    <p>Ovddasvástideaddji doaimmaheaddji: Petter
                    Drefvelin</p>
    <p>Doaimmaheaddji: Hanne Lauveng - E-poasta:
                     </p>
    <p>Bargo- ja searvadahttindepartementa
                    Poastačujuhus 8019 Dep, 0030 Oslo</p>
  </body>
</document>
