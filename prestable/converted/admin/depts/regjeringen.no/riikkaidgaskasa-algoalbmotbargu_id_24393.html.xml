<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Riikkaidgaskasaš álgoálbmotbargu - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>377</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/tema/Samepolitihkka/Riikkaidgaskasa-algoalbmotbargu.html?id=24393</origFileName>
    <parallel_text location="internasjonalt_urfolksarbeid.html_id=24393" xml:lang="nob"/>
    <parallel_text location="international-efforts-in-relation-to-ind.html_id=24393" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Riikkaidgaskasaš álgoálbmotbargu</p>
    </section>
    <p>Nogga eiseválddit oassálastet viššalit riikkaidgaskasaš álgoálbmotbarggu foraide. </p>
    <p>Norga lea aktiivvalaččat oassálastán ásahit ONa álgoálbmotáššiid bistevaš fora, ja lea leamaš bargojuhkosis mii lea ráhkadan ONa álgoálbmotvuoigatvuođaid julggaštusa. Davviguovlluin leat Norgga eiseválddit mielde Barentsovttasbarggus ja Árktalaš Ráđis. Norgga guottut riikkaidgaskasaš álgoálbmotáššiide hábmejuvvojit Sámedikki lagaš ovttasbargguin. </p>
    <section>
      <p type="title">
                      ONa julggaštus álgoálbmotvuoigatvuođaid
                      birra</p>
    </section>
    <p>ONa váldočoahkkin dohkkehii čakčamánu 13. b. 2007 oktasaš álgoálbmotjulggaštusa, maid stáhtat ja sierranas álgoálbmotjoavkkut lahka ovttasbarggadettiin ledje ráhkadan. </p>
    <section>
      <p type="title">
                      ONa álgoálbmotáššiid bistevaš fora</p>
    </section>
    <p>ONa álgoálbmotáššiid bistevaš fora lea ONa ekonomalaš ja sosiála ráđi (ECOSOCa) ráđđeaddi orgána. Fora galgá addit ráđiid ja rávvagiid áššiin mat gusket máilmmi álgoálbmogiid ekonomalaš ja sosiála ovdáneapmái, kultuvrii, oahpahussii, dearvvasvuhtii ja olmmošvuoigatvuođaide. Norga lea árjjalaččat oassálastán bargui man ulbmil lea leamaš ásahit ONa álgoálbmotáššiid bistevaš fora. </p>
    <section>
      <p type="title">
                      ILO-konvenšuvdna eamiálbmogiid vuoigatvuođaid
                      birra</p>
    </section>
    <p>ILO-konvenšuvnna nr 169 eamiálbmogiid ja čearddalaš álbmogiid hárrái iešmearrideaddji riikkain váldoprinsihppa lea eamiálbmogiid vuoigatvuohta seailluhit ja ain ovddidit iežaset kultuvrra, ja eiseválddiid geatnegasvuohta čađahit doaibmabijuid mat dorjot dán barggu. Norga čálii vuollái konvenšuvnna 1990. </p>
    <section>
      <p type="title">
                      Ovttasbargu Sámedikkiin riikkaidgaskasaš
                      álgoálbmotáššiin</p>
    </section>
    <p>Ráđđehus atná dehálažžan ahte ráđđehusa ja álgoálbmogiid ovddasteaddjit guoibmálagaid digaštallet ja šiehtadallet riikkaidgaskasaš álgoálbmotáššiid. Norgga guottut riikkaidgaskasaš álgoálbmotáššiide hábmejuvvojit Sámedikki lagaš ovttasbargguin. </p>
    <section>
      <p type="title">
                      Barentsovttasbargu</p>
    </section>
    <p>Álgoálbmotáššit leat dehálaččat Barentsovttasbarggus. Barentsguovllus ellet golbma álgoálbmoga - sámit, nenjehcat ja vepselaččat. Ii galli sajis máilmmis leat ná lagaš ovttasbargu gaskal álgoálbmogiid, riikkarájáid rastá. </p>
    <section>
      <p type="title">
                      Árktalaš ráđđi</p>
    </section>
    <p>Árktalaš Ráđđi galgá ovddidit ovttasbarggu ja oktiiordnema gaskal árktalaš riikkaid dakkár áššiin mat gullet árktalaš guovlluide. Álgoálbmogiid olles searvadahttin ja oassálastin árktalaš ovttasbargui lea guovddášášši. </p>
  </body>
</document>
