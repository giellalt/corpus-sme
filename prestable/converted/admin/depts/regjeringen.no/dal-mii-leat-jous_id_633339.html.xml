<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>- Dál mii leat jođus - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2011</year>
    <wordcount>369</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/oasat/nyheter/2011/--dal-mii-leat-jous.html?id=633339</origFileName>
    <parallel_text location="na-er-vi-i-gang.html_id=633339" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p>Ođas  , 10.02.2011  </p>
    <section>
      <p type="title">- Dál mii leat jođus</p>
    </section>
    <p>
      <em type="italic">Vuossárgga deaivvadeigga sámeministtar Rigmor Aasrud ja sámediggepresideanta Egil Olli Plassjes.  Čoahkkimiin čalmmustahtte dan politihkalaš barggu álggaheami, man olis bargagohtet Sámi vuoigatvuođalávdegotti árvalusaiguin, mat gusket sámiid vuoigatvuođadiliide Finnmárkku máttabealde. </em>
    </p>
    <p>- Ollu máŋggadáfot jearaldagat vurdet čoavdima, nu ahte proseassa šaddat gáibidit ollu, stáhtaráđđi Aasrud dadjalii čoahkkima maŋŋá. </p>
    <p>Sámi vuoigatvuođalávdegoddi II lea čielggadan čieža fylkka sámi guovlluid eatnamiid ja čázádagaid vuoigatvuođaid ja hálddašeami, Romssas davvin gitta Hedmárkui máddin. Árvalusat guoskkahit ollu iešguđetlágan fáttáid ja gáibidit viiddis proseassa báikkálaš ja guovlluguovdasaš beroštumiid ektui. Muhtumat lávdegotti árvalusain guoskkahit maid Finnmárkku. </p>
    <p>- Leat ollu sierralágan beroštumit, mat galget fátmmastuvvot, ja lean dál ovddemusat ásaheamen buriid ovttasbargooktavuođaid buot oasálaččaiguin, geaidda ášši guoská, stáhtaráđđi joatká. </p>
    <p>Sámi vuoigatvuođalávdegotti II árvalusat guoskkahit ollu departemeanttaid doaimmaide, maid ferte de bálddalastit bures. Danin ásahit dál virgeolbmuid joavkku, maid Ođasmahttindepartemeanta ja Justisdepartemeanta jođihit. </p>
    <p>Barggu ráhkkanit ollašuhttit viiddis proseassan, mas juohkit dieđuid ja háhkat dieđuid guovlluid ássiin, erenoamážit guovllu fylkkagielddaid, gielddaid, Sámedikki ja ealáhus- ja beroštumiservviid bokte. </p>
    <p>Aasrud ja Olli deaivvadeigga Eva Norfjell ja Magne Haugom bearašfitnodaga Rørosrein goađis, gos sudnuide guossohedje máttasámi herskos mállásiid. Maŋŋá beasaiga vel vuojašit herggiiguin. </p>
    <p>Govva: Rørosrein-bearašfitnodaga Eva Norfjell ja Magne Haugom, ovttas sámediggepresideanttain Egil Olliin ja sámeministariin Rigmor Aasrudiin. Govven: FAD   </p>
    <p>Govva: Buohkat leat boahtán čoahkkimii, mainna álggahit Finnmárkku máttabeale Sámi vuoigatvuođalávdegotti barggu čuovvuleami. Govven: FAD     </p>
    <p>Govva: Stáhtaráđđi Aasrud váldimin máttasámi herskuid. Govven: FAD   </p>
    <p>Govva: Sámeministtar Rigmor Aasrud ja sámediggepresideanta Egil Olli reagas. Govven: FAD  </p>
    <p>    </p>
  </body>
</document>
