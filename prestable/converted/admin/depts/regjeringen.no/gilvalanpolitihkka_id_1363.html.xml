<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Gilvalanpolitihkka - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>376</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/fadd/Gilvalanpolitihkka.html?id=1363</origFileName>
    <parallel_text location="konkurransepolitikk.html_id=1363" xml:lang="nob"/>
    <parallel_text location="competition-policy.html_id=1363" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Gilvalanpolitihkka</p>
    </section>
    <p>Ráđđehusa politihka guovdilis oassi lea ahte servodaga resurssat galget geavahuvvot beaktilit. Gilvaleapmi lea dehálaš váikkuheaddji neavvu go galgat čađahit ulbmila, ahte galgá leat buorre ja govttolaš gálvo- ja bálvalusbuvttadeapmi bođolaš ja almmolaš suorggis, vai dat leat ovdun geavaheaddjiide. </p>
    <p>Ođasmahttinministarii lea čohkkejuvvon ovddasvástádus suorgerájáid rasttideaddji gaskaomiin mat geavahuvvojit gilvalanpolitihkii. Dasa gullet doaibmabijuid vástesaš gilvalanláhkaásahus, njuolggadusat almmolaš doarjagiid birra ja njuolggadusat almmolaš skáhppomiid birra. Gilvobearráigeahčču gullá Ođasmahttin-, hálddahus- ja girko­departe­meantta vuollái, ja dat geahččá oktilaččat bearrái mo iešguđetlágan gilvalan­márkanat gilvalit, ja dan bearráigeahču vuođđu lea gilvalanláhkaásahusa mearrádusat. </p>
    <p>Gilvaleapmi dahká dan ahte fitnodagat beavttálmuvvet ja doalahit hattiid ja goluid vuollegis dásis.  Go fitnodagat fertejit gilvalit gaskaneaset, de ovdána hutkáivuohta ja gálvvuid buvttadeapmi váldá geavaheaddjiid dárbbuid eambbo vuhtii. Dan vuođul norgalaš ealáhus­doaimmat šaddet čeahpibut gilvalit. Ráđđehus danne áigu jođihit dakkár politihka mii ovddida gilvaleami. Seammás lea Soria Moria-julggaštusa vuođul čielggas ahte ráđđehus baicce áigu návccaid bidjat oktasašgotti vástesaš čovdosiidda dakkár dehálaš buorredilálašvuođa surggiin go oahpahusas, dearvvasvuođas ja váitagis, ja almmolaš stivremii, iige diktit gilvaleami ja bođolaš (priváhta) doaimmaid daid mearridit. </p>
  </body>
</document>
