<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Doarjja rádjerasttildeaddji gielladoaimmaide Deanus - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>280</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/aid/preassaguovdda/preassadieahusat/2009/doarjja-radjerasttildeaddji-gielladoaimm.html?id=574210</origFileName>
    <parallel_text location="stotte-til-grenseoverskridende-spraktilt.html_id=574210" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 21.08.2009 </p>
    <p>Nr.: 119 </p>
    <section>
      <p type="title">Doarjja rádjerasttildeaddji gielladoaimmaide
                    Deanus</p>
    </section>
    <p>
      <em type="italic">Ráđđehus doarju sámi giella-, skuvla- ja
                    mánáidgárddi ovdánahttinprošeavtta Deanus 100 000
                    ruvnnuin. Dát lea ovttasbarganprošeakta gaskal
                    Deanu gieldda ja Ohcejoga gieldda
                    Suomas.</em>
    </p>
    <p>Suoma-beale Ohcejoga skuvlla  ja
                    norgga-beale Sirpmá skuvlla gaskkas lea máŋga jagi
                    leamašan ovttasbargu sámegielat ja sámi kultuvrra
                    oahpahusain. Gielddat maiddai ovttasbarget sámi
                    mánáidgárdde fálaldagain.  Dál háliidit
                    gielddat ovddidit ja nannet ovttasbarggu ja leat
                    ovdánahttán prošeavtta mas lea sáhka ovttasbarggus
                    oahppoplánaid, bajásšaddanplánaid, ovdánahttimis
                    sámegielat oahpponeavvuid ja addit fágalaš doarjaga
                    ja veahki sidjiide geat barget bajásšaddamiin ja
                    skuvllain. Prošeakta ovttasbargá Sámi allaskuvllain
                    áimmahuššamis máhtolašvuođa prošeavtta birra. 
                    Sámegiela doaibmaplána čuovvoleamis deattuhuvvo
                    ahte juste dákkár ovttasbarggu galgá nannet.</p>
    <p>- Ovttasbargu rájáid rastá sámegiela oahpahusa
                    oktavuođas lea dehálaš vai nanne oahpahusa ja
                    mánáid giellaovdáneami. Dát addá buori vásáhusaid
                    ja vuođu mii šattašii ávkin ja vuođđun ovttasbargui
                    rájáid rastá eará guovlluin riikkas, dadjá bargo-
                    ja searvadahttinministtar, Dag Terje
                    Andersen.</p>
  </body>
</document>
