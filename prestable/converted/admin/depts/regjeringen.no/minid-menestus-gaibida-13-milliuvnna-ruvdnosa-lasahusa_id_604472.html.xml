<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>MuID-menestus gáibida 13 milliuvnna ruvdnosaš lasáhusa - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>368</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/pressesenter/pressemeldinger/2010/MinID-menestus-gaibida-13-milliuvnna-ruvdnosa-lasahusa.html?id=604472</origFileName>
    <parallel_text location="minid-suksess-krever-13-millioner-kroner-mer.html_id=604472" xml:lang="nob"/>
    <parallel_text location="minid-suksess-krev-13-millionar-kroner-meir.html_id=604472" xml:lang="nno"/>
    <parallel_text location="eid-success-creates-demand-for-more-government-funding.html_id=604472" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 11.05.2010 </p>
    <section>
      <p type="title">MuID-menestus gáibida 13 milliuvnna ruvdnosaš
                    lasáhusa</p>
    </section>
    <p>
      <em type="italic">Badjel beali riikka rávis álbmogis lea
                    alccesis háhkan MuID, ja sihke geavaheddjiid lohku
                    ja sisaloggenlohku lea ain stuorrumin.  - MuID
                    lea šaddan hirbmat menestus, go geavaheapmi lea
                    duppalaston maŋimuš jagi. Danin evttoha ráđđehus
                    13-milliuvdnasaš lássejuolludeami, dadjá 
                    ođasmahttinministtar Rigmor Aasrud.</em>
    </p>
    <p>Eanet ja eanet ássit válljejit elektrovnnalaččat
                    gulahallat almmolaš ásahusaiguin.</p>
    <p>- MuID lea menestus danin go lea nu álki
                    dihtorčovdosa geavahit. Elektrovnnalaš ID lea
                    dárbbašlaš, nu ahte riikka ássiide álkimus vuohki
                    váldit oktavuođa almmolaš ásahusaiguin šaddá
                    digitála vuogádaga bokte. Go sáhttá buot dahkat
                    šearpmas, de seastá almmolašvuohta ruđaid, ássiide
                    šaddá álkit, ja manná jođánabbot maid, dadjá
                    ođasmahttinministtar.</p>
    <p>Riegádan- ja persovdnanummiriin, iešválljejuvvon
                    beassansániin ja lasi beassansániin mii doaibmá
                    oktii ja mii sáddejuvvo geavaheaddjái sms 
                    bokte, besset geavaheaddjit addit selvána, lonuhit
                    fástadoaktára, addit NAV:ii dieđihankoartta, ohcat
                    skuvlasaji ja lohkanloana, oaidnit iežaset
                    penšundieđuid ja máŋgga eará almmolaš
                    bálvalusaid.</p>
    <p>Leat ain eanet ahte eanet almmolaš ásahusat mat
                    geavahišgoahtit MuID. Evttohuvvon 13-milliuvnnasaš
                    lassejuolludeapmi reviderejuvvon našunálabušeahtas
                    lea dárbbašlaš jus galgat nagodit gieđahallat lasi
                    geavaheami sihke ássiid ja almmolaš etáhtaid bealis
                    mat háliidit váldit atnui MuID dihtorčovdosa. 2 150
                    000 Norgga ássiin geat leat badjel 15 jagi geavahit
                    dál MuID.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Gulahallanhoavda
                      Frode Jacobsen</p>
    </section>
    <p>Telefovdna:</p>
    <p>22 24 46 33</p>
    <p>Mobiila:</p>
    <p>995 23 495</p>
    <p>Fáksa:</p>
    <p>22 24 27 10</p>
  </body>
</document>
