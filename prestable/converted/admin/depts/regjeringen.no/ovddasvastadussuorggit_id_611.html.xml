<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ovddasvástádussuorggit - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>373</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/kd/Departemeantta-birra/Ovddasvastadussuorggit.html?id=611</origFileName>
    <parallel_text location="ansvarsomraader.html_id=611" xml:lang="nob"/>
    <parallel_text location="ansvarsomrade.html_id=611" xml:lang="nno"/>
    <parallel_text location="areas-of-responsibilities.html_id=611" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <section>
      <p type="title">Ovddasvástádussuorggit</p>
    </section>
    <p>Máhttodepartemeanttas lea ovddasvástádus
                    servodatsurggiin mat leat deaŧalaččat midjiide jus
                    galgat stuorrut ja ovdánit – sihke ovttaskas
                    olmmožin ja servodahkan. Mánáidgárddiin, 
                    oahpahus- ásahusain ja dutkanbirrasiin lea seammás
                    deaŧalaš kulturguoddi- ja
                    kulturgaskkusteaddjidoaima. Ovdánahttin, rievdan ja
                    nuppástuhttin fertejit vázzit giehtalaga
                    árbevieruid ja árvvuid seailluhemiin ja
                    viidáseappot doalvvuhemiin.</p>
    <p>MD bargá ahte Norggas galgá leat buorre ja
                    beaktilis oahppovuogádat ja árjjalš ja hutkkás
                    dutkanbirrasat. Mii dárbbašit daid ásahusaid jus
                    mii galgat nágodit deaividit hástalusaiguin
                    máilmmis gos kapitála ja máhttu rastidit rájiid,
                    gos diehtojuohkin- ja bioteknologiija buvttihit
                    ođđa vejolašvuođaid ja ehtalaš hástalusaid, gos
                    máhttu lea deaŧaleamos
                    kapitála.     
                    KD ubmil lea ahte buohkain galgá leat vejolašvuohta
                    searvat ja váikkuhit máhttoservodaga ovdáneapmái.
                    Deaŧalaš eaktun oláhit dán ulbmila lea
                    máhttossektor mas lea gálga ovdánahttit, gakkustit
                    ja ávkkastallat ođđa máhtu.</p>
    <p>Eanas oassi stáhta doarjagis vuođđoskuvlii ja
                    joatkka ohppui manná Gieldda- ja
                    guovlludepartemeantta bušeahta badjel oassin
                    gielddaid ja fylkkagielddaid sisaboahtovuogádagas.
                    Vuođđoskuvlaoahppu lea gielddaid ovddasvástádus, ja
                    joatkka oahppu lea fas fylkkagielddaid
                    ovddasvástádus.</p>
    <p>  <em type="italic">Departemeantta
                    barggut:</em></p>
    <list>
      <p type="listitem">Mánáidgárddit.</p>
      <p type="listitem">Vuođđoskuvlaoahppu, Skuvlla astoáiggeortnet,
                      earenoamášpedagoglaš
                      gelbboalšvuođaguovddážat.</p>
      <p type="listitem">Joatkka oahppu, mii lea oahppu skuvllas ja
                      bargoeallima fágaoahppu.</p>
      <p type="listitem">Alit oahpposásahusat, Statens lånekasse for
                      utdanning (Stáhta loatnakássa oahpahussii),
                      Doarjja studeanttaid buorredillái.</p>
      <p type="listitem">Rávisolbmuid oahpahus ja eallinguhkosaš
                      oahppu buot oahpposurggiin ovttas iešguđet
                      lágideddjiiguin.</p>
      <p type="listitem">Dutkanášši departemeanttaid gaskka,
                      vuođđojuolludus Dutkanráđđái, dutkanásahusaide ja
                      riikkaidgaskasaš prográmmaide ja ásahusaide,
                      Meteorologisk instituttii.</p>
      <p type="listitem">Bargiid. ja organisašuvdnaáššit, IT oahppu ja
                      dásseárvu.</p>
      <p type="listitem">Hálddašanbarggut, bušeahtta ja
                      rehketdoallu.
                       </p>
    </list>
  </body>
</document>
