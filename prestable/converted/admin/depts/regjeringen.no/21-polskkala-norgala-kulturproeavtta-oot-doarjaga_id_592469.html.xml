<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>21 polskkalaš-norgalaš kulturprošeavtta ožžot doarjaga - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>326</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/kkd/preassaguovdda/Preassadieahus/2010/21-polskkala-norgala-kulturproeavtta-oot-doarjaga.html?id=592469</origFileName>
    <parallel_text location="21-polsk-norske-kulturprosjekter-far-stotte.html_id=592469" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 29.01.2010 </p>
    <p>Nr.: 05/10 </p>
    <section>
      <p type="title">21 polskkalaš-norgalaš kulturprošeavtta ožžot
                    doarjaga</p>
    </section>
    <p>21 ođđa ovttasbargoprošeavtta leat dál
                    dohkkehuvvon ruhtaduvvot Kulturlonohallanfoanddas.
                    Prošeavttat fátmmastit lávdedáidaga, musihka,
                    kulturárbbi, govvadáidaga, girjjálašvuođa ja
                    arkiivva ja dat siskkildit doaimmaid sihke Buolas,
                    Norggas ja Islánddas.  </p>
    <p>
                    Prošeavttat mat ožžot doarjaga 4. almmuhanvuoru
                    maŋŋá (pdf)</p>
    <p>– Kulturlonohallanfoanda lea dehálaš veahkki mii
                    váikkuha lasihit máhtu ja beroštumi sihke Norgga ja
                    Buola kultuvrras, ja dat lea dakkár ovdamearka mii
                    čájeha ahte EØS-ruđat dađistaga buoridit Buola ja
                    Norgga gaskasaš oktavuođaid ja ovttasbarggu.
                    Beroštupmi foanddas lea stuoris sihke Buolas ja
                    Norggas ja buorit ja gelddolaš prošeavttat mat
                    gokčet kultursuorggi viidát, leat ožžon
                    ruhtadoarjaga foanddas, dadjá kulturministtar
                    Anniken Huitfeldt.</p>
    <p>Kulturlonohallanfoanda Buolain ásahuvvui jagi
                    2008 ja dan hálddaša Buola kulturdepartemeanta.
                    Foanddas leat lagabui 90 milj. ruvnno ja dan
                    ruhtadit eanaš norgalaš EØS-ruđat. Foanda doarju
                    kultuvrralaš lonohallama mat leat Buola oasálaččaid
                    ja ohcciid ja Norgga, Islándda ja Lichtensteina
                    oasálaččaid ja ohcciid ovttasbargoprošeavttat.
                    Ulbmil lea nanosmahttit Buola ja juolludeaddji
                    riikkaid gaskasaš gulahallama ja kultuvrralaš
                    ovttasbarggu.   </p>
    <p>Dát lea njealját oktiibuot viđa plánejuvvon
                    almmuheamis. Maŋimus ohcanvuorru galgá almmuhuvvot
                    njukčamánu álggus dán jagi. Eanet dieđuid
                    prošeavttaid ja ohcanproseassaid birra leat
                    gávdnamis dás: Kulturlonohallanfoandda
                    ruoktosiidu .</p>
    <p>Kulturdepartemeanta oktiiordne foandabarggu
                    Norggas, ovttasráđiid Norgga kulturráđiin,
                    ABM-ovddidemiin ja Riikkaantikvárain. Don sáhtát
                    maiddái váldit oktavuođa dása: .</p>
  </body>
</document>
