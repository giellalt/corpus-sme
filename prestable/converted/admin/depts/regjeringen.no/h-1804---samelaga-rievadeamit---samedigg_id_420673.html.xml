<document xml:lang="sme" id="no_id">
  <header>
    <title>H-18/04 - Sámelága rievadeamit - Sámediggi lea váldán badjelasas ovddasvástádusa girjet sámi jienastuslogu  - regjeringen.no</title>
    <genre code="admin"/>
    <author>
      <person firstname="" lastname="Kommunal- og moderniseringsdepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>368</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/se/dep/krd/Dokumeanttat/Johtoallosat/2004/h-1804---samelaga-rievadeamit---samedigg.html?id=420673</origFileName>
    <parallel_text location="rundskriv-h-1804_id_420673.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p xml:lang="nno">Rundskriv H-18/04 - regjeringen.no</p>
    <p xml:lang="nob"><em type="italic">Innledning </em>Stortinget vedtok den 30. mars 2004 endringer i lov av 12. juni 1987 nr. 56 om Sametinget og andre samiske rettsforhold (sameloven). Vedtaket gjelder endringer i samelovens § 2-6 Samemanntallet som er gjort på bakgrunn av Ot.prp. nr. 26 (2002-2003) og Innst. O. nr. 53 (2003-2004) fra Stortingets kommunalkomité. </p>
    <p xml:lang="nob">Lovendringen trådte i kraft 14. mai 2004.</p>
    <p xml:lang="nob"><em type="italic">Sametinget fører samemanntallet sentralt </em>I samelovens § 2-6 er det tilføyd et nytt annet ledd som lyder: <span type="quote" xml:lang="nob">”Begjæring om innføring i samemanntallet rettes til Sametinget”</span>. I samme bestemmelse er det presisert at <span type="quote" xml:lang="dan">”Samemanntallet skal føres kommunevis”</span>. </p>
    <p xml:lang="nob">Lovendringen innebærer at Sametinget har overtatt bostedskommunenes ansvar for innføring og strykninger i samemanntallet på grunnlag av mottatte begjæringer. Sametinget har ansvaret for den samlede manntallsføringen og for at manntallet føres kommunevis.</p>
    <p xml:lang="nob">Begjæringer skal oversendes løpende til Sametinget Lovendringen innebærer videre at ansvaret for godkjenning av begjæringer om innføringer og strykninger i samemanntallet flyttes fra den enkelte kommune til Sametinget. Begjæring om innføring i samemanntallet rettes til Sametinget. Kommuner som mottar begjæringer, skal sørge for at disse blir oversendt løpende til Sametinget.</p>
    <p xml:lang="nob"><em type="italic">Kommunevis valgmanntall </em>Sametinget vil, i samarbeid med Sentralkontoret for folkeregistrering, foreta innføringer i det sentrale folkeregisteret og sørge for at kommunene får et oppdatert valgmanntall til sametingsvalg. Fristen for søknad om innføring i samemanntallet er i samevalgforskriften foreslått satt til 31. mai. </p>
    <p xml:lang="nob">De nærmere regler om utlegging av samemanntallet, om adgang til retting og om underretning om endringer, vil som tidligere bli fastsatt i forskrift om sametingsvalg i medhold av samelovens § 2-11. Vi viser i denne forbindelse til utkast til forskrift om sametingsvalget, som for tiden er ute til høring. I forskriftsutkastet legges det opp til at samemanntallet skal oppdateres så lenge det er praktisk mulig frem til valgdagen.</p>
    <p xml:lang="nob">Departementet vil presisere at det er Sametinget som har ansvaret for å foreta rettinger/innføringer i samemanntallet, og å videreformidle oppdaterte samemanntall til kommunene. Kommunene har intet ansvar når det gjelder ajourhold av samemanntallet frem til valgdagen.</p>
    <p xml:lang="nob"><em type="italic">Andre endringer </em>Sametinget er ved denne lovendringen også tillagt departementets tidligere myndighet til å gi samtykke til bruk av samemanntallet, blant annet til forskningsformål. </p>
    <p xml:lang="nob">Den fullstendige teksten til sameloven er tilgjengelig hos Lovdata: www.lovdata.no</p>
    <p xml:lang="dan">Med hilsen</p>
    <p xml:lang="nob">Drefvelin Petter (e.f.) ekspedisjonssjef</p>
    <p>Máret Guhttor avdelingsdirektør</p>
  </body>
</document>
