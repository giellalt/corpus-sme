<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>3 Gulaskuddan ja ráđđádallamat - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>1099</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-/3.html?id=461195</origFileName>
    <parallel_text location="3.html_id=446521" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Od.prp. nr. 25 (2006-2007) </p>
    <section>
      <p type="title">Boazodoallolága birra</p>
    </section>
    <section>
      <p type="title">3 Gulaskuddan ja
                          ráđđádallamat</p>
    </section>
    <section>
      <p type="title">3.1 Gulaskuddan</p>
    </section>
    <p>Eanandoallodepartemeantta reivve mielde njukčamánu 1. beaivvi 2002 sáddejuvvui čielggadus gulaskuddamii. Gulaskuddanreivves namuhuvvojedje lávdegotti árvalusa váldočuoggát. Eanandoallodepartemeanta ovddidii bealistis gažaldaga berrešii go lágas leat mearrádus dan birra ahte bajimus eiseválddis lea vuoibmi bagadit vuolit eiseválddiid ja rievdadit mearrádusaid maid dat dahket. </p>
    <p>Gulaskuddanáigemearri lei borgemánu 15. beaivi 2002. Muhtun gulaskuddanásahusat ožžo guhkiduvvon áigemeari. Soahpamuša mielde departemeanttain gieđahalai Sámediggi ášši maŋŋel go earát ledje ovddidan cealkámušaideaset. Sámediggi gieđahalai ášši guovvamánu 27. beaivvi 2003. </p>
    <p>Gulaskuddanreive ja čielggadeapmi sáddejuvvui dáidda: </p>
    <list>
      <p type="listitem">Norgga Boazosápmelaččaid Riikkasearvi (NBR) </p>
      <p type="listitem">Sámediggi </p>
      <p type="listitem">Boazodoallostivra </p>
      <p type="listitem">Nuorta-Finnmárkku, Oarje-Finnmárkku, Romssa, Nordlándda, Davvi-Trøndelága ja Lulli-Trøndelága/Hedmárkku guovllustivrrat </p>
      <p type="listitem">Boazodoallohálddahus </p>
      <p type="listitem">Orohagat </p>
      <p type="listitem">Lulli-Norgga boazoservviid gulahallanlávdegoddi </p>
      <p type="listitem">Norgga Boanddaidsearvi </p>
      <p type="listitem">Norgga boanddaid- ja smávvadálolaččaid searvi </p>
      <p type="listitem" xml:lang="nob">Norges Fjellstyresamband </p>
      <p type="listitem">Norgga Luonddugáhttensearvi </p>
      <p type="listitem">Norgga Elliidsuodjalus </p>
      <p type="listitem">Departemanttat </p>
      <p type="listitem" xml:lang="nob">Finnmárkku, Romssa, Nordlándda, Davvi-Trøndelága, Lulli-Trøndelága, Møre ja Romsdal, Sogn ja Fjordane, Hedmárkku, Opplándda ja Buskerud fylkkagielddat </p>
      <p type="listitem" xml:lang="nob">Finnmárkku, Romssa, Nordlándda, Davvi-Trøndelága, Lulli-Trøndelága, Møre ja Romsdal, Sogn ja Fjordane, Hedmárkku, Opplándda ja Buskerud fylkkamánnit </p>
      <p type="listitem">Finnmárkku, Romssa, Nordlándda, Davvi-Trøndelága, Lulli-Trøndelága, Møre ja Romsdal, Sogn ja Fjordane, Hedmárkku, Opplándda ja Buskerud fylkkaeanandoallostivrrat </p>
      <p type="listitem">Finnmárkku, Romssa ja Davvi-Trøndelága gielddat </p>
      <p type="listitem">Nordlándda gielddaide, earret Bø, Flakstad, Moskenes, Røst, Træna, Vega, Vestvågøy, Værøy ja Øksnes </p>
      <p type="listitem">Gielddaide Selbu, Tydal, Holtålen, Røros, Midtre Gauldal, Rennebu, Meldal ja Oppdal Lulli-Trøndelágas </p>
      <p type="listitem">Gielddaide Os ja Engerdal Hedmárkkus </p>
      <p type="listitem" xml:lang="nob">Gielddaide Lom, Vågå, Gausdal, Øystre Slidre, Vang, Vestre Slidre, Nord-Aurdal, Sør-Aurdal, Etnedal ja Nordre Land Opplánddas </p>
      <p type="listitem" xml:lang="nob">Gielddaide Luster ja Årdal Sogn ja Fjordane fylkkas </p>
      <p type="listitem">Gielddaide Hol, Hemsedal, Gol, Nes ja Flå Buskerudas </p>
      <p type="listitem">Politijadirektoráhtta </p>
      <p type="listitem">Ráđđehusadvokáhtta </p>
      <p type="listitem">Siviilaáittardeaddji </p>
      <p type="listitem">Ovttadássásašvuođaáittardeaddji </p>
      <p type="listitem">Stáhta elliiddearvvašvuođageahčču </p>
      <p type="listitem" xml:lang="nob">Statskog SF </p>
      <p type="listitem">Luondduhálddašandirektoráhtta </p>
      <p type="listitem">Stáhta luonddubearráigeahčču </p>
      <p type="listitem">Sis-Finnmárkku Riekteveahkkekántuvra </p>
      <p type="listitem">Sámevuoigatvuođalávdegoddi </p>
      <p type="listitem">Plánaláhkalávdegoddi </p>
      <p type="listitem">Gielddaid guovddášlihttu </p>
      <p type="listitem">Duopmársearvi </p>
      <p type="listitem">Norgga Advokáhttasearvi </p>
      <p type="listitem" xml:lang="nob">Norsk Naturforvalterforening </p>
      <p type="listitem" xml:lang="nob">Norsk Tjenestemannslag </p>
      <p type="listitem">Oahppolihttu </p>
      <p type="listitem" xml:lang="nob">Flerfaglig FellesOrganisasjon – 2fo </p>
    </list>
    <p>Jearaldagaid olis sáddejuvvui čielggadeapmi maŋŋel maiddái soames earáide: </p>
    <p>Čuovvovaččat leat ovddidan realitehtacealkámušaid: </p>
    <list>
      <p type="listitem" xml:lang="nob">Tranøy kommune </p>
      <p type="listitem" xml:lang="nob">Meldal kommune </p>
      <p type="listitem" xml:lang="nob">Rennebu kommune </p>
      <p type="listitem" xml:lang="nob">Midtre Gauldal kommune </p>
      <p type="listitem" xml:lang="nob">Verran kommune </p>
      <p type="listitem" xml:lang="nob">Rindal kommune </p>
      <p type="listitem">Davvi-Trøndelága guovllustivra </p>
      <p type="listitem">Muosát gielda </p>
      <p type="listitem">Finnmárkku Guovddášbellodat </p>
      <p type="listitem">Čáhcesullo gielda </p>
      <p type="listitem">Álttá gielda </p>
      <p type="listitem">Bargo- ja hálddašandepartemeanta </p>
      <p type="listitem" xml:lang="nob">Davvi-Trøndelága fylkkamánni </p>
      <p type="listitem">Stáhta elliiddearvvašvuođageahčču </p>
      <p type="listitem">Ovttadássásašvuođaáittardeaddji </p>
      <p type="listitem">Orohat 20 Kvaløy/Fálá </p>
      <p type="listitem">Norgga Elliidsuodjalus </p>
      <p type="listitem">Nordlándda fylkkamánni </p>
      <p type="listitem" xml:lang="nob">Oljo- ja energiijadepartemeanta </p>
      <p type="listitem">Olggut Romssa Boazosámisearvi </p>
      <p type="listitem" xml:lang="nob">Marit M. Sara Eira </p>
      <p type="listitem">Orohat 32-Silvvetnjárga </p>
      <p type="listitem" xml:lang="nob">Romssa fylkkamánni </p>
      <p type="listitem" xml:lang="nob">Rendal Renselskap </p>
      <p type="listitem">Sis-Finnmárkku Riekteveahkkekántuvra </p>
      <p type="listitem">Norgga Advokáhttasearvi </p>
      <p type="listitem">Porsáŋggu gielda </p>
      <p type="listitem">Finnmárkku fylkkamánni </p>
      <p type="listitem">Nordlándda fylkkagielda </p>
      <p type="listitem" xml:lang="nob">Finansdepartemeanta </p>
      <p type="listitem">Orohat 33 Spalca </p>
      <p type="listitem">Johtolatdepartemeanta </p>
      <p type="listitem">Guovdageainnu suohkan </p>
      <p type="listitem" xml:lang="nob">Flerfaglig FellesOrganisasjon – 2fo </p>
      <p type="listitem">Harstad gielda </p>
      <p type="listitem">Lulli-Trøndelága/Hedmárkku guovllustivra </p>
      <p type="listitem" xml:lang="nob">Surnadal kommune </p>
      <p type="listitem">Romssa guovllustivra </p>
      <p type="listitem">Hammerfeastta gielda </p>
      <p type="listitem">Kárášjoga gielda </p>
      <p type="listitem">Finnmárkku fylkkaeanandoallostivra </p>
      <p type="listitem">Hedmárkku fylkkamánni </p>
      <p type="listitem">Ráđđehusadvokáhtta </p>
      <p type="listitem">Ealáhus- ja gávpedepartemeanta </p>
      <p type="listitem">Luondduhálddašandirektoráhtta </p>
      <p type="listitem">Davvi-Trøndelága fylkkagielda </p>
      <p type="listitem">Gielda- ja guovlodepartemeanta </p>
      <p type="listitem">Justiisadepartemeanta </p>
      <p type="listitem">Norgga Boanddaidsearvi </p>
      <p type="listitem">Essand orohat </p>
      <p type="listitem">Norgga luonddugáhttensearvi </p>
      <p type="listitem" xml:lang="nob">Ellen Marit Somby Sara </p>
      <p type="listitem">Elgå orohat </p>
      <p type="listitem">Aarborte gielda </p>
      <p type="listitem">Politiijadirektoráhtta </p>
      <p type="listitem">Nordlándda fylkkaeanandoallostivra </p>
      <p type="listitem">Ráissa gielda </p>
      <p type="listitem">Oarje-Finnmárkku guovllustivra </p>
      <p type="listitem">Norgga Boazosápmelaččaid Riikkasearvi </p>
      <p type="listitem">Lulli-Norgga boazoservviid gulahallanlávdegoddi </p>
      <p type="listitem">Nordlándda guovllustivra </p>
      <p type="listitem" xml:lang="nob">Tydal kommune </p>
      <p type="listitem">Goahtegearret </p>
      <p type="listitem">Mátta-Várjjat gielda </p>
      <p type="listitem">Birasgáhttendepartemeanta </p>
      <p type="listitem">Guovdageainnu boazodoallonissoniid fierpmádat </p>
      <p type="listitem">Finnmárkku eananjuohkindiggi </p>
      <p type="listitem">Nuorta-Finnmárkku guovllustivra </p>
      <p type="listitem">Boazodoallostivra </p>
      <p type="listitem">Boazodoallohoavda </p>
      <p type="listitem">Fálesnuori gielda </p>
      <p type="listitem">Sámediggi </p>
    </list>
    <p>Gulaskuddanásahusaid komentárat čielggaduvvojit muhtun muddui departemeantta árvvoštallamiin 8. kapihttalis ja muhtun muddui ges mearkkašumiin iešguđet mearrádusaide 10. kapihttalis. Váldoáššin lea ahte gulaskuddanásahusat leat oppalaččat mielas evttohusaide. Máŋggas deattuhit ahte láhka ferte lágidit dili bealuštahtti resurssahálddašeapmái. Boazodoallu ja Sámediggi vuosttaldit árvalusa sirdit guovllulaš dási hálddašandoaimmaid fylkkamánnái. Earát atnet dien árvalusa buorren. </p>
    <section>
      <p type="title">3.2 Ráđđádallamat</p>
    </section>
    <p>Gielda- ja guovloministtar ja sámediggepresideanta vuolláičáliiga soahpamuša stáhtalaš eiseválddiid ja Sámedikki gaskasaš ráđđádallamiid birra miessemánu 11. beaivvi 2005. Gonagaslaš resolušuvnna bokte suoidnemánu 1. beaivvi 2005 nannejuvvui ahte sohppojuvvon prosedyrat galget gustot olles stáhtahálddahussii. Ráđđádallansoahpamuša duogážin lea álgoálbmogiid vuoigatvuohta oainnuideaset cealkit áššiin mat njuolga gusket sidjiide. Dát vuoigatvuohta lea nannejuvvon ILO-konvenšuvnnas nr. 169 álgoálbmogiid ja čearddalaš álbmogiid birra iešheanalaš stáhtain, 6. artihkkalis. </p>
    <p>Ráđđádallamat galget čađahuvvot buot áššiin mat sáhttet njuolga guoskat sámi beroštumiide. Boazodoallolága rievdadeapmi lea čielgasit dakkár ášši mas galgá ráđđádallat. </p>
    <p>Go Ráđđehus ásahuvvui 2005 čavčča, de mearridii bargagoahtit ođđa boazodoallolágain. Dan dihte álggahuvvoje ráđđádallamat Sámedikkiin ja NBR:in. Departemeanta lea atnán deaŧalažžan lágidit buriid ráđđádallamiid, ja čađahit daid vuogi mielde mii lea sohppojuvvon ráđđádallamiid čađaheami birra. Dat mielddisbuktá ee. rabasvuođa ja geatnegasvuođa oččodit ovttamielalašvuođa. Skábmamánus seamma jagi dollojuvvui vuosttaš ráđđádallančoahkkin Sámedikkiin. Ođđajagemánus 2006 dollojuvvui vuosttaš ráđđádallan politihkalaš dásis. Leat leamaš oktiibuot čieža ráđđádallama maŋŋel go dát Ráđđehus ásahuvvui. Dasa lassin lea hálddahuslaš dásis leamaš lagas oktavuohta ráđđádallančoahkkimiid gaskka. </p>
    <p>Go juo ledje vuđolaš duogášdieđut boazodoalloláhkalávdegotti barggu olis, de lea bealálaččain leamaš buorre vuođđu čađahit ráđđádallamiid. Ráđđádallamiin leat válljen guorahallat daid osiid láhkalávdegotti árvalusas mat adnojit erenoamáš deaŧalažžan dahje váttisin. Vuosttaš čoahkkimis lonohalle bealálaččat notáhtaid. Dáid notáhtaid bokte leat sihke áššit biddjon ovdan maid háliidedje erenoamážit ságaskuššat, ja oaivilat ovddiduvvon ođđa lága hárrái. Dađi mielde ovddiduvvui evttohuvvon láhkateaksta gieđahallamii ráđđádallančoahkkimiin. </p>
    <p>Go ráđđádallamat ledje loahpahuvvon geassemánu loahpas 2006, de ráhkadii departemeanta ođđa láhkaárvalusa, mii sáddejuvvui Sámedikki gieđahallamii ollesčoahkkimis. Ráđđádallansoahpamušas eaktuduvvo ahte Sámediggi galgá beassat gieđahallat láhkaevttohusa ovdal go Ráđđehus dahká loahpalaš mearrádusa. NBR maid beasai buktit oainnus maŋemus evttohussii. </p>
    <p>Boazodoalloláhka lea vuosttaš láhka mii guoská sámi beroštumiide mii ovddiduvvo Stuoradiggái maŋŋel go ráđđádallansoahpamuš mearriduvvui. </p>
    <p>Dan dihte leat leamaš soames hástalusat dáid ráđđádallamiid geažil. Almmolašvuođagažaldat ja oktavuohta dábálaš láhkaprosedyraide leat guovddážis dán dáfus. Dasa lassin leat bealálaččain leamaš dihto vuordámušat dasa movt ráđđádallamat galggaše čađahuvvot. Ráđđádallanbagadusas mii lea ráhkaduvvon, daddjo čielgasit ahte Sámediggi galgá beassat oaidnit evttohuvvon láhkateavstta, ja ahte Sámedikki ollesčoahkkin galgá beassat cealkámuša buktit evttohuvvon láhkatekstii. Ahte Sámedikki ollesčoahkkin galgá beassat oainnus cealkit, mielddisbuktá ahte láhkateaksta šaddá almmolaš. Dat dagai ahte departemeanta, ja dasto Ráđđehus leat gieđahallan láhkateavstta guovtte geardde. Proposišuvdnaevttohus lea gárvvistuvvon maŋŋel go Sámediggi lea gieđahallan láhkaevttohusa, ja dat leat dasto easkka dan maŋŋel sáddejuvvon departemeanttaide guorahallamii. Ráđđehusa čielga oaidnu lea ahte ráđđádallansoahpamuš ii mielddisbuvtte ahte ieš láhkaproposišuvdna galgá leat ráđđádallanfáddá. Ráđđádallan galgá leat dušše láhkateavstta hárrái. Sámediggi lea bivdán eanet dieđuid, ja eandalii mearkkašumiid láhkii. Čuoččuhuvvui ahte ii leat vejolaš vuđolaččat gieđahallat láhkateavstta Sámedikki ollesčoahkkimis nu guhká go eai oaččo eanet duogášdieđuid. Departemeantta oainnu mielde lei Sámedikkis doarvái diehtu ovddidit ášši politihkalaš gieđahallamii. Muđui ráhkadii departemeanta datte notáhta maŋŋel ráđđádallančoahkkimiid, čielggadan dihte gažaldagaid mat Sámedikkis ledje ášši gárvvisteamis politihkalaš gieđahallamii. </p>
    <p>Departemeantta áigumuš lei váldit oktavuođa Sámedikkiin ja NBR:in jus láhkaevttohus rievdaduvvo sisdoalu dáfus, earret vejolaš rievdademiid Sámedikki/NBR ávžžuhusaid olis. Eai leat dahkkon dakkár rievdadeamit mat eaktudivčče ođđa ráđđádallamiid. Evttohus lea datte njulgejuvvon ja divvojuvvon gokko gávnnahuvvui darbbašlažžan ja leat soames láhkateknihkalaš rievdadeamit dahkkon. </p>
    <p>Vaikko čuožžiliige guovtteoaivilvuohta láhkaevttohusa gieđahallama oktavuođas Sámedikki ollesčoahkkimis, de leat bealálaččat ovttaoaivilis das ahte ráđđádallamiin lea leamaš buorre ja ulbmillaš vuoigŋa. Ollu čuoggáin lea leamaš ovttamielalašvuohta, ja eará čuoggáin lea fas goabbat oaivil. Guovddáš gažaldat man hárrái lea goabbat oaidnu, lea stáhta vejolašvuohta resurssaid bearráigeahččat. Maŋŋelis dán proposišuvnnas čilgejuvvo eanet dán birra, ja eará beliid birra gokko lávdegotti árvalus ii leat čuvvojuvvon, dás maiddái makkár oaidnu ráđđádallanbeliin lea leamaš daid hárrái. Dát lea muhtun muddui čielggaduvvon 8. kapihttalis ja muhtun muddui 10. kapihttalis. </p>
  </body>
</document>
