<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Riikkaidgaskasaš vuovdepolitihkka - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>373</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/lmd/Fadda/vuovdedoallu-ja-bioenergiija/riikkaidgaskasa-vuovdepolitihkka.html?id=473276</origFileName>
    <parallel_text location="internasjonal-skogpolitikk.html_id=473276" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Riikkaidgaskasaš vuovdepolitihkka</p>
    </section>
    <p>ON:a vuovdefora (UN Forum on Forests, UNFF). ON:a bargu, man ulbmil lea ovddidit ceavzilis vuovdehálddašeami miehtá máilmmi, lea organiserejuvvon ON:a vuovdeforan (UNFF). UNFF vuođđuduvvui jagi 2000. UNFF:a barggu vuođđun leat bajimuš máilmmi-viidosaš vuovdepolitihkalaš ulbmilat, mat leat nannosit gitta ON:a duhátjahkásaš ulbmiliin. Váldobargu lea čađahit doaibmabijuid maidda lea riikkaidgaskasaš ovttamielalašvuohta, ja mat gusket vuovderesurssaid hálddašeapmái gullevaš biraslaš, ekonomalaš ja sosiála áššiide. UNFF:as lea bargomearrádus ja bargoprográmma mat bistet jahkái 2015. </p>
    <p>Ministtarkonferánssat Eurohpá vuvddiid gáhttema várás, MCPFE , leat vuovdepolitihkalaš ovttasbargu mii čohkke eurohpálaš riikkaid ja arvat riikkaidgaskasaš ja friddjadáhtolaš organisašuvnnaid gieđahallat strategiijaid dasa, mo duostut daid hástalusaid ja vejolašvuođaid mat leat Eurohpá vuovdesuorggis. MCPFE lea deháleamos vuovdepolitihkalaš ovttasbargo-proseassa Eurohpás. Álgima rájis jagi 1990 leat leamaš vihtta konferánssa. Lassin lea čađahuvvon viiddis ovttasbargu čuovvolan dihtii daid mearrádusaid maid vuovdevásttolaš ministarat leat dahkan. Norga lea 1.1.2008 rájis jođihan MCPFE. Dan oktavuođas lea proseassa várás ásahuvvon čállingoddi mii organisatuvrralaččat lea čadnojuvvon Norgga vuovde- ja eanadatinstituhttii (Norsk institutt for skog og landskap), mii lea Ås nammasaš báikkis. </p>
  </body>
</document>
