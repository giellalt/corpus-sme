<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ain doarjut máttasámegiela - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2012</year>
    <wordcount>344</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/preassaguovdda/preassadieahusat/2012/ain-doarjut-mattasamegiela.html?id=682459</origFileName>
    <parallel_text location="videreforer-satsing-pa-sorsamisk-sprak.html_id=682459" xml:lang="nob"/>
    <parallel_text location="vidareforer-satsing-pa-sorsamisk-sprak.html_id=682459" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus  , 15.05.2012  </p>
    <section>
      <p type="title">Ain doarjut máttasámegiela</p>
    </section>
    <p>
      <em type="italic">Ráđđehus árvala jahkái 2012 lasihit Sámedikki doarjaga 700 000 kruvnnuin máttasámegiela oahpponeavvo- ja tearbmabarggu ovddideapmái. Ráđđehus maid árvala juolludit 120 000 kruvnnu sámi giellabálkkašupmái Gollegiella. Dát boahtá ovdan dárkkistuvvon našunálabušeahta árvalusas. </em>
    </p>
    <p>-Máttasámegiella lea rašis dilis. Ráđđehus joatká ain barggus gáhttet ja ovddidit máttasámegiela ja vuoruhit oahpponeavvuid máttasámegillii, cealká sámeministtar Rigmor Aasrud.   </p>
    <p>Engerdal gielda lea ovdal ožžon jahkásaš doarjaga jođihit Elgå skuvlla ja ovddidit oahpponeavvuid ja tearpmaid máttasámegillii. Jahki 2012 lea maŋimuš jahki ahte leat oahppit dán skuvllas, go gielda lea mearridan heaittihit skuvlla čavčča rájes. </p>
    <p>-Skuvla lea mearkkašan hirbmat olu máttasámegiela ovddideapmái. Dáinna doarjagiin oažžu Sámediggi dál ovddasvástádusa vuoruhit ja organiseret máttasámegiela oahpponeavvo- ja tearbmabarggu viidáset doaimmaid. </p>
    <p><em type="italic">120 000 kruvnnu sámi giellabálkkašupmái </em>Sámi giellabálkkašupmi Gollegiella geigejuvvo juohke nuppi jagi Davviriikalaš sámi áššiid ámmátorgána bokte. Bálkkašupmi lea sullii 120 000 norgga kruvnnu. Jagi 2012 lea Norgga vuorru ruhtadit dán bálkkašumi. </p>
    <p>Bálkkašupmi geigejuvvo čakča  čoahkkimis gosa servet davviriikkalaš ministarat geat vástidit sámi áššiid Suomas, Ruoŧas ja Norggas, ja namuhuvvon golmma riikka Sámedikki presideanttat.  </p>
    <p>Loga eanet Gollegiella bálkkašumi birra </p>
  </body>
</document>
