<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Láhčá diliid ealáhusovddideapmái ja árvoháhkamii sámi guovlluin - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>422</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/aid/preassaguovdda/preassadieahusat/2008/laha-diliid-ealahusovddideapmai-ja-arvoh.html?id=514923</origFileName>
    <parallel_text location="legger-til-rette-for-naringsutvikling-og.html_id=514923" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 30.05.2008 </p>
    <p>Nr.: 52 </p>
    <section>
      <p type="title">Láhčá diliid ealáhusovddideapmái ja
                    árvoháhkamii sámi guovlluin</p>
    </section>
    <p>
      <em type="italic">– Sámi guovlluin ja sámi kultruvrras
                    leat luonddu, luondduresurssaid ja eanadaga
                    geavaheapmi guovddáš ášši. Lotnolasealáhusaid
                    árvoháhkanprográmma lea dehálaš doaibmabidju go
                    áigumuš lea álggahit ođđa ealáhusdoaimma man vuođđu
                    lea sámi árbevierut, dadjá bargo- ja
                    searvadahttinministtar Bjarne Håkon
                    Hanssen.</em>
    </p>
    <p>Ráđđehus lea jagi 2008 várren  6,5 milj.
                    ruvnnu lotnolasealáhusaid árvoháhkanprográmmii.
                    Prográmma lea earret eará sámi mátkeealáhusaid
                    várás.   </p>
    <p>– Ulbmil lea ovddidit eallinnávccalaš
                    doaimmahusaid ja ceavzilis ovdáneami sámi
                    servodagain. Mii háliidit Sámedikkiin digaštallat
                    earret eará strategiijaid mo livččii vejolaš
                    ovddidit meahcceealáhusaid sámi guovlluin ja mo
                    sáhtášii buoridit duodjeealáhusa rámmaeavttuid,
                    dadjá Hanssen.</p>
    <p>Sámi guovlluid ealáhusstruktuvrra dehálaš oassi
                    vuođđuduvvá eanadoalu, guolásteami, boazodoalu,
                    meahcásteami ja duoji buvttadeapmái. Lotnolassii
                    dat leat leamaš ássama ja barggaheami
                    vuođđu. </p>
    <p>– Go olbmot ávkkástallet sihke árbevirolaš ja
                    ođđa ealáhusaiguin veahkkálagaid, de dat addá
                    resurssaid buoret ávkkástallama, jeavddalet
                    sisaboađu ja vejolašvuođaid lasi dinet, dadjá
                    bargo- ja searvadahttinministtar.</p>
    <p>Boazodoallopolitihkas vuoruhuvvo ođđa
                    boazodoallolága čađaheapmi sakka boahttevaš
                    áiggi. Doallonjuolggadusaid hábmen lea
                    dehálaš. Sihkkarastin dihtii ceavzilis boazodoalu
                    lea dárbu buorebut sihkkarastit boazodollui
                    eatnamiid. Dát guoská erenoamážit daidda areálaide
                    mat dárbbašuvvojit sihkkarastit ceavzilis
                    boazodoalu. Danne lea áigumuš ain bargat
                    árjjalaččat boazoealáhusa areálagažaldagaiguin.
                    Nannen dihtii dán áŋgiruššama lea álggahuvvon
                    departemeanttaid gaskasaš ovttasbargu man ulbmil
                    earret eará lea oaččohit buoret
                    ollisvuođajurddašeami areálahálddašeapmái.</p>
    <p>Máŋgga sámi guovllus lea guolásteapmi hui
                    mávssolaš, dávjá eará ealáhusaid lassin. Sámi
                    guolásteapmi lea eanaš vuotna- ja
                    riddoguolásteapmi. Danne go guolásteapmi lea hui
                    dehálaš sámi kultuvrra ávnnaslaš vuđđui, de gullet
                    muhtun guolástusgažaldagat Sámedikki ja ráđđehusa
                    gaskasaš konsultašuvdnasoahpamuššii. Mariidna
                    suorggi deháleamos sámepolitihkalaš ášši lea
                    Finnmárkku riddoguolástanlávdegotti
                    čuovvoleapmi.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Gulahallanhoavda
                      Kristin Hetle</p>
    </section>
    <p>Telefovdna:</p>
    <p>22 24 21 16</p>
    <p>Mobiila:</p>
    <p>916 73 515</p>
  </body>
</document>
