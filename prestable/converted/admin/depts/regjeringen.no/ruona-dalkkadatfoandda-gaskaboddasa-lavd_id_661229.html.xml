<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ruoná dálkkádatfoandda gaskaboddasaš lávdegotti maŋimuš čoahkkin - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2011</year>
    <wordcount>339</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fin/aigeguovdil/nyheter/2011/ruona-dalkkadatfoandda-gaskaboddasa-lavd.html?id=661229</origFileName>
    <parallel_text location="siste-mote-i-overgangskomiteen-for-det-g.html_id=661229" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Ođas , 20.10.2011 </p>
    <section>
      <p type="title">Ruoná dálkkádatfoandda gaskaboddasaš lávdegotti
                    maŋimuš čoahkkin</p>
    </section>
    <p>
      <em type="italic">Maŋimuš čoahkkin lágiduvvui Cape Townas
                    maŋŋebárgga eahkeda. Doppe stáhtačálli Kjetil Lund
                    ja máttaafrihkálaš plánenministtar Trevor Manuel
                    ovddideigga kompromissa, mas árvalit man láhkai
                    Ruoná dálkkádatfoanda hábmejuvvo ja ásahuvvo.
                    Árvalus lea viiddis kompromissa ovdánahttin- ja
                    industriijariikkaid gaskka, ja árvalusa dohkkehedje
                    buot riikkat earret Saudi-Arábia ja
                    USA.</em>
    </p>
    <p>- Dáinna kompromissaárvalusain máilbmi oažžu
                    beaktilis dálkkádatfoandda, mii earret eará
                    ruhtaduvvo bohtosiid vuođul, ja mas priváhta
                    suorggi oččodit fárrui johttáhit
                    ovdánahttinriikkaid ruoná ekonomalaš ovdáneami ja
                    nuoskkideami geahpedeami. Seammás dat sihkkarastá
                    ruđaid heivehandoaimmaide daid ovdánahttinriikkain,
                    maidda dálkkádatrievdadusat čuhcet, stáhtačálli
                    Lund dadjala.</p>
    <p>Árvalus sáddejuvvo dál raportan Durbana
                    dálkkádatkonferánsii (COP-17), mas dan digaštallet
                    viidáseappot ja vejolaččat dohkkehit.</p>
    <p>- Lea šállu go eat geargan bargguin, go leimmet
                    nu guhkás joavdan, muhto bargu ii leat dahkkojuvvon
                    duššás. Jáhkán, ahte leat ovtta oaivilis Durbanis
                    juovlamánus, ja ahte čoavddus vuođđuduvvá min
                    kompromissaárvalussii, stáhtačálli Lund
                    dadjala.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Gulahallanovttadat
                      (FIN)</p>
    </section>
    <p>Telefovdna:</p>
    <p>22 24 44 11 / Mobiila (SMS): 911 42
                          059</p>
    <section>
      <p type="title">Čujuhus:</p>
    </section>
    <p>
                      Ruhtadandepartemeanta
                      Gulahallanovttadat
                      Poastboksa 8008 Dep
                      0030 Oslo<em type="bold">Galledančujuhus
                      : </em>
                      Akersgata 40
                      Oslo </p>
  </body>
</document>
