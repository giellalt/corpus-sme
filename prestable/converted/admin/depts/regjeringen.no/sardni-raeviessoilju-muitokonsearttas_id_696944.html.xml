<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sárdni Ráđđeviessošilju muitokonsearttas - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>528</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/aigeguovdil/sartnit-ja-artihkkalat/statsministeren/statsminister_jens_stoltenberg/2012/sardni-raeviessoilju-muitokonsearttas.html?id=696944</origFileName>
    <parallel_text location="tale-ved-minnekonsert.html_id=696944" xml:lang="nob"/>
    <parallel_text location="speech-at-rembrance-consert.html_id=696944" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="smj">Sárdni/artihkal  , 22.07.2012  </p>
    <p>Stáhtaministtar Jens Stoltenberg </p>
    <section>
      <p type="title">Sárdni Ráđđeviessošilju muitokonsearttas</p>
    </section>
    <section>
      <p type="title">Oslo, suoidnemánu
                    22.b.2012:s</p>
    </section>
    <p><em type="italic">Gonagaslaš allavuohta </em><em type="italic">, </em><em type="italic">Ráhkis buohkat </em>, </p>
    <p>Lea nu buorre fas din oaidnit! </p>
    <p>Jagi maŋŋel mii fas dan dahkat: Deavdit gáhtaid. Dorvvolašvuođas nubbi nubbái ja min rabas servodahkii. </p>
    <p>Mii sáhtiimet válljet. Mii sáhtiimet giddet iežamet balu uvssaid duohkái. Cegget eahpeluohttámuša áiddiid. </p>
    <p>Mii baicca rahpaseimmet ja huksiimet luohttámuša šalddiid. </p>
    <p>Dat lei min báifáhkka vástádus diimmá veahkaválddálašvuhtii. Mii válljiimet riekta. </p>
    <p>Máilmmis ii gávdno buoret suodji terrora vuostá go rabasvuohta, demokratiija ja olmmošvuohta. </p>
    <p>Dat ii daga min fallemeahttumin. </p>
    <p>Mii dárbbašit politiija ja dárkkistemiid. Dávviriid, stargatvuođa ja dáhtu hehttet sin geat háliidit geavahit veahkaválddálašvuođa. </p>
    <p>Liikká. Álbmoga dagut maŋemus jagi leat dehálepmosat. </p>
    <p>Luohttámuš servodagas, jáhkku demokratiijii lassána. </p>
    <list>
      <p type="listitem">Duháhiid mielde leat dieđihan searvevuođa bálvalussii eaktodáhtolaš organisašuvnnaide ja politihkalaš bellodagaide. </p>
      <p type="listitem">Ja eambbogat vuosttildišgohtet vaššilágan cealkámušaid. </p>
      <p type="listitem">Máŋga čuohteduhát olbmo leat vásihan nannodaga oktiisearvamis, ja das ahte doarjut min árvvuid.  </p>
    </list>
    <p>Nu mii leat ásahan eambbo demokratiija ja eambbo rabasvuođa. </p>
    <p>Odne lea áigi giitit buohkaid geat dan lossa jagis leat veahkehan. </p>
    <p>Majestehta Gonagas, gii čierui iežas álbmogiin. Visot gonagaslaš bearaš, mii searvvai ollásit dalle go eanemusat dárbbašeimmet dan. </p>
    <p>Lea áigi giitit eaktodáhtolaččaid. Gádjunveagaid ja heahteetáhtaid. </p>
    <p>Din nuoraid geat lehpet váldán vára nubbi nuppis. Departemeanttaid bargiid. </p>
    <p>Buohkaid din geat lehpet hálddašan diggeášši gelbbolaš miellaguottuin ja miellamášuin. </p>
    <p>Dat leat hirbmat ollugat: oahpaheaddjit, dearvvašvuođabargit báhpat, imámat, </p>
    <p>Dii geat lehpet veahkehan ránná, bargoustiba, olbmá dahje fuolkki. </p>
    <p>Buohkaid árjjat oktiibuot dahket ahte mii sáhttit doaivagiin ja jáhkuin geahčestit ovddasguvlui. </p>
    <p>Doaivagiin ahte sii geat ain gillájit galget oažžut jeđđehusa. Jáhkku ovttasdoaibmamii, gierdevašvuhtii ja šigolašvuhtii. </p>
    <p>Olles beaivvi, ja miehtá riikka leat mii muittašan dan 77 geat gottáhalle. </p>
    <p>Dat lea leamašan lossat, muhto maiddái buorre. Buorre go mii leat lohpidan muitit daid nieguid mat sis ledje. Muitalit daid liekkus historjjáid. </p>
    <p>Suoidnemánu 22.b galgá boahtteáiggis álohii leat sin beaivi. Beaivi goas mii muittašit sin geat jápme. Ja beaivi goas mii jurddašit eallima birra. </p>
    <p>Vearredagut diibmá oainnusindahke man mávssolaš eallin lea. </p>
    <p>Fáhkka dat sáhttá leat nohkan. Ii oktage mis dieđe goas. Ii oktage mis dieđe gii. </p>
    <p>Galgá čájehit ráhkisvuođa ja fuola dan bále go mis lea eallin skeaŋkan. </p>
    <p>Návddašit lieđi čábbodaga. Hearkkes šuoŋa musihkas. Olbmáid liekkusvuođa. </p>
    <p>Ilolašvuođain eallima ovddas mii gudnejahttit sin geat leat jápmán. </p>
  </body>
</document>
