<document xml:lang="sme" id="no_id">
  <header>
    <title>Sárdni Ráđđeviessošilju muitokonsearttas - regjeringen.no</title>
    <genre code="admin"/>
    <author>
      <person firstname="" lastname="Statsministerens kontor" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>424</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/se/dep/smk/aigeguovdil/sartnit-ja-artihkkalat/statsministeren/statsminister_jens_stoltenberg/2012/sardni-raeviessoilju-muitokonsearttas.html?id=696944</origFileName>
    <parallel_text location="speech-at-rembrance-consert_id_696944.html" xml:lang="eng"/>
    <parallel_text location="tale-ved-minnekonsert_id_696944.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 134027 $; </version>
  </header>
  <body>
    <p xml:lang="nno">Tale ved minnekonsert på Rådhusplassen - regjeringen.no</p>
    <p type="title" xml:lang="nno">Tale ved minnekonsert på Rådhusplassen</p>
    <p type="title">Oslo, 22. juli 2012</p>
    <p xml:lang="nob"><em type="italic">Deres Kongelige Høyhet, </em><em type="italic">kjære alle sammen </em>, </p>
    <p xml:lang="nob">Det er så godt å se dere!</p>
    <p xml:lang="nob">Ett år etter gjør vi det igjen: Fyller gatene. I tillit til hverandre og vårt åpne samfunn.</p>
    <p xml:lang="nob">Vi hadde et valg. Vi kunne stengt oss inne bak fryktens dør. Reist gjerder av mistillit.</p>
    <p xml:lang="nob">I stedet åpnet vi opp og bygget broer av tillit.</p>
    <p xml:lang="nob">Det var vårt spontane svar på vold i fjor. Vi valgte rett.</p>
    <p xml:lang="nob">Verden har ikke bedre vern mot terror enn åpenhet, demokrati og humanitet.</p>
    <p xml:lang="nob">Det gjør oss ikke usårbare.</p>
    <p xml:lang="nob">Vi trenger politi og kontroller. Utstyr, fasthet og vilje til å hindre dem som vil bruke vold.</p>
    <p xml:lang="nob">Likevel. Folkets handlinger det siste året betyr mest:</p>
    <p xml:lang="nob">Tilliten i samfunnet, troen på demokratiet øker.</p>
    <list>
      <p type="listitem" xml:lang="nob">Tusenvis har meldt seg til tjeneste for fellesskapet i frivillige organisasjoner og politiske partier.</p>
      <p type="listitem" xml:lang="nob">Og flere tar til motmæle mot hatefulle ytringer.</p>
      <p type="listitem" xml:lang="nob">Hundretusener har opplevd styrken i å stå sammen, i å slå ring om våre verdier.</p>
    </list>
    <p xml:lang="nno">Slik har vi skapt mer demokrati og mer åpenhet</p>
    <p xml:lang="nno">I dag er det tid for å takke alle som har bidratt gjennom et tungt år.</p>
    <p xml:lang="nob">Hans Majestet Kongen, som gråt med sitt folk. Hele den kongelige familien, som var så inderlig til stede da vi trengte det som mest.</p>
    <p xml:lang="nno">Det er tid for å takke de frivillige. Redningsmannskapene og n��detatene.</p>
    <p xml:lang="nob">Dere unge som har tatt vare på hverandre. Ansatte i departementene.</p>
    <p xml:lang="nob">Alle dere som har håndtert rettssaken med verdighet og ro.</p>
    <p xml:lang="nob">Det er så uendelig mange: lærere, helsepersonell prester, imamer,</p>
    <p xml:lang="nob">Dere som har stilt opp for en nabo, kollega, venn eller slektning.</p>
    <p xml:lang="nob">Summen av alles innsats gjør at vi kan rette blikket framover i håp og tro.</p>
    <p xml:lang="nob">Håp om at de som fortsatt lider skal få trøst. Tro på samhold, toleranse og anstendighet.</p>
    <p xml:lang="nob">I hele dag, og over hele landet har vi mintes de 77 som ble drept.</p>
    <p xml:lang="nob">Det har vært trist, men også godt. Godt fordi vi har lovet å huske drømmene de bar på. Fortelle de varme historiene.</p>
    <p xml:lang="nob">22. juli skal for all framtid være deres dag. En dag for å minnes dem som døde. Og en dag for å reflektere over livet.</p>
    <p xml:lang="dan">Ugjerningene i fjor synliggjorde livets umistelighet.</p>
    <p xml:lang="nob">Brått kan det være over. Ingen av oss vet når. Ingen av oss vet hvem.</p>
    <p xml:lang="nob">Det gjelder å vise kjærlighet og omsorg mens vi har livet som gave.</p>
    <p xml:lang="nob">Nyte skjønnheten i en rose. Den vare tonen i musikk. Varmen fra venner.</p>
    <p xml:lang="nno">La oss ære de døde ved å glede oss over livet.</p>
  </body>
</document>
