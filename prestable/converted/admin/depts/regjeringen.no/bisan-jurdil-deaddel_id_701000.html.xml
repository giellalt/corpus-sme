<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Bisán. Jurdil. Deaddel. - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2012</year>
    <wordcount>386</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/oasat/oasat/2012/bisan-jurdil-deaddel.html?id=701000</origFileName>
    <parallel_text location="stopp-tenk-klikk-.html_id=701000" xml:lang="nob"/>
    <parallel_text location="report-on-cost-benefit-analysis.html_id=701024" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Ođas  , 02.10.2012  </p>
    <section>
      <p type="title">Bisán. Jurdil. Deaddel.</p>
    </section>
    <p>
      <em type="italic">- Lea hui álki njiejahit goluid jus hilgut diehtosihkarvuođa, muhto dalle mii gal dagahit iežamet ovdii. Diehtosihkarvuođas leage juste sáhka das ahte seailluhit daid árvvuid mat gávdnojit doaimmas. Nu dajai ođasmahttin -, hálddahus- ja girkoministtar Rigmor Aasrud Sihkarvuođakonfereanssa rahpamis Håndverkeren báikkis Oslos. </em>
    </p>
    <p>Odne álggahuvvo nationála sihkarvuođamánnu, nationála veahkkálasbargu diehtosihkarvuođa ovddas,  Norggas. Norga lea okta guđa riikkain mat servet riikagaskasaš sihkarvuođamánu doaimmaide. Diimmá áŋggirdeamis ledje sihke álkes ja váttes fáttát, namalassii: Bisán. Jurdil. Deaddel.  </p>
    <p>- Stuorit dihtomielalašvuohta das man dárbbašlaš lea ahte lea buorre diehtosihkarvuohta lea áŋggirdeami ulbmil. Dál lea ulbmil buoridit sihkarvuođagelbbolašvuođa almmolaš ásahusain ja fitnodagain, dadjá Aasrud. Statistihka guovddášdoaimmahaga dieđuid vuođul de 2008 rájes diehtosihkarvuohta stáhtalaš doaimmain ii leat bearehaga buorránan. Sevdnjeslogu guorahallan duođašta ahte leat stuorra hástalusat maiddái priváhta suorggis.    </p>
    <p><em type="italic">Stuorra beroštupmi </em>Máŋga ásahusa leat searvan dán veahkkálasbargui. Golggotmánu mielde lágiduvvojit 50 iešguđetlágan sihkarvuođadoalut miehta riika, ja dasa lassin ollu fitnodagat ja ossodagat lágidit iežaset sihkarvuođadoaluid. Badjel 100 fitnodaga leat diŋgon NorSis sihkarvuođapáhka. </p>
    <p>- Dát lea máilmme buorre. Stuorra beroštupmi fáddái lea stuorra ja dehálaš lávki buoret sihkarvuođa guvlui. Buorre sihkarvuođakultuvra galgá leat buot dásiin, ja lea jođiheddjiid ovddasvástádus háhkan buori sihkarvuođakultuvrra ja dáhtu bargobáikkis. Dušše dalle mii sáhttit dustet hástalusaid buriid dábiiguin, dadjá Aasrud. </p>
    <p>Stáhtaráđi Aasrud rahpansárdni 2012 Nationála sihkarvuođamánu rahpamis </p>
  </body>
</document>
