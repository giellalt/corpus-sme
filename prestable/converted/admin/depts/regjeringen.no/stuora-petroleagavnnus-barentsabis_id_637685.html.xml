<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Stuora petroleagávnnus Barentsábis - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>382</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/oed/pressesenter/pressemeldinger/2011/stuora-petroleagavnnus-barentsabis.html?id=637685</origFileName>
    <parallel_text location="stort-funn-i-barentshavet.html_id=637685" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 06.04.2011 </p>
    <p>Nr.: 34/11 </p>
    <section>
      <p type="title">Stuora petroleagávnnus Barentsábis</p>
    </section>
    <p>
      <em type="italic">Operatevra Statoil lea searválagaid
                    ENIiin ja Petoroin gávdnan oljju Skrugard
                    oljobohkanguovllus oarjedavábealde Hámmarfeastta.
                    Dát lea stuorimus petroleagávnnus Barentsábis
                    maŋŋil Goliat mii dáhpáhuvai jagi
                    2000.</em>
    </p>
    <p>Operatevrra gaskaboddosaš resursalogut čájehit
                    gaskal 150 ja 250 miljovnna oljolihti rokkahahtti
                    oljoresurssaid, ja vejolašvuođat leat vel 250
                    miljovnna oljolihti. Oktiibuot gitta 500 miljovnna
                    oljolihti.</p>
    <p>
      <em type="italic">- Dát lea stuora mearkkašupmi
                    petroleadoibmii Barentsábis. Gávdnosat dákkár
                    sturrodagas čájehit  ahte leat ain ovdánahttin
                    vejolašvuođat norgga nannánjuolggi
                    siskkobealde.  Petroleagávdnosat mat sáhttet
                    buktit ođđa siskkáldas struktuvrraid leat erenoamáš
                    dehálaččat sihkkarastimis investeren- ja
                    doaibmadási jotkkolašvuođa davvin, cealká oljo- ja
                    energiijaministtar Ola Borten Moe.</em>
    </p>
    <p>Petroleagávnnus lea gávdnon oljobohkanlobis 532,
                    sullii 100 km eret Snøhvit-guovllu. Ráđđehus
                    mearridii bohkanlobi jagi 2009, mii lei oassin 20.
                    konsešuvdnavuorus. Jos resursalogut duođaštuvvojit,
                    de lea dát petroleagávnnus dan mađe stuoris ahte
                    dohko jáhkkimis lea dárbu hukset sierra
                    bohkanrusttegiid.  
                    Barentsábis leat dál jođus olu doaimmat iešguđetge
                    dásis:
                    • Snøhvitguovllus leat barggut jođus, ja
                    árvvoštallojuvvo viiddidit doaimmaid
                    • Goliat lea huksema vuolde
                    • Moanat oljobohkamat galget dahkkot jagi 2011
                    ja 2012
                    • Barentsáhpái lea stuora beroštupmi, sihke
                    TFO:s ja nummarastojuvvon konsešuvdnavuoruin
                    • Barentsábi ja Lofuohta hálddašanplánain leat
                    ođđa areálat várrejuvvon boahttevaš
                    juohkimiidda
                    • Rahpanproseassa  máttabealde ovddeš
                    riidovuloš guovllu lahka Ruošša lea
                    mearriduvvon</p>
    <p>
      <em type="italic">- Dáinna petroleagávdnosiin leat
                    buot váillahuvvon bealit sajis maidda lea dárbu
                    ovddidit    Barentsábi
                    petroleaprovinsan guhkit áigái. Mu áigumuš lea ahte
                    mii ovttas galgat geavahit dáid vejolašvuođaid
                    ráhkadit buriid bargosajiid Davvi-Norgii ja nu
                    nannet dán guovllu.  Ovddabealde leat mis olu
                    gelddolaš jagit Norgii oppalaččat ja Davvi-Norgii
                    erenoamážit, dadjá Ola Borten Moe.</em>
    </p>
    <p>Viđji  kártii
                    (Oljodirektoráhtta) . </p>
  </body>
</document>
