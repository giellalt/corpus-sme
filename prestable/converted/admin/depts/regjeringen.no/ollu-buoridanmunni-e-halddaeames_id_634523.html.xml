<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>- Ollu buoridanmunni e-hálddašeames - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>371</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/pressesenter/pressemeldinger/2011/--ollu-buoridanmunni-e-halddaeames.html?id=634523</origFileName>
    <parallel_text location="stort-rom-for-forbedringer-innen-e-for.html_id=634523" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 48460 $; </version>
  </header>
  <body>
    <p>Preassadieđáhus , 23.02.2011 </p>
    <section>
      <p type="title">- Ollu buoridanmunni e-hálddašeames</p>
    </section>
    <p>
      <em type="italic">Ođđa EO-raportta mielde Norgga
                    e-hálddašeapmi lea gaskadásis.</em>
    </p>
    <p>Ovddit iskkadeami rájes leat buot suorggit
                    ovdánan, muhto elektrovnnalaš bálvalusat ovdánit
                    johtileappot EO siste go Norggas. Norggas leat
                    čeahpit ordnet bálvalusaid ealáhusaide, muhto oalle
                    gaskadásis ássiid bálvalusaid buohta, ja
                    erenoamážit dakkár čovdosiin, main geavaheaddji lea
                    váldun. Erenoamážit ássiide láhččojuvvon
                    e-dearvvašvuođabálvalusaid guovdu lea Norga viehka
                    ollu Eurohpá njunušriikkaid maŋábealde.</p>
    <p>- Norgga hálddahus galggašii leat
                    máilmminjunnošis – ja dalle mii fertet leat
                    njunnošis maiddái DGT:s. Danin mii áigot
                    johtileappot ovddidit elektrovnnalaš bálvalusaid.
                    Leat ovddideamen alla sihkkarvuođadási
                    elektrovnnalaš ID, ja bargu addigoahtá jo
                    bohtosiid. Dainna čoavdagiin sáhttá erenoamážit
                    dearvvašvuođasuorgi fállagoahtit ođđa
                    elektrovnnalaš bálvalusaid ássiide. Mun vuorddán
                    ollu ja buoret almmolaš elektrovnnalaš bálvalusaid
                    lagamus jagiid, ođasmahttinministtar Rigmor Aasrud
                    dadjala.</p>
    <p>EU- raporta ii atte ollislaš árvvoštallama
                    ovttaskas riikka sajádagas, muhto gieđahallá máŋga
                    suorggi. 32 riikka leat iskkaduvvon geassit ja
                    čakčat 2010.</p>
    <p>Bajilčállagiid dásis Norgga bohtosat leat
                    dát:</p>
    <list>
      <p type="listitem">20 vuođđobálvalusa olámuttos: 16. sadji</p>
      <p type="listitem">20 vuođđobálvalusa láddan: 18. sadji</p>
      <p type="listitem">Almmolaš neahttasiidduid ja neahttauvssohiid
                      geavaheaddjivásihus: 22. sadji</p>
      <p type="listitem">Eallindilli ”Massit barggu”: 11. sadji</p>
      <p type="listitem">Eallindilli ”Álggahit fitnodaga”: 5.
                      sadji</p>
      <p type="listitem">Almmolaš háhkamiid e-gávppašančovdosa oidnon:
                      12. sadji</p>
      <p type="listitem">Almmolaš háhkamiid elektrovnnalaš proseassa:
                      5. sadji</p>
    </list>
    <p>Raportta 
                    Digitizing Public Services in Europe: Putting
                    ambition into action leat ráhkadan CapGemini
                    Rand Europe, IDC, Sogeti ja DTi EO-kommišuvnna
                    beales.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Gulahallanrávvejeaddji Tor
                      Audun Gram</p>
    </section>
    <p>Telefovdna:</p>
    <p>22 24 66 21</p>
    <p>Fáksa:</p>
    <p>22 24 27 10</p>
  </body>
</document>
