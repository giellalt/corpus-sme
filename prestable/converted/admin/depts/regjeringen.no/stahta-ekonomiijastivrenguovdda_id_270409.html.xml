<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Stáhta ekonomiijastivrenguovddáš - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>168</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fin/Departemeantta-birra/Vuollasa-asahusat/Stahta-ekonomiijastivrenguovdda.html?id=270409</origFileName>
    <parallel_text location="senter-for-statlig-okonomistyring.html_id=270409" xml:lang="nob"/>
    <parallel_text location="senter-for-statleg-okonomistyring.html_id=270409" xml:lang="nno"/>
    <parallel_text location="the-norwegian-government-agency-for-fina.html_id=270409" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Stáhta
                  ekonomiijastivrenguovddáš</p>
    </section>
    <p type="listitem">Stáhta ekonomiijastivrenguovddáš (SSØ) ásahuvvui
                  1. beaivvi ođđajagimánus 2004. SSØ lea
                  ekonomiijastivrema ekspeartaorgána stáhtas.
                  Váldodoaibma lea čadnon stáhta ekonomiija
                  njuolggadusaid hálddašeapmái, stáhtarehketdoalu
                  konsernasystemaide ja stáhta konsernakontoortnegii,
                  ja dasa ahte fuolahit ekonomiijabálvalusaid stáhta
                  hálddašandoaimmaide. SSØ galgá oččodit stáhtii
                  beaktilis resursageavaheami. Dan galgá dahkat dakko
                  bokte ahte láhčit buori ekonomiijastivrema ja
                  fuolahit ekonomiijabálvalusaid.
                  SSØ váldoulbmilat:
                  </p>
    <p type="listitem"> SSØ galgá fuolahit ávkkálaš ja beaktilis
                  ekonomiijabálvalusaid ja stivrendieđuid stáhta
                  doaimmaide
                  </p>
    <p type="listitem"> SSØ galgá hálddašit stáhta
                  ekonomiijanjuolggadusaid ja áimmahuššat operatiiva
                  doaimmaid mat gusket stáhtarehketdollui ja stáhta
                  máksingaskkusteapmái
                  </p>
    <p type="listitem"> SSØ galgá ovddidit ja sirdit gelbbolašvuođa
                  mii guoská ekonomiijastivremii ja servodatekonomalaš
                  analysaide, mii heive stáhta doaimmaid
                  dárbbuide
                  </p>
    <p type="listitem"> SSØ galgá váikkuhit dasa ahte
                  mieldeváikkuheapmi geavahuvvo ávkin ja ahte
                  stuorajođihandoaimma ovdamuniid bohtet ávkin stáhta
                  ollislaš beaktilis resursageavaheami oktavuođas
                  SSØ lea organiserejuvvon nu ahte guovddáš ossodat lea
                  Oslos ja de leat guhtta guovllukántuvrra; Tromssas,
                  Troandimis, Stavangeris, Kristiansanddas, Drammenis
                  ja Hamaris.  Tromssa guovllukántuvrra vuollái
                  gullá maid kántuvra mii lea Čáhcesullos. SSØ: s lei
                  1. beaivvi ođđajagimánus 2006 bargoveahka mii dahká
                  274,4 jahkedoaimma. Das leat 66,6 jahkedoaimma
                  guovddáš ossodagas ja 207,8 jahkedoaimma
                  guovllukántuvrrain.</p>
    <p></p>
  </body>
</document>
