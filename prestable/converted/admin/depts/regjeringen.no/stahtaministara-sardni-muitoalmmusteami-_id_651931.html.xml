<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Stáhtaministara sárdni muitočalmmusteami oktavuođas Oslos bearjadaga suoidnemánu 29. beaivvi - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>587</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/aigeguovdil/sartnit-ja-artihkkalat/statsministeren/statsminister_jens_stoltenberg/2011/stahtaministara-sardni-muitoalmmusteami-.html?id=651931</origFileName>
    <parallel_text location="dearvvahansardni-daiddaskuvlla-rahpandil.html_id=654228" xml:lang="smj"/>
    <parallel_text location="statsministerens-tale-til-minnemarkering.html_id=651931" xml:lang="nob"/>
    <parallel_text location="commemorative-address-by-the-prime-minis.html_id=651974" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="smj">Sárdni/artihkal , 29.07.2011 </p>
    <p>Stáhtaministtar Jens Stoltenberg</p>
    <section>
      <p type="title">Stáhtaministara sárdni muitočalmmusteami
                    oktavuođas Oslos bearjadaga suoidnemánu 29.
                    beaivvi</p>
    </section>
    <p>Ráhkis bellodatustibat,
                    Odne lea juste vahku áigi go Norga šattai gillát
                    bahávuođa.
                    Dál maŋŋil mii galgat muittašit sin geat jápme.
                    Gudnijahttit oapmahaččaid dáhpáhusain
                    ráđđehuskvartálas ja Utøyas.</p>
    <p>Mis leat muitobottut. Girkuin. Moskeain.
                    Stuorradikkis ja ráđđehuskvartálas.
                    Gáhtain ja på toarggain.
                    Searvegotteviesuin ja servodatviesuin.</p>
    <p>AUF ja Bargiidbellodat leat čoahkkanan
                    Álbmotvistái muittašit sin geat báhččojedje
                    Utøyas.
                    Dárkilit plánejuvvon ja čađahuvvon massakreremis
                    lei áigumuš AUF fallehit.</p>
    <p>Luođat deive ja godde min nuoraid, muhto dat
                    dagahii ahte olles riikka gillái.
                    Fallehit politihkalaš oassálastima lea seamma go
                    fallehit min demokratiija.</p>
    <p>Maŋimus geardde go Bargiidbellodat lei
                    čoahkkanan dán latnjii lei riikkačoahkkima
                    oktavuođas.
                    Mii digaštalaimet, lávlluimet, frakšoneriimet ja
                    jienasteimmet.
                    Sálas ja guhkes feaskáriin lei dievas
                    beroštupmi.
                    Dearvvašvuohta, skuvla, luottat.
                    Poastadirektiiva.
                    Doppe lei politihkalaš bádji.
                    Eat mii dahkaluddan.
                    Mii leimmet Bargiidbellodat.</p>
    <p>Odne mii fas deaivvadit, muhto dán háve stuorra
                    morrašiin.
                    Váibmobávččagahtti moras.
                    Falleheamit vahku áigi čuozai sakka min
                    lihkadussii.</p>
    <p>Dál leat máŋga min buoremus nuorain
                    jápmán.
                    Sis lei boahttevuohta ovddabealde.
                    Sis rieviduvvui buot.
                    Máŋggas veallájit garrasit roasmmohuvvon
                    buohcceviesus.
                    Ja oallugiin leat oaidnemeahttumis hávit, hávit mat
                    vardet ja vardet.
                    Mii ain rahčat ipmirdeames dan mii
                    dáhpáhuvai.
                    Mii vuostálastit ollásit jurddašeames, maid min
                    oavánis nuorat vásihedje ilgadis diimmuin.
                    Muhto mii fertet. Mii fertet eallit ja mielde
                    guoddit suoidnemánu 22.beaivvi nođiid.
                    Dat šaddá lossat, muhto ovttas mii gal
                    birget.
                     
                    Lea nu máŋga sáŋgára maŋŋil dán ilgadis
                    bearjadaga.
                    Utøyas, gáddjunbargiid, fanasveagaid ja buot
                    eaktodáhtolaš veagaid gaskkas. Máŋga.
                    Mii áigut dađistaga buohkaid giitit.</p>
    <p>Odne mun áiggun gudnijahttit earenoamážiid
                    AUF-nuoraid. Sii geat čuožžiledje ja dadje:
                    ”Mii eat divtte báhčaleami gal jávohuhttit
                    min”
                    Álggos okta dain nuorain dán dajai. Earát
                    čuovvoledje. Ja maŋŋelis buohkat.
                    AUF-nuoraid duostilvuohta lea leavvan
                    earáide.
                    Sin dáhttu ja áigumuš dustet veahkaválddálašvuođa
                    ja balu eanet rabasvuođain ja demokratiijain lea
                    njuorasmahttán olles máilmmi.</p>
    <p>Mun lea čeavlái go lean jođiheaddjin lihkadusas
                    mas lea ná duostilis ja jálos nuorat.
                    Geat vaši dustejit ráhkisvuođain.
                    Sii leat min sáŋgárat.
                    Mii galgat sin álot gudnijahttit.</p>
    <p>Dál áigut čájehit ahte mii leat lihkadus mii
                    nákce atnit fuola guhtet guimmiideametguin.
                    Maiddái sis geain eai leat oinnolaš
                    gillámušat.
                    Sii galget dovdat bargiidlihkadusa givrodaga.
                    Mii leat lihkadus mii deattuha solidaritehta.
                    Mii máhttit hukset stuorra searvevuođaid.
                    Dál áigut hukset smávit searvevuođaid.
                     
                    Otná dajan čuovvovačča AUF nuoraide:
                    Dii ehpet leat akto.
                    Min lihkadusas lea oalgi man vuostá sáhttibehtet
                    čierrut.
                    Sealgi didjiide mieiggastahkan.
                    Giehta go dárbbašehpet mas doallat i.
                    Dat lea min lohpádus didjiide.
                    Dan maid vissásit dieđán, lea ahte maŋŋil morraša
                    de beassat vásihit nannosat ja lieggaset AUF
                    searvvi.</p>
    <p>Go mii boahtteáiggis deaivvadit de galgat lávlut
                    ja muittašit min jápmán sáŋgáriid. Gudnijahttit
                    sin.
                    Muhto buot deháleamos -
                    Mii galgat leat oskkáldasat áigumušaid
                    vuostá,
                    Bearráigeahččat ideálaid.</p>
    <p>Bargiidlihkadus riegádii vuođđudeaddji
                    demokráhtalaš vuoigatvuođaid rahčamuša
                    oktavuođas.
                    Min ovdamannit leat bargan ja vuostálasttán go dat
                    leat uhkiduvvon.
                    Dál lea ges min vuorru .</p>
    <p>Olles našuvdna ja buot Norgga politihkkarat
                    ásahit dál demokratiijabáru ja oassálastima
                    vástádussan fallehemiide.
                    Dat galgá šaddat min oktasaš muitobázzin muitun
                    sidjiide geat jápme.
                    #
                    Mun bivddán buohkaid čuoččahit.
                    #
                    Mii jaskesvuođain muittašit sin geat masse
                    heakkaset.</p>
  </body>
</document>
