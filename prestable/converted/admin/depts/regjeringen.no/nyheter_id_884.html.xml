<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Nyheter - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>917</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/smk/aktuelt/nyheter.html?id=884</origFileName>
    <parallel_text location="nyheter.html_id=884" xml:lang="nob"/>
    <parallel_text location="nyheiter.html_id=884" xml:lang="nno"/>
    <parallel_text location="news.html_id=884" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Dát siidu ii gávdno
                  sámegillii.</p>
    <p>   </p>
    <p>
                  sámegillii ovdasiidui</p>
    <section>
      <p type="title">Nyheter</p>
    </section>
    <p xml:lang="nob">Nyheter fra Statsministerens kontor</p>
    <p>
                      Diŋgo e-poastadieđiheami</p>
    <p>
                      Diŋgo RSS-feed (Coahkkal olgešboalu ja máŋge
                      leaŋkka)</p>
    <section>
      <p type="title">Eanet áŋgiruššan davviguovlluin go
                        goassege ovdal</p>
    </section>
    <p>[29.09.2010]</p>
    <p>Davviguovllut leat min deháleamos
                        strategalaš áŋgiruššansuorgi
                        olgoriikapolitihkas. Danne lea ráđđehus
                        systemáhtalaččat nannen áŋgiruššama
                        davviguovlluin maŋimuš jagiid. Dát áŋgiruššan
                        jotkojuvvo.</p>
    <section>
      <p type="title">Šiehtadus rádjageassima ja
                        ovttasbarggu birra Barentsábis ja Buollaábis
                        lea vuolláičállojuvvon</p>
    </section>
    <p>[15.09.2010]</p>
    <p>Norga ja Ruošša čálle odne vuollái
                        soahpamuša maritiibma rádjageassima ja
                        ovttasbarggu birra Barentsábis ja Buollaábis.
                        Stáhtaministtar Jens Stoltenberg ja Ruošša
                        presideanta Dimitrij Medvedjev leigga das, go
                        olgoriikaministara guovttos Jonas Gahr Støre ja
                        Sergej Lavrov čáliiga šiehtadusa vuollái
                        Murmánskkas.</p>
    <section>
      <p type="title">Stáhtaministtar Jens Stoltenberg
                        guossástallá Girkonjárgga</p>
    </section>
    <section>
      <p type="title" xml:lang="nob">Priv. til red.</p>
    </section>
    <p>[08.09.2010]</p>
    <p>Stoltenberg vuolgá Girkonjárgii čakčamánu
                        15. beaivvi maŋŋil go lea vuolláičállán Norgga
                        ja Ruošša gaskasaš juohkolinnjá šiehtadusa.
                        Šiehtadus vuolláičállojuvvo Murmánskkas árat
                        seammá beaivvi.</p>
    <section>
      <p type="title">Norga ja Ruošša vuolláičálliba
                        šiehtadusa</p>
    </section>
    <p>[06.09.2010]</p>
    <p>Šiehtadus Norgga ja Ruošša mearrarájá
                        geassima hárrái ja ovttasbarggu birra
                        Barentsábis ja Buollaábis galgá
                        vuolláičállojuvvot Murmánskkas čakčamánu 15.
                        beaivvi 2010.</p>
    <section>
      <p type="title">Doaivu buriid bohtosiid ođđa
                        skuvllas</p>
    </section>
    <p>[23.08.2010]</p>
    <p>Silje Tyrihjell (15) oaččui stáhtaministaris
                        Jens Stoltenbergas vástádusa vuosttas
                        skuvlabeaivvi.</p>
    <section>
      <p type="title">Skuvlaálgin 2010: Ođđa JOAČ (Ny GIV)
                        hehttet skuvlaheaitima</p>
    </section>
    <p>[23.08.2010]</p>
    <p>Rahčamušat hehttet skuvlaheaitima
                        joatkkaskuvllas leai váldotemá go
                        stáhtaministtar Jens Stoltenberg ja
                        máhttoministtar Kristin Halvorsen otne
                        álggaheigga ođđa skuvlajagi ovttas Fyrstikken
                        skuvlla ohppiiguin Oslos. Doppe almmuhuvvui
                        áŋgiruššandoaibma »Ođđa JOAČ” (Joatkkaoahpahusa
                        čađaheapmi).</p>
    <section>
      <p type="title">Norge ja Ruošša ovttaoaiavilis
                        juohkinlinnjášiehtadallamiin</p>
    </section>
    <p>[27.04.2010]</p>
    <p>- Norgga ja Ruošša šiehtadallansáttagottit
                        šadde ovttaoaivilii rádjelinjjá geassima hárrá
                        Barentsábis ja Polarábis, lohká stáhtaministtar
                        Jens Stoltenberg.</p>
    <section>
      <p type="title">Norgga-ruošša ovttasbargu nannejuvvo
                        vel eambbo</p>
    </section>
    <p>[27.04.2010]</p>
    <p>– Norgga ja ruošša gaskavuohta ii leat
                        goassege leamaš buoret go dál. Presideanta
                        Medvedjeva guossástallan lea deaŧalaš ja nanne
                        norgga-ruošša ovttasbarggu vel eambbo.
                        Čoahkkimiin lea leamaš rabasvuohta ja lotnolas
                        dáhttu ovttasbargat, lohká stáhtaministtar.</p>
    <section>
      <p type="title">Ealáhusovttasbargu gaskal Norgga ja
                        Ruošša</p>
    </section>
    <p>[26.04.2010]</p>
    <p>Bilaterála ealáhusoktavuođat leat
                        deaŧalaččat go Ruošša presideanta Medvedjev
                        guossástallá Norgga. Presideanta oassálastá
                        ovttas stáhtaministar Stoltenbergain stuorát
                        norgga ruošša ealáhuskonferánssas Oslos
                        vuossárgga.</p>
    <section>
      <p type="title">Stáhtaministtar bovde ráđđádallamii:
                        Ovttasbargu barggu birra</p>
    </section>
    <p>[01.01.2010]</p>
    <p>Bargu lei stáhtaministara Jens Stoltenberga
                        ođđajagesártni váldofáddá. Dál son bovde
                        viiddis ráđđádallamii searvadeaddji
                        bargoeallima ja árvobuvttadeami birra.</p>
    <section>
      <p type="title">Dálkkádat ja Afghanistána ledje
                        guovdilis áššit Stoltenberga ja Obama
                        čoahkkimis</p>
    </section>
    <p>[10.12.2009]</p>
    <p>Bargu oaččohit áigái nana politihkalaš
                        dálkkádatsoahpamuša Københámmanis ja militeara
                        ja siviila áŋgiruššan Afghanistánas ledje
                        dehálaš fáttát stáhtaministar Jens Stoltenberga
                        ja USA presideantta Barack Obama otná
                        čoahkkimis Oslos. Stoltenberg almmuhii ahte
                        Norga áigu lasihit iežas ruhtadoarjaga
                        Afghanistána soahtevehkii ja politiijii.
                        Doarjaga sturrodat šaddá oktiibuot 110 miljon
                        amerihkálaš dollara áigodahkii 2010 -2014.</p>
    <section>
      <p type="title">Son bovde čoahkkimii
                        buohcuvuođajávkamiid birra</p>
    </section>
    <p>[18.11.2009]</p>
    <p>Stáhtaministtar Jens Stoltenberg bovde dál
                        bargoeallima oasehasaid sierra čoahkkimii mii
                        galgá gieđahallat doaibmabijuid mat sáhttet
                        geahpedit ollu jávkamiid buohcuvuođa geažil. –
                        Mun vuorjašuvan dan geažil mii dáhpáhuvvá.
                        Sihke oktagasaid ja ekonomalaš
                        doaibmanfriddjavuođa geažil mii fertet gávdnat
                        váikkuhangaskaomiid mat sáhttet geahpedit
                        buohcuvuođa loguid, celkkii Stoltenberg
                        sártnistis LO Stats kartellakonferánssa
                        oasseváldiide Golas.</p>
    <section>
      <p type="title">– Buori stivrema joavku</p>
    </section>
    <p>[20.10.2009]</p>
    <p>Odne almmuhii stáhtaministtar Jens
                        Stoltenberg ráđđehusa nuppástusaid. Čieža
                        stáhtaráđi leat ožžon ođđa doaibmamušaid ja
                        čieža ođđa ráđđehuslahtu leat odne
                        nammaduvvon.</p>
    <section>
      <p type="title">Nuppástusat ráđđehusas</p>
    </section>
    <p>[20.10.2009]</p>
    <p>Gonagas lea stáhtaráđis odne dahkan máŋga
                        stáhtaráđđenuppástusa ráđđehusas. Ođđa
                        stáhtaráđit leat Grete Faremo, Sigbjørn
                        Johnsen, Karl Eirik Schjøtt-Pedersen, Rigmor
                        Aasrud, Hanne Bjurstrøm, Lisbeth Berg-Hansen ja
                        Audun Lysbakken. Dan lassin leat máŋga
                        stáhtaráđi ožžon ovddasvástádusa ođđá
                        áššesurggiin. Nuppástusat gustojit otná diibmu
                        15.00 rájes.</p>
    <section>
      <p type="title">Rukses-ruoná ráđđehusa ođđa
                        politihkalaš vuođđu</p>
    </section>
    <p>[07.10.2009]</p>
    <p>– Searvevuođa, árvobuvttadeami ja
                        vuoiggalašvuođa politihkka joatká. Ná
                        stáhtaministtar Jens Stoltenberg,
                        finánsaministtar Kristin Halvorsen ja
                        johtalusministtar Liv Signe Navarsete odne
                        ovdanbukte eanetlohkoráđđehusa politihkalaš
                        vuođu Soria Morias. Bargu, skuvla,
                        buorredilálašvuohta ja dálkkádat
                        čilgejuvvojedje boahtte njealji jagi politihka
                        váldoáššin.</p>
    <section>
      <p type="title">Ain ruksesruoná eanetlohku</p>
    </section>
    <p>[15.09.2009]</p>
    <p>- Mii leat ožžon jienasteddjiid luohttámuša
                        stivret riikka ođđa njeallje jagi, ja go mis
                        lea ruksesruoná eanetlohku, de mii áigut
                        ođasmahttit ja nanusmahttit dan politihka maid
                        mii leat jođihan. Mii áigut gudnejahttimiin
                        hálddašit dan luohttámuša maid jienasteaddjit
                        leat čájehan midjiide. Nu cealká
                        stáhtaministtar Jens Stoltenberg.</p>
    <section>
      <p type="title">Njeallje jagi leat áŋgiruššan
                        oktasašvuođa ávkin</p>
    </section>
    <p>[25.06.2009]</p>
    <p>– Min politihkalaš rehketdoallu čájeha ahte
                        eanetlohkoráđđehus lea politihka čađahan barggu
                        ja buorredilálašvuođa ovddideapmái. Mii leat
                        bargan norgalaš ekonomiija bisuheapmái ja
                        bargosajiid sihkkarastimii miehtá riikka.</p>
    <section>
      <p type="title">Eanet máškidis
                        virgeluopmonjuolggadusat</p>
    </section>
    <p>[24.03.2009]</p>
    <p>Ráđđehus evttoha geahpidit gáibádusa man
                        ollu bargoáigi galgá oatnut beaiveruđaid
                        oažžumis virgeluomu oktavuođas 40 prosentii.
                        Seammás evttohuvvo viiddidit
                        gaskkalduhttináiggi go lea virgeluopmu barggu
                        dihte, almmá oažžumis ođđa
                        bálkágeatnegasbeaivvit ja vuordinbeivviid ovdal
                        go beaiveruđaid oažžu, njealji vahkus guđa
                        vahkkui.</p>
    <section>
      <p type="title">Ođđa huksengeađggit davvin</p>
    </section>
    <p>[12.03.2009]</p>
    <p>Ráđđehus bidjá odne ovdan
                        davviguovllustrategiija viidásetovddideami,
                        ”Ođđa huksengeađggit davvin”. Dat mearkkaša
                        nana áŋgiruššama ealáhusovddidemiin sihke
                        eatnama ja meara alde ja eanet investeremiid
                        eanajohtolahkii, mearrajohtolagaide ja
                        hámmaniidda davvin.</p>
    <section>
      <p type="title">Ođđa doaibmabijut ealáhusaide ja
                        dállodoaluide</p>
    </section>
    <p>[08.02.2009]</p>
    <p>– Ráđđehus árvala vuođđudit guokte ođđa
                        foandda main buohkanassii kapitála sturrodat
                        lea 100 miljárdda ruvnnu. Dat guokte foandda
                        galget fitnodagaide ja dállodoaluide
                        álkkásmahttit oažžut loanaid ja nu leat mielde
                        stargadeamen ruhtadusmárkana, cealká
                        stáhtaministtar Jens Stoltenberg.</p>
  </body>
</document>
