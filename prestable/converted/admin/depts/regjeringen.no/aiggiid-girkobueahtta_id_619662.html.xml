<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Áiggiid girkobušeahtta - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>466</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/pressesenter/pressemeldinger/2010/Aiggiid-girkobueahtta.html?id=619662</origFileName>
    <parallel_text location="tidenes-kirkebudsjett.html_id=619662" xml:lang="nob"/>
    <parallel_text location="57-milliardar-kroner-meir-til-kommunane.html_id=619784" xml:lang="nno"/>
    <parallel_text location="a-good-but-tight-defence-budget.html_id=619069" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 05.10.2010 </p>
    <section>
      <p type="title">Áiggiid girkobušeahtta</p>
    </section>
    <p>
      <em type="italic">Norgga girku lea okta bušeahttavuoitiin
                    ráđđehusa  jagi 2011 stáhtabušeahttaárvalusas.
                    Evttohuvvo ahte julludeapmi girkui lasihuvvo
                    oktiibuot 158 milj. ruvnnuin. Dat mearkkaša 10,9
                    proseantta lassáneapmi jagi 2010 sáldejuvvon
                    bušeahta ektui.</em>
    </p>
    <p>- Mun lean ilus go sáhtán almmuhit
                    historjjálaččat buori girkobušeahta. Ruđat
                    oskooahpahussii, eanet báhpaide ja eambbo ruđat
                    čađahit girkoválggaid buori vuogi mielde, nannejit
                    girku vejolašvuođaid dustet ollu áigeguovdilis
                    hástalusaid, dadjá girkostáhtaráđđi Rigmor Aasrud.
                    Son cealká ahte girkosoahpan ja demokratiijaođastus
                    galget láhčit dilálašvuođaid nu ahte Norgga girku
                    galgá sáhttit bisuhuvvot ja ovddiduvvot rabas ja
                    searvadeaddji álbmotgirkun, mii lea viidát
                    vuođđuduvvon girkomiellahtuide. </p>
    <p>Girkolaš válggat leat dehálaš oassi
                    girkosoahpamis ja demokratiijaođastusas.
                    Girkoválggat ožžot jagi 2011 ekonomalaš ráma mii
                    lea seamma stuoris go dat lei 2009, mii mearkkaša
                    eambbo go 70 milj. ruvnnu.</p>
    <p>Ráđđehus árvala doarjut ođastusa lassi 27 milj.
                    ruvnnuin, nu ahte doarjja dál lea measta 200 milj.
                    ruvnnu. Dát mearkkaša stuorámus jahkásaš
                    juolluduslassáneami dan rájes go ođastus
                    álggahuvvui. Mo ruđat geavahuvvojit, galgá
                    Girkoráđđi mearridit.</p>
    <p>Vuosttas gearddi máŋgga jahkái lea
                    bušeahttaárvalussii biddjojuvvon 5 milj. ruvnnu
                    ođđa báhpavirggiide. Ođđa virggit leat erenoamážit
                    jurddašuvvon daidda guovlluide riikkas main leat
                    viehka uhccán báhpat girkomiellahtuid logu ektui.
                    Vuosttažettiin dat guoská Borga ja Stavangera
                    bismagottiide.</p>
    <p>Girkovisttit ovddastit Norgga kulturárbbi
                    dehálaš oasi ja leat hui mávssolaččat ollu
                    báikegottiide. Jagi 2005 rájes gitta otnážii leat
                    investeremat riikka girkovisttiid ortnegisdoallamii
                    ja ođasteapmái jna. lassánan ja šaddan eambbo go
                    golmmageardásažžan. Ortnet stáhtalaš
                    reantobuhtademiin girkovisttiid ođasteami
                    oktavuođas lea, gielddaekonomiija oppalaš
                    nannemiin, váikkuhan dasa ahte áŋgiruššan dán
                    suorggis lea buorránan. Jagi 2011 stáhtabušeahtas
                    árvaluvvo ahte reantobuhtadusortnegii gulli
                    investerenrápma stuoriduvvo 400 milj.
                    ruvnnuin.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Gulahallanhoavda
                      Frode Jacobsen</p>
    </section>
    <p>Telefovdna:</p>
    <p>22 24 46 33</p>
    <p>Mobiila:</p>
    <p>995 23 495</p>
    <p>Fáksa:</p>
    <p>22 24 27 10</p>
    <section>
      <p type="title">Girkoossodat</p>
    </section>
    <p>Telefovdna:</p>
    <p>22 24 79 01</p>
    <p>Fáksa:</p>
    <p>22 24 95 53</p>
    <section>
      <p type="title">Čujuhus:</p>
    </section>
    <p>Ođasmahttin-, hálddahus- ja
                      girkodepartemeanta
                      Poastaboksa 8004 Dep, 0030 Oslo</p>
    <p>Fitnanadreassa:
                      Akersgt. 59</p>
  </body>
</document>
