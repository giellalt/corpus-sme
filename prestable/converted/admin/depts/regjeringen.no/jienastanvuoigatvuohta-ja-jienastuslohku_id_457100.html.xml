<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Jienastanvuoigatvuohta ja jienastuslohku - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>396</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/krd/kampanjer/valga-portal/ddd/jienastanvuoigatvuohta-ja-jienastuslohku.html?id=457100</origFileName>
    <parallel_text location="du-ma-ha-stemmerett-og-sta-i-manntallet.html_id=457100" xml:lang="nob"/>
    <parallel_text location="du-ma-ha-roysterett-og-sta-i-manntalet.html_id=457100" xml:lang="nno"/>
    <parallel_text location="right-to-vote-and-electoral-register.html_id=457100" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Jienastanvuoigatvuohta ja jienastuslohku</p>
    </section>
    <section>
      <p type="title">Stuorradiggeválga</p>
    </section>
    <p>Dáin lea jienastanvuoigatvuohta
                    <em type="italic">stuorradiggeválggas:</em>
                    Norgga stáhtalahtut guđet</p>
    <list>
      <p type="listitem">devdet 18 jagi ovdal válgajagi loahpa ja
                      guđet</p>
      <p type="listitem">leat, dahje leat leamaš, girjejuvvon Norgga
                      ássin álbmotregistarii, ja guđet</p>
      <p type="listitem">eai leat massán jienastanvuoigatvuođaset
                      Vuođđolága § 53 vuođul.</p>
    </list>
    <p>Diplomatiija dahje konsuláhtalágádusa bargit ja
                    sin bearašlahtuin lea jienastanvuoigatvuohta vaikko
                    sii eai deavdde ássaneavttu. Jos sii eai leat
                    goassege leamaš registarastojuvvon Norgga ássin, de
                    galget girjejuvvot Oslo suohkana
                    jienastuslohkui.</p>
    <p>Ovdalgo don sáhtát jienastit
                    stuorradiggeválggas, de fertet leat girjejuvvon
                    muhtun gieldda jienastuslohkui.</p>
    <section>
      <p type="title">Leatgo don čálihuvvon jienastuslohkui?</p>
    </section>
    <p><em type="italic">
                    Jienasteaddjit guđet ásset Norggas:</em>
                    Buot olbmuin geain lea jienastanvuoigatvuohta,
                    čálihuvvojit automáhtalaččat  dan gieldda
                    jienastuslohkui masa ledje registarastojuvvon ássin
                    geassemánu 30. b. 2009.</p>
    <p>Jos don fárrejit eará gildii geassemánu 30. b.
                    2009 maŋŋil, de don leat girjejuvvon dan gieldda
                    jienastuslohkui mas don fárrejit eret.</p>
    <p><em type="italic">Jienasteaddjit guđet ásset
                    olgoriikkas:</em>
                    Jos don ásat olgoriikkas, muhto leat leamaš
                    girjejuvvon Norgga ássin álbmotregistarii maŋimuš
                    10 jagi, de du automáhtalaččat čálihit dan gieldda
                    jienastuslohkui masa don ledjet girjejuvvon ássin
                    dallego don fárrejit Norggas olgoriikii.</p>
    <p>Jos don it leat leamaš girjejuvvon Norgga ássin
                    álbmotregistarii maŋimuš 10 jagi, de don fertet
                    ohcat iežat čálihuvvot jienastuslohkui. Don ožat
                    dainna lágiin ahte čálát iežat nama
                    doavdnjekonvoluhttii mii geavahuvvo go olmmoš
                    jienasta ovddalgihtii olgoriikkas. Jos don
                    jienastat ovddalgihtii Norggas dahje it geavat
                    namahuvvon doavdnjekonvoluhta, de fertet sierra
                    ohcat beassat jienastuslohkui.  Dan don sáhtát
                    dahkat sierra reivviin dahje sierra skoviin maid
                    deavddát. Ohcamis ferte leat du duođaštus ahte don
                    ain leat Norgga stáhtalahttu. Du ohcan ferte ovdal
                    dii. 21 čakčamánu 14. b. joavdat dan gieldda
                    válgastivrii masa don maŋimusat ledjet čálihuvvon
                    ássin álbmotregistarii.</p>
    <list>
      <p type="listitem">skovvi mainna ohcat iežas čálihuvvot
                      jienastuslohkui [ 
                      pdf-hápmi ]  [ 
                      word-hápmi ]</p>
    </list>
  </body>
</document>
