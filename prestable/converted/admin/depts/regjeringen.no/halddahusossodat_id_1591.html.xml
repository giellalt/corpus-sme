<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Hálddahusossodat - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>281</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/departemeanta/organisauvdna/Ossodagat/halddahusossodat.html?id=1591</origFileName>
    <parallel_text location="administrasjonsavdelingen.html_id=1591" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Hálddahusossodat</p>
    </section>
    <p xml:lang="nob">Ekspedišuvdnahoavda Nils A. Dugstad, tlf. 22 24 46 10 Ovdakantuvra tlf. 22 24 46 19 </p>
    <p>Hálddahusossodat fuolaha politihkalaš njunušgotti ja departemeantaráđi stábadoaimmaid, oktiiheivehallá mearrádusproseassaid ja hálddahuslaš oktasašáššiid ja fuolaha dárbbašlaš doarjjabálvalusaid nu ahte departemeanta čoavdá iežas fágalaš doaibmamušaid ulbmillaččat ja bevttolaččat goluid dáfus.   </p>
    <p>Ossodat válmmašta hálddahuslaš áššiid politihkalaš njunušgoddái ja departemeantaráđđái, ovddida stivrenvuogádagaid ja bajimus láiddanjuolggadusaid nu ahte departemeanta jođihuvvo bevttolaččat ja oktiiordnejuvvon vuogi mielde, ja goziha ahte doaibma čađahuvvo daid gustojeaddji njuolggadusaid ja láiddanjuolggadusaid mielde mat leat hálddahuslaš suorggis. </p>
    <p>Ossodat fuolaha dasto oktiiheivehallama ja strategiijaovddideami sihkkarvuođa- ja gearggusvuođagažaldagaid várás, departemeantta riikkaidgaskasaš barggu várás ja departemeantta DjO (Dutkama ja ovddidanbarggu) várás. </p>
    <p>Hálddahusossodat lea organiserejuvvon viđa ovttadahkan ja das lea dan lassin oktiiheivehalli guhte fuolaha departemeantta riikkaidgaskasaš barggu ja departemeantta DjO-barggu. </p>
    <p><em type="italic">Bargiid- ja organisašuvdnasekšuvnnas </em>lea ovddasvástádus oppa departemeantta siskkáldas bargiidpolitihkas, earret eará jođihanovddideamis, organisašuvdnaovddideamis, máhttobuorideamis, DBS-barggus ja siskkáldas oktasašdoaimmain. Dasto lea sekšuvnnas ovddasvástádus buot gulaskuddanáššiid oktiiordnemis. Ovttasráđiid Bušeahtta-, ekonomiija- ja rehketdoallosekšuvnnain galgá sekšuvdna bargat stivrenvuogádagaid ja strategiijaid buoridemiin. </p>
    <p><em type="italic">Bušeahtta-, ekonomiija- ja rehketdoallosekšuvdna </em>jođiha ja oktiiheiveha departemeantta barggu stáhtabušeahtain ja fuolaha stivrema ja goziheami departemeantta ekonomiijahálddašemiin. </p>
    <p><em type="italic">DGT-ovttadagas </em>lea ovddasvástádus siskkáldas strategiijas ja máhttobuorideamis DGT-suorggis, fuolaha DGT-diŋgojeaddji doaimma Departemeanttaid bálvalusguovddáža (DBGa) ektui.   </p>
    <p><em type="italic">Sihkkarvuođaovttadat </em>fuolaha departemeantta sihkkarvuođa- ja gearggusvuođabarggu plánema, čađaheami ja oktiiheivehallama, earret eará fysihkalaš sihkkarvuođadoaibmabijuid stivrema ja čađaheami ráđđehuskvartálas. Ovttadagas lea maiddái ovddasvástádus ortnegis mas politihkalaš bellodagat ožžot doarjagiid, ja dasa gulli lágas dihto diliid birra mat gullet politihkalaš bellodagaide. Láhka sisttisdoallá earret eará njuolggadusaid politihkalaš bellodagaid sisaboađuid geahčadanlobi birra ja bajásaddima birra, dás maiddái priváhta addagiid birra bellodagaide, bellodagaid registarastineavttuid birra ja eavttuid birra mat gusket stáhtadoarjagiidda guovddáš ja báikkálaš bellodatorganisašuvnnaide. </p>
    <p><em type="italic">Arkiiva- ja duođaštusovttadagas </em>lea ovddasvástádus departemeantta áššemeannudanreaidduin ja fuolaha duođaštusgáibádusaid, fuolaha departemeantta poastavuostáiváldima ja oktiiheiveha olbmuid sávaldagaid geahčadit departemeantta dokumeanttaid. </p>
  </body>
</document>
