<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Stáhta ja girku - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>384</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/tema/Girku/Stahta-ja-girku.html?id=1218</origFileName>
    <parallel_text location="stat_og_kirke.html_id=1218" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Stáhta ja girku</p>
    </section>
    <p>Jagi 2003 Bondevik II-ráđđehus nammadii lávdegotti (Gjønnes-lávdegotti) vai čielggadivččii stáhtagirkoortnega. Áigumuš lei dainna válmmastit vuođu mas árvvoštallat galgágo stáhta-girkoortnet jotkojuvvot, ođasmahttojuvvot, vai heaittihuvvot. </p>
    <p>Ođđajagemánus Gjønnes-lávdegoddi bijai čielggadeamis kultur- ja girkoministarii, guhte lea Trond Giske. Čielggadeapmi sáddejuvvui viiddis gulaskuddamii, ja ruovttoluotta bohte 2500 cealkámuša gulaskuddamii. Cuoŋománu 10. b. 2008 stáhtaráđđi Giske attii diehttevassii viiddis politihkalaš soabada das makkár gaskavuohta boahtteáiggis galgá leat stáhta ja girku gaskkas. Beaivvi maŋŋá ráđđehus bijai ovdan Stuorradiggedieđáhusa nr. 17 (2007-2008) stáhta ja Norgga girku birra. Politihkalaš soabada mielde dieđáhusas ledje arvat árvalusat mat ložžejit stáhta ja girku gaskavuođaid. Dehálaš oassi soabadis lea ahte Norgga girkus galgá čađahuvvot demokratiijaođasmahttin. Demokratiijaođasmahttima vuolggasadji lea dat eavttuhus maid proavás Trond Bakkevig jođihan bargojoavku bijai ovdan miessemánu 13. b. 2008. Čielggadeamis leat dakkár árvalusat, ahte Norgga girkus galget leat eanet njuolggo válggat, ahte duođalaš válljenmolssaeavttut galget leat ja ahte girkoválggat galget čađahuvvot oktanaga almmolaš válggaiguin. </p>
  </body>
</document>
