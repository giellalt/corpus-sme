<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>11. Gáddeavádat (huksengielddus) ja earuheaddji gáddeavádathálddašeapmi - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>1092</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/md/Dokumeanttat/Johtocalus/2009/T-209-Plana--ja-huksenlaga-oa-planaoasi-fapmuibidjan/11-Gaddeavadat-huksengielddus-ja-earuheaddji-gaddeavadathalddaeapmi.html?id=571102</origFileName>
    <parallel_text location="11-strandsonen-byggeforbud-og-differensi.html_id=571102" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>
                Dás don leat: </p>
    <p>Birasgáhttendepartemeanta</p>
    <p>
                &lt;
                 </p>
    <p>Dokumeanttat</p>
    <p>
                &lt;
                 </p>
    <p>Johtočálus</p>
    <p>
                &lt;
                 </p>
    <p>11. Gáddeavádat (huksengielddus) ja earuheaddji
                gáddeavádathálddašeapmi</p>
    <p>T-2/09 Plána- ja huksenlága ođđa plánaoasi
                fápmuibidjan</p>
    <section>
      <p type="title">Geassemánu 27. b. 2008 mannosaš
                láhka nr. 71 plánema ja huksenáššemeannudeami birra
                (plána- ja huksenláhka) (plánaoassi) boahtá fápmui
                suoidnemánu 1. b. 2009.</p>
    </section>
    <p>
                Bláđe dokumeanttas: </p>
    <p>
                &lt;  10. Sierralohpi</p>
    <p> | </p>
    <p>
                12. Sirdásannjuolggadusat ></p>
    <p> | </p>
    <p>
                Ovdasiidu</p>
    <section>
      <p type="title">11. Gáddeavádat (huksengielddus) ja earuheaddji
                  gáddeavádathálddašeapmi</p>
    </section>
    <section>
      <p type="title">11.1 Huksengielddus gáddeavádagas</p>
    </section>
    <p>§ 1-8 joatká ja čavge huksengildosa gáddeavádagas
                  ja boahtá phl.85 § 17–2 sadjái gildosa birra beassat
                  hukset 100-mehter govdosaš gáddeavádahkii ja čuoldit
                  eatnama das mearragáttis. Mearrádusat leat
                  viiddiduvvon maiddái gustot čázádagaide.</p>
    <p>Erenoamáš deasta galgá fuolahuvvot luonddu- ja
                  kulturbirrasii, olggustallamii, eanadahkii ja eará
                  almmolaš beroštusaide go lea sáhka huksemis
                  gáddeavádahkii ja dehálaš čázadagaid gáddeguoraide.
                  Dát guoská sihke plánaid ráhkadeapmái ja
                  sierralohpeáššiid mearrideapmái. Dakkár guovlluin
                  main lea garra gilvu gáddeavádaga alde, lea erenoamáš
                  dehálaš ahte ii huksejuvvo, almmolaš beroštusaid
                  geažil.</p>
    <p>Gielddus čuohcá seamma doaibmabijuide go daidda
                  mat gullet § 1-6 doaibmabidjodefinišuvdnii ja nu
                  maiddái plánaid riekteváikkuhussii, geahča §11-6 ja §
                  12-4. Dát guoská maiddái doaibmabijuide maidda ii
                  dárbbaš ohcat lobi dahje ii dárbbaš addit dieđu
                  láhkaásahusa vuođul. Eai ge dát doaibmabijut galgga
                  leat vuostálagaid huksengildosiin 100-mehter govdosaš
                  avádagas dahje plánas. Seammá guoská doaibmabijuide
                  eanadoalus ge go ovddeš spiehkastat lea
                  sihkkojuvvon.</p>
    <p>Rievdadus mearkkaša ahte gielddus muhtun
                  dáhpáhusain čavgejuvvo. Dál sihkkojuvvo dat
                  eahpečielga mearkkašahttivuođagáibádus rievdadusaid
                  oktavuođas, mii geavadis dagaha eahpesihkarvuođa ja
                  erohusaid. Danne čuohcá gielddus uhcit
                  lassihuksehusaide. Buot rievdadusaide maidda
                  ohcangáibádus kapihttalis 20 gusto, gullá iešalddis
                  gildosii seamma láhkai go plánii. Mii guoská
                  gaskaboddasaš ja fievrridahtti visttiide ja
                  huksehusaide dahje rusttegiidda, de čujuhuvvo 2.5
                  čuoggá máinnašeapmái. Buhtes julggabealrievdadusat
                  leat lobálaččat, vaikke vel dát adnojuvvojit ge
                  doaibmabidjun § 1-6 vuođul. Opmodaga ásaheapmi ja
                  rievdadeapmi lea ain mielde, nu guhkás go dat guoská
                  lohpegáibádussii § 20-1 bustáva m) vuođul. Danne ii
                  leat mielde dušše opmodaga huksejuvvon oassi, nu mo
                  odne, muhto maiddái huksejuvvon opmodaga
                  rievdadeapmi. Viiddes doaba <span type="quote">«eará doaibmabijut»</span> gokčá
                  dušše áiddiid, nu mo ovdal. Ráhkaduvvon dahku
                  sáttogáttit gullet maiddái dán doahpagii. Dábálaččat
                  ferte juohke deavdin adnojuvvot eanadatduohtadeapmin
                  masa gáibiduvvo lohpi § 20-1 vuođul. Dan lassin eai
                  gula uhcit eanadatduohtadeamit dábálaččat
                  doahpagii.</p>
    <p>Mearrádus huksengildosa birra mearragáttis ii
                  vealat viessosadjeláigolága njuolggadusaid
                  láigoviessosaji lonistanvuoigatvuođa birra.</p>
    <p>Oppalaš gielddusnjuolggadusas sáhttá
                  spiehkastuvvot lága vuođul ráhkaduvvon plánaid bokte.
                  Dát lea muhtumassii phl.85 § 17-2 nuppi lađđasa
                  spiehkastatnjuolggadusa čavgen, muhtumassii dan
                  joatkka. Mearrádus čielggada ahte gielddaplána
                  areálaoasis ferte leat mearriduvvon huksenrádjá
                  daidda guovlluide maidda galgá leat lohpi hukset jus
                  § 1-8 huksengielddus galgá fámohuvvat. Dakkár
                  huksenrádjá lea dábálaččat mielde muddenplánain.
                  Dakkár plánain mat dušše válddahallet
                  huksenáigumušaid areálageavaheami, gusto ain
                  huksengielddus 100-mehteravádagas dassážiigo eará
                  huksenrádjá lea mearriduvvon. Dat gusto maiddái
                  daidda guovlluide mat leat várrejuvvon bieđggos
                  huksemiidda § 11-11 nr. 1 ja 2 vuođul.</p>
    <p>Stuorra osiin riikkas čatnasit ássan ja
                  ealáhuseallin gáddeavádahkii. Mearrádus ii hehtte
                  viidáset ceavzilis ovdáneami dakkár guovlluin.
                  Dattetge ferte huksen dáhpáhuvvat dakkár plánaid ja
                  láiddanjuolggadusaid vuođul, mat earuhit deasttaid
                  gáddeavádaga konkrehta árvvoštallama vuođul, ii ge
                  ovttaskas sierralohpin. Eaktun plánaproseassas lea
                  ahte ođđa huksema birasváikkuhusat galget
                  árvvoštallojuvvot vuđolaččat, boahtteáigásaččat ja
                  ollislaččat. Deasta almmolašvuhtii galgá deattuhuvvot
                  huksenguovlluin, ja boares muddenplánat mat eai leat
                  čađahuvvon, berrešedje ođasmahttojuvvot jus dat eai
                  čuovvol ođđa mearrádusaid áigumušaid. Eaktun lea ahte
                  huksen dakkár guovlluin main lea stuorra gilvu
                  gáddeavádaga alde, galgá nu guhkás go vejolaš,
                  garvojuvvot. Dál bargojuvvo oččodit stáhta
                  plánaláiddanjuolggadusaid earuheaddji
                  gáddeavádathálddašeami várás § 6-2 vuođul.</p>
    <p>Lága njuolggadusain muđuid čuovvu ahte galgá álo
                  gáibiduvvot muddenplána stuorát huksen- ja
                  rusttetdoaibmabijuid oktavuođas ja eará doaibmabijuid
                  oktavuođas main sáhttet leat stuorra váikkuhusat,
                  dahje go gielddaplána areálaoassi gáibida dakkár
                  plána. Stuorát rusttegat ja huksemat
                  ealáhusdoaimmaide, ássanguovlluide,
                  astoáigevisteguovlluide jed. gáibidit álo muddenplána
                  dáid njuolggadusaid vuođul, ja dat sáhttet dušše
                  huksejuvvot 100-mehteravádahkii dakkár plána
                  vuođul.</p>
    <p>Plánaproseassas galget almmolaš deasttat mat
                  čatnasit gáddeavádahkii, árvvoštallojuvvot dárkilit
                  ja deattuhuvvot.</p>
    <p>Livččii eahpegovttolaš ja mielddisbuvttášii menddo
                  stirda vuogádaga jus juohke doaibmabidju
                  100-mehteravádagas galggašii leat jogo gildojuvvon
                  dahje gáibidit muddenplána ráhkadeami. Danne lea
                  addojuvvon oppalaš njuolggadus njealját lađđasis, mii
                  rahpá vejolašvuođa dasa ahte sáhttet addojuvvot
                  dárkilet njuolggadusat spiehkastagaid birra
                  gielddaplána areálaoasis, geahča § 11-11 nr. 4
                  máinnašumis. Gaskaboddasaš áigodagas sáhttá
                  vejolaččat addit sierralobi gildosis dan dábálaš
                  sierralohpemearrádusa vuođul, mii boahtá ovdan §:s
                  19-2 dárbbašlaš doaibmabijuid várás. Dát guoská
                  ovdamearkka dihtii dárbbašlaš
                  navigašuvdnainstallašuvnnaid huksemii
                  fanasjohtolagaid guora, jus gielda ii leat dahkan
                  mearrádusaid dan birra.</p>
    <p>Gielddaplána areálaoasis sáhttá gielda addit
                  dárkilet mearrádusaid dárbbašlaš visttiid ja uhcit
                  rusttegiid ja rájuid huksemii eanadoalu, boazodoalu,
                  guolásteami, bivdima ja akvakultuvrra várás, ja
                  rusttegiid huksemii mearrajohtolaga várás. Dakkár
                  doaibmabijut eai leat dattetge dábálaš spiehkastagat
                  gildosis, muhto lea gieldda duohken mo daid mudde, ja
                  sáhttá maiddái addit mearrádusaid mat diktet dakkár
                  visttiid ja uhcit rusttegiid huksejuvvot
                  100-mehteravádahkii. Go gáibiduvvojit plána ja
                  plánamearrádusat dakkár doaibmabijuide, de galgá ášši
                  meannuduvvot dábálaš plánaproseassan gulaskuddamiin
                  ja mielváikkuhemiin. Nu sáhttá ge árvvoštallat
                  iešguđet beroštusaid mat čatnasit guvlui, dás maiddái
                  almmolaš beroštusaid maid huksengielddus
                  vuosttažettiin galggai fuolahit. Dakkár njuolggadus
                  addá vejolašvuođa riikka gielddain oažžut
                  iešguđetlágan mearrádusaid mat leat heivehuvvon
                  báikkálaš diliide, mii soahpá daidda iešguđetlágan
                  diliide iešguđet riikaosiid riddogielddain.</p>
    <p>Spiehkastat 1985-mannosaš plána- ja huksenlága §
                  17-2 goalmmát lađđasis nr. 1 visttiide, huksehusaide,
                  rusttegiidda dahje gárddiide mat leat dárbbašlaččat
                  eanadollui, galget ain gustot dassážiigo leat
                  dohkkehuvvon mearrádusat § 11-11 nr. 4 vuođul, muhto
                  sihkkojuvvojit almmatge njeallje jagi maŋŋá lága
                  fápmuiboahtima.</p>
    <section>
      <p type="title">11.2 Čázádat</p>
    </section>
    <p>
                  Deasta suodjalanberoštusaide mat čatnasit dehálaš
                  čázádagaide, lea deattuhuvvon. Mearrádusa vuođul
                  ožžot gielddat geatnegasvuođa árvvoštallat galgá go
                  mearriduvvot huksenrádjá gielddaplána areálaoassái,
                  nu ahte dáinna lágiin sáhttet fuolahit dehálaš
                  luonddu-, kulturbiras- ja olggustallanberoštusaid
                  čázádagaid gáddeguorain.</p>
    <p>Čázádagat leat Norgga luonddu dehálaš oasit. Ii
                  leat galle Eurohpa riikkas dákkár šláddjes
                  čázádatluondu. Seammás leat jávrrit ja čázádagat álo
                  leamaš dehálaš fáktorat ássamii ja johtolahkii, ja
                  dehálaš olggustallanguovllut. Danne leat stuorra
                  oasit riikka kulturmuittuin ja kulturbirrasiin
                  čázádatguovlluin. Geaidnohuksen, mássaviežžan,
                  visttit ja rusttegat leat dakkár duohtadeamit, mat
                  sáhttet billistit čázádagaid suodjalanárvvuid.</p>
    <p>
                Bláđe dokumeanttas: </p>
    <p>
                &lt; 10. Sierralohpi</p>
    <p> | </p>
    <p>
                12. Sirdásannjuolggadusat ></p>
    <p> | </p>
    <p>
                Ovdasiidu</p>
  </body>
</document>
