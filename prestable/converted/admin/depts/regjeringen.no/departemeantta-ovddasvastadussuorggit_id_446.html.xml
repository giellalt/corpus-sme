<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Departemeantta ovddasvástádussuorggit - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>499</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/hod/Depeartamantta-birra/departemeantta-ovddasvastadussuorggit.html?id=446</origFileName>
    <parallel_text location="ansvarsomraader.html_id=446" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Departemeantta ovddasvástádussuorggit</p>
    </section>
    <section>
      <p type="title">Departemeantta
                    ovddasvástádussuorggit</p>
    </section>
    <p><em type="italic">Álbmotdearvvašvuođabargu</em>
                    galgá váikkuhit dan ahte olbmot ellet guhkit ja
                    dearvaseabbon, uhcit buohccánvárain, ja dat maid
                    galgá váikkuhit ahte olbmuid dearvvašvuohta lea
                    seamma buorre beroškeahttá sosiálaerohusain.
                    Duhpátgeavaheami eastadeapmi ja rumašlaš
                    lihkadeapmi leat dehálaš áŋgiruššansuorggit
                    álbmotdearvvašvuođa buorideamis. Dearvvašvuođa- ja
                    fuolahusdepartemeanttas lea maid ovddasvástádus
                    sihkkarastit buori biepmodili ja dorvvolaš
                    biepmu.</p>
    <p><em type="italic">Gielddaid bálvalusfálaldat</em>
                    boarrásiidda, olbmuide geain lea vuoliduvvon
                    doaibmanávccat, ja gárrenmirkkuid
                    boasttugeavaheaddjiide lea mearriduvvon 1.10.04
                    rájes leat oassin Dearvvašvuođa- ja
                    fuolahusdepartemeantta ovddasvástádussuorggis.</p>
    <p>Gielddaid v
                    <em type="italic">uođđodearvvašvuođabálvalus</em> galgá dáhkidit
                    olbmuide ahte sii ožžot dárbbašlaš veahki doppe gos
                    sii orrot dahje leat. Fástadoaktárat leat
                    dehálaččat dán bálvalusas, nu go earret eará
                    doavttirfávttat ja dearvvašvuođastašuvnnat ge.</p>
    <p><em type="italic">Spesialisatadearvvašvuođabálvalus</em> , masa
                    gullet buohcceviesut, poliklinihkat,
                    ambulánssabálvalusat ja eará bálvalusat, galget
                    vuosttažettiin fállat spesialistadivššu.
                    Spesialistadearvvašvuođabálvalus lea lágiduvvon
                    vihttan guovlulaš dearvvašvuođalágádussan maid
                    stáhta eaiggáduššá Dearvvašvuođa- ja
                    fuolahusdepartemeantta bokte. Guovlulaš
                    dearvvašvuođalágádusat (GDL) galget fuolahit
                    spesialistadearvvašvuođabálvalusa álbmogii, maid
                    jogo GDL:i gulli dearvvašvuođalágádusat fállet
                    dahje priváhta bálvaleaddjit fállet šiehtadusaid
                    vuođul.</p>
    <p><em type="italic">Bátnedearvvašvuođabálvalus</em>
                    lea almmolaš fálaldat muhtun joavkkuide, muhto
                    eatnašat fertejit ieža  oastit dáid
                    bálbalusaid. Goittotge lea almmolaš eiseválddiid
                    ovddasvástádus ahte olbmot galget oažžut seamma
                    buriid bátnedearvvašvuođabálvalusaid beroškeahttá
                    ássanbáikkis ja agis.</p>
    <p><em type="italic">Veahki olbmuide geain leat
                    psyhkalaš váttisvuođat,</em> addá jogo vuođđo- dahje
                    spesialistadearvvašvuođabálvalus, ja dan addet
                    maiddái gielddaid ja eaktodáhtolaš fálaldagat
                    dábálaš dearvvašvuođabálvalusa lassin. Psyhkalaš
                    dearvvašvuohta lea leamaš áŋgiruššansuorgin
                    1990-logu loahpa rájes, ja dán čuovvola ge
                    Psyhkalaš dearvvašvuođa áŋgiruššanplána.</p>
    <p><em type="italic">Dearvvašvuođabálvalus
                    gárrenmirkkuid boasttugeavaheaddjiide</em> lea
                    maŋimus jagiid ovddiduvvon dábálaš
                    dearvvašvuođabálvalusa lassibálvalussan. Dasa
                    gullet earret eará dearvvašvuođafálaldagat, maid
                    lea álki fidnet, ja veajuidahttin mas dálkasat
                    geavahuvvojit veahkkin. Dearvvašvuođa- ja
                    fuolahusdepartemeanttas lea ovddasvástádus ollislaš
                    veahkke- ja dikšofálaldagas gárrenmirkkuid
                    boasttugeavaheaddjiide gielddain ja
                    spesialistadearvvašvuođabálvalusas.</p>
    <p><em type="italic">Molssaektosaš dikšu</em> ,
                    ovdamearkka dihtii akupunktuvra ja homeopatiija, ii
                    gula almmolaš dearvvašvuođabálvalussii. Dattetge
                    lea álggahuvvon bargu ásahit almmolaš rámmaid dán
                    doaimma várás. Dat mielddisbuktá earret eará ahte
                    lea boahtán ođđa láhka molssaektosaš dikšuma birra,
                    ja leat ásahan dákkár dikšuid registtarortnet.</p>
    <p>Álbmogii galgá leat álki fidnet
                    <em type="italic">dálkasiid</em> . Dat divššohasat geat eanemusat
                    dárbbašit dálkasiid, ožžot dasa almmolaš
                    ruhtadoarjaga alitreseaptaortnega vuođul. Norgga
                    dálkkasgávpelágádus lea priváhta, muhto almmolaš
                    eiseválddiid ovddasvástádus lea fuolahit ahte
                    dálkasiid fidnen lea luohtehahtti ja dorvvolaš.</p>
    <p><em type="italic">Bioteknologiija</em> geavaheami muddejit
                    bioteknologiijaláhka ja máŋga eará lága. Lágat ja
                    etihkalaš gažaldagat mat čatnasit bioteknologiijii,
                    leat dehálaš oasit Dearvvašvuođa- ja
                    fuolahusdepartemeantta ovddasvástádussuorggis.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Dearvvašvuođa- ja
                      fuolahusdepartemeanta</p>
    </section>
  </body>
</document>
