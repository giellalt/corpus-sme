<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámegiela geavaheapmi - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>336</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/tema/Samepolitihkka/Samegiela-geavaheapmi.html?id=24388</origFileName>
    <parallel_text location="bruk_av_samisk_sprak.html_id=24388" xml:lang="nob"/>
    <parallel_text location="use-of-the-sami-languages.html_id=24388" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sámegiela geavaheapmi</p>
    </section>
    <p>Sámegiella galgá leat ealli
                  giella. Sámegiela árjjalaš ja lassáneaddji
                  geavaheapmi lea dehálaš oassi sámi kultuvrra viidáset
                  ovdáneamis.</p>
    <p>Sámegiella ja dárogiella leat sámelága 3.
                    kapihttala vuođul ovttaárvosaš gielat. Sámegiela
                    hálddašanguovllus leat sámegiella ja dárogiella
                    ovttadássásaš gielat. Dehálaš lea ahte sámegiella
                    geavahuvvo almmolaš oktavuođain, ja ahte almmolaš
                    diehtojuohkin heivehuvvo sámeálbmogii ge.
                    Sámegielat siiddut ráđđehusa neahttasiidduin leat
                    deháleamos kanála man bokte dieđut ráđđehusas ja
                    departemeanttain juhkkojuvvojit sámegillii.</p>
    <section>
      <p type="title">
                      Sámegielaid doaibmaplána</p>
    </section>
    <p>Ráđđehus áigu oažžut eanebuid geavahit sámi
                      gielaid. Mánáidgárddit, skuvllat, almmolaš
                      bálválusat ja mediafálaldat leat guovddážis dan
                      doaibmaplánas sámegielaid várás. Dakkár
                      áŋgiruššan mii sihkkarastá julevsámegiela ja
                      máttasámegiela ealli giellan maiddái boahttevaš
                      buolvvaide, lea dehálaš.</p>
    <section>
      <p type="title">
                      Gollegiella</p>
    </section>
    <p>Gollegiella lea davviriikkalaš sámi
                      giellabálkkašupmi maid Norgga, Ruoŧa ja Suoma
                      sámeministarat ja sámediggepresideanttat leat
                      ásahan. Gollegiella mearkkaša dárogillii
                      <span type="quote" xml:lang="nob">"gullspråk"</span> ja dat juhkkojuvvo
                      ovttaskas olbmuide, joavkkuide, organisašuvnnaide
                      dahje ásahusaide mat mávssolaččat leat rahčan
                      ovddidit sámegiela.</p>
    <section>
      <p type="title">
                      Sámegiela geavaheapmi almmolaš
                      hálddahusas</p>
    </section>
    <p>Árjjalaš ja lassáneaddji sámegiela geavahus
                      lea sámi kultuvrra viidáset ovdáneami hui dehálaš
                      oassi. Seamma láhkai lea mávssolaš ahte
                      sámegiella geavahuvvo almmolaš oktavuođain.</p>
    <section>
      <p type="title" xml:lang="nob">
                      Sámegiella ja IT</p>
    </section>
    <p>Ráđđehusa ulbmil lea ahte buot almmolaš
                      registariin galgá sáhttit geavahit sámegiela
                      čállinmearkkaid, ja ahte dieđuid galgá sáhttit
                      sirddašit registariid gaskka. Sámegiel namaid,
                      báikenamaid, čujuhusaid jna. galgá leat vejolaš
                      riekta registreret.</p>
  </body>
</document>
