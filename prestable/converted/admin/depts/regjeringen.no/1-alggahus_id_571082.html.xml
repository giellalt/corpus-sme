<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>1. Álggahus - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>441</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/md/Dokumeanttat/Johtocalus/2009/T-209-Plana--ja-huksenlaga-oa-planaoasi-fapmuibidjan/1-Alggahus.html?id=571082</origFileName>
    <parallel_text location="1-innledning.html_id=571082" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>
                Dás don leat: </p>
    <p>Birasgáhttendepartemeanta</p>
    <p>
                &lt;
                 </p>
    <p>Dokumeanttat</p>
    <p>
                &lt;
                 </p>
    <p>Johtočálus</p>
    <p>
                &lt;
                 </p>
    <p>1. Álggahus</p>
    <p>T-2/09 Plána- ja huksenlága ođđa plánaoasi
                fápmuibidjan</p>
    <section>
      <p type="title">Geassemánu 27. b. 2008 mannosaš
                láhka nr. 71 plánema ja huksenáššemeannudeami birra
                (plána- ja huksenláhka) (plánaoassi) boahtá fápmui
                suoidnemánu 1. b. 2009.</p>
    </section>
    <p>
                Bláđe dokumeanttas: | </p>
    <p>
                2. Lága oktasašmearrádusat ></p>
    <p> | </p>
    <p>
                Ovdasiidu</p>
    <section>
      <p type="title">1. Álggahus</p>
    </section>
    <p>Stuorradiggi dohkkehii plána- ja huksenlága ođđa
                  plánaoasi geassemánu 5. b. 2008. Dán johtočállosa
                  ulbmil lea buktit ovdan oanehis visogova ođđa
                  plánamearrádusain.</p>
    <p>Seammás go láhka boahtá fápmui, de fámohuhttojuvvo
                  geassemánu 14. b. 1985-mannosaš plána- ja huksenlága
                  nr. 77 kapihtal I – VIIa, earret § 6. Láhkaásahus, §
                  21. Lonástus ja § 32. Massimiid buhtadus maid
                  muddenplána ja viessohuksenplána dagahit.</p>
    <p>Lea dušše lága plánaoassi plánema ja
                  huksenáššemeannudeami birra mii biddjojuvvo doibmii
                  dál. Daid huksenáššemearrádusaid mat gullet Gielda-
                  ja guovlodepartementii, lea Stuorradiggi mearridan,
                  muhto dat biddjojuvvojit doibmii easkka maŋŋá. Danne
                  lea ráhkaduvvon láhkaásahus mii čájeha mo plánaoassi
                  galgá doaibmat ovttas 1985-mannosaš plána- ja
                  huksenlága huksenáššemearrádusaiguin (phl.85)
                  dassážiigo ođđa huksenáššemearrádusat biddjojuvvojit
                  doibmii.</p>
    <p>Gielddaid ja fylkkagielddaid bargamušat ja váldi
                  jotkojuvvojit. Seammá guoská fylkkamánni bargamušaide
                  ja váldái. Soabahallanortnet vuosttaldanáššiin lea
                  dál mearriduvvon §:s 5-6. Lea mearriduvvon ahte
                  fylkkamánni galgá leat soabaheaddjin.</p>
    <p>Muhtun rievdadusat leat dahkkojuvvon eará lágain
                  vai heivehallan plánaoasi ođđa mearrádusaide šaddá
                  buoret (lága kapihtal 35). Dát rievdadusat ge
                  doaibmagohtet suoidnemánu 1. b. 2009.</p>
    <p>Dat johtočállosat ja dat rávvagat mat leat
                  ráhkaduvvon phl.85:i, gustojit viidáseappot nu guhkás
                  go dat heivejit jus eará ii leat celkojuvvon
                  erenoamážit. Go ođđa bagadus ráhkaduvvo, de das
                  daddjojuvvo maid dat buhtte.</p>
    <p>Lea ráhkaduvvon viiddes 
                  rávamateriála mii lea gávdnamis departemeantta
                  neahttasiidduin čujuhusas www. planlegging.no.
                  Diehtojuohkin lea maid addojuvvon gielddaide
                  konferánssain mat leat lágiduvvon juohke fylkkas.
                  Eanet dieđut leat gávdnamis namuhuvvon
                  bagadusas.</p>
    <p>
                Bláđe dokumeanttas: | </p>
    <p>
                2. Lága oktasašmearrádusat ></p>
    <p> | </p>
    <p>
                Ovdasiidu</p>
  </body>
</document>
