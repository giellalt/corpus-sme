<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>8. Gaskaboddasaš doaibmabidjogielddus - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>418</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/md/Dokumeanttat/Johtocalus/2009/T-209-Plana--ja-huksenlaga-oa-planaoasi-fapmuibidjan/8-Gaskaboddasa-doaibmabidjogielddus.html?id=571099</origFileName>
    <parallel_text location="8-midlertidig-forbud-mot-tiltak.html_id=571099" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>T-2/09 Plána- ja huksenlága ođđa plánaoasi fápmuibidjan </p>
    <section>
      <p type="title">Geassemánu 27. b. 2008 mannosaš
                láhka nr. 71 plánema ja huksenáššemeannudeami birra
                (plána- ja huksenláhka) (plánaoassi) boahtá fápmui
                suoidnemánu 1. b. 2009.</p>
    </section>
    <section>
      <p type="title">8. Gaskaboddasaš doaibmabidjogielddus</p>
    </section>
    <p>Gielda dahje stáhta plánaeiseváldi sáhttá gaskaboddasaččat gieldit doaibmabijuid kapihttala 13 mearrádusaid vuođul go gávnnaha ahte plána galgá ráhkaduvvot guovllu várás. </p>
    <p>Álgovuorus jotkojuvvo phl.85 § 33 vuosttaš lađđasa rájes gitta goalmmát lađđasa rádjai gaskaboddasaš gildosa birra juohkima ja huksema vuostá, muhto álkis muddemiiguin ja čielggademiiguin dakkár gažaldagaid vuođul mat leat čuožžilan geavaheami oktavuođas. Viidáseappot leat dahkkojuvvon muhtun gielalaš ja teknihkalaš heiveheamit vai geavahuvvojit seamma doahpagat go ođđa lága mearrádusain muđuid, geahča earret eará § 1-6 vuosttaš lađđasa doaibmabidjologahallama. Ovddeš njuolggadusa ektui lea bajilčála rievdaduvvon veaháš vai boahtá ovdan ahte gaskaboddasaččat sáhttet gildojuvvot sihke juohkin, huksendoaibmabijut ja eará doaibmabijut mat leat mielde plána váikkuhusain. Čujuhus bistevaš lávdegoddái lea sihkkojuvvon go dakkár lávdegoddi ii leat šat geatnegahttojuvvon. </p>
    <p>Gielda sáhttá miehtat dasa ahte doaibmabidju čađahuvvo vaikke vel lea ge mearriduvvon gaskaboddasaš gielddus. Eaktun lea ahte gieldda árvvoštallama vuođul dat ii váttásmahte plánema. </p>
    <p>Gildosa doaibmaviidodat áiggi dáfus lea eanemusat njeallje jagi. Ággan lea dárbu addit áiggi gielddaplána ođasmahttimii ja vai regionála plána ja plánamearrádus sáhttet ráhkaduvvot. Dát soahpá regiovnnaid ja gielddaid njealjejahkásaš plánaáigodahkii. Dakkár áigemeriin lea eaktun ahte galget leat hui erenoamáš ákkat guhkidit áigemeari ain eanet. </p>
  </body>
</document>
