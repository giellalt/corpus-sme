<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ovddasvástádusjuohku ja oktiiordnen - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>352</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/tema/Samepolitihkka/midtspalte/Ovddasvastadusjuohku-ja-oktiiordnen.html?id=86932</origFileName>
    <parallel_text location="ansvarsfordeling-og-samordning.html_id=86932" xml:lang="nob"/>
    <parallel_text location="division-of-responsibility-and-coordinat.html_id=86932" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ovddasvástádusjuohku ja oktiiordnen</p>
    </section>
    <p>Ollislaš sámepolitihkka sorjá das ahte
                    fágadepartemeanttaid gaskasaš oktiiordnen lea
                    njuovžil. Ođasmahttin-, hálddahus- ja
                    girkodepartemeanttas lea sámi áššiid bajimus
                    oktiiordnenovddasvástádus. Fágadepartemeanttain lea
                    ovddasvástádus gohčokeahttá čuovvolit sámepolitihka
                    čađaheami iežaset surggiin. Dát guoská maiddái
                    daidda ortnegiida maid Sámediggi hálddaša.</p>
    <p>Ođasmahttin-, hálddahus- ja girkodepartemeanta
                    ovddasvástádus lea sihkkarastit ahte ráđđehusa
                    sámepolitihkka fuolahuvvo ollislažžan. Dát
                    mielddisbuktá iešguđetlágan rollaid eará
                    departemeanttaid ektui – go galgá dieđuid juohkit
                    sámepolitihka birra ja fuolahit ahte sámepolitihkka
                    vuhtiivaldojuvvo suorgepolitihka hábmedettiin,
                    gozihit ja árvvoštallat suorgepolitihka
                    váikkuhusaid sámepolitihka ektui, gozihit
                    juolludemiid sámepolitihkalaš doaimmaide, doaibmat
                    fágadepartemeanttaid ja Sámedikki gaskalađasin, ja
                    sihkkarastit ahte gulaskuddamiid čađahanvuogit ja
                    mielváikkihanvuogit čuvvojuvvojit. Dan lassin lea
                    Ođasmahttin-, hálddahus- ja girkodepartemeanta
                    bargodoaibma veahkehit departemeanttaid mat galget
                    čielggadit dakkár áššesurggiid mat njuolgga gusket
                    sámeálbmogii.</p>
    <p>Oktiiordnenrolla mielddisbuktá ahte
                    sámepolitihka bohtosat viehka muddui bohtet
                    oidnosii dan barggus maid eará departemeanttat ja
                    Sámediggi dahket.</p>
    <p>Iešguđet departemeanttain lea njuolga dahje
                    eahpenjuolga ovddasvástádus sámeáššiin dan láhkai
                    ahte dat hálddašit njuolggadusčohkiid mat galget
                    fuolahit sierravuoigatvuođaid sámeálbmogii
                    (ovdamearkka dihtii sámlága ja oahpahuslága osiid,
                    riikkaidgaskasaš konvenšuvnnaid ja
                    boazodoallolága). Dain lea maiddái ovddasvástádus
                    dábálaš politihkkasurggiin main sáhttet leat
                    erenoamáš čuovvumušat sámeálbmogii, ja politihkalaš
                    doaibmabijuin davimus fylkkaid várás ja/dahje
                    dakkár boaittobealguovlluid várás, main sámit eai
                    leat primára ulbmiljoavku, muhto mat sáhttet
                    váikkuhit sámiide mat orrot dain guovlluin.</p>
    <p>Sámediggi lea ráđđehusa deháleamos
                    eaktudeaddji og gulahalli sámepolitihkas. Sámediggi
                    lea maiddái váldán badjelasas
                    hálddašanovddasvástádusa ja váikkuhangaskaomiid
                    muhtun surggiin.</p>
  </body>
</document>
