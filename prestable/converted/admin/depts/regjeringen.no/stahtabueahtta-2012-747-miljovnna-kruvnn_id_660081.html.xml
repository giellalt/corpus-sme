<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Stáhtabušeahtta 2012: 747 miljovnna kruvnno erenoamáš johtolatsihkkarastimiidda - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>573</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/sd/pressesenter/pressemeldinger/pressemeldinger/stahtabueahtta-2012-747-miljovnna-kruvnn.html?id=660081</origFileName>
    <parallel_text location="statsbudsjettet-2012-747-millioner-krone.html_id=660081" xml:lang="nob"/>
    <parallel_text location="statsbudsjettet-201212-milliardar-kroner.html_id=660082" xml:lang="nno"/>
    <parallel_text location="steady-course-in-a-volatile-environment.html_id=660118" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Mana ohcamii</p>
    <p>Mana sisdollui</p>
    <p>Mana
        bajimus navigašuvdnii</p>
    <p>Mana báikkálaš
        navigašuvdnii</p>
    <p>Preassadieđáhus , 11.01.2012 </p>
    <p xml:lang="kal">Nr.: 97/11 </p>
    <section>
      <p type="title">Stáhtabušeahtta 2012: 747 miljovnna kruvnno
                    erenoamáš johtolatsihkkarastimiidda</p>
    </section>
    <p>
      <em type="italic">- 2006 rájes lea johtolagas sorbmašuvvan
                    ja garrasit vaháguvvan olbmuid lohku geahppánan 22
                    proseanttain. Dáinna bušeahtain lahkonit vuot
                    ráđđehusa ulbmila, man mielde ii oktage galgga
                    jápmit iige vaháguvvat, johtalusministtar Magnhild
                    Meltveit Kleppa dadjala.</em>
    </p>
    <p>Leat árvalan juolludit 747 miljovnna kruvnno
                    riikkageainnuid johtolatsihkkarastimii, mii
                    mielddisbuktá ahte 85 proseantta Stáhta
                    geaidnodoaimmahaga johtolatsihkkarvuođa 2010-2013
                    doaibmaprográmma rámmas ollašuvvá golmma jagi
                    maŋŋá.</p>
    <p>Árvalus mielddisbuktá 200 miljovnna lasáhusa
                    2010 salderejuvvon bušeahta ektui.</p>
    <p>Stáhta juolludeami lassin rehkenastojuvvo
                    geavahit sullii 30 miljovnna kruvnno olggobeale
                    ruhtagálduin.</p>
    <p><em type="italic">Johtolatsihkkarastimis
                    ávki</em> - 2010 sorbmašuvve 208 olbmo
                    johtolagas. Dat lea 208 menddo ollu, muhto liikká
                    illudit, go johtolagas sorbmašuvvan olbmuid lohku
                    lei unnit, go maid dat lea leamaš 1954 rájes,
                    johtalusministtar Magnhild Meltveit Kleppa
                    muitala.</p>
    <p>- Viiddis johtolatsihkkarastimis lea ávki.
                    Ráđđehus lea atnán mávssolažžan geavahit sihke
                    doaimmaid, maiguin sihkkarastit geainnuid, ja
                    doaimmaid, mat gusket fievrruide ja vuoddjái.
                    Guorahallamat čájehit, ahte jos giige ii vuojáše
                    gárremiin, buohkat čuovošedje leaktoráddjehusaid ja
                    geavahivčče biilaboahkána, de jápminlihkohisvuođaid
                    lohku njiejašii beliin.</p>
    <p>Eanaš árvaluvvon 747 miljovnna kruvnno
                    juolludeamis geavahuvvo doaimmaide, maiguin sáhttet
                    hehttet riikkageaidnofierpmi duođaleamos bárttiid:
                    vuostálagaid oktii beaškkehemiid, badjel geainnu
                    vuodjimiid ja bárttiid, main dipma johtaleaddjit
                    vuddjojit.</p>
    <p><em type="italic">Vuoruhit geaidnogaskka
                    buorideami</em>
                    Ráđđehus lea 2006 rájes vuoruhan doaimmaid, maiguin
                    buoridit geaidnogaskka ja dan láhkai hehttejit
                    vuostálagaid beaškkehemiid. Vuoruheapmi joatkašuvvá
                    ain.</p>
    <p>2012 bušeahttaárvalus mielddisbuktá 53 ođđa km,
                    maid geaidnogaska buoriduvvo ovttain dáin
                    vugiin:</p>
    <p>• Ođđa geaidnu, mas leat njeallje doali (11
                    km)
                    • Gaskaáidi (17 km)
                    • Geaidnogaskka buoret merken (25 km)</p>
    <p><em type="italic">Johtolatsihkkarvuođa nationála
                    doaibmaplána</em>
                    Ráđđehus lea bures ollašuhttimin
                    johtolatsihkkarvuođa nationála doaibmaplána
                    (2010-2013) ulbmiliid:</p>
    <p>
      <em type="bold">Doaibma</em>
    </p>
    <p>
      <em type="bold">2010-2013 doaibmaplána
                          ulbmil</em>
    </p>
    <p>
      <em type="bold">Ráhkaduvvon/ásahuvvon 3 jagi maŋŋá,
                          2012 árvaluvvon bušeahta mielde</em>
    </p>
    <p>
      <em type="bold">Čuovvuleapmi 3 jagi maŋŋá, oktiibuot
                          4 jagi</em>
    </p>
    <p>
                          Geaidnu, mas leat njeallje doali, ja
                          fysihkalaččat sirrejuvvon geidnosat</p>
    <p>54
                          km</p>
    <p>43
                          km</p>
    <p>80
                          %</p>
    <p>
                          Gaskaáiddit</p>
    <p>93
                          km</p>
    <p>82
                          km</p>
    <p>88
                          %</p>
    <p xml:lang="smj">
                          Buoret gaskamerken</p>
    <p>182
                          km</p>
    <p>217
                          km</p>
    <p>119
                          %</p>
    <p>Bušeahttaárvalusas vuoruhit geaidnoguoraid,
                    geaidnočuovggaid, geaidnoruossaid ja –mohkiid
                    buoridemiid ja jođánis doaimmaid
                    johtolatsihkkarvuođa dárkkistemiid maŋŋá.</p>
    <p>Doaimmat, mat gusket johtaleddjiide ja
                    fievrruide, nu mo guottuide váikkuheaddji
                    diehtojuohkindoaimmat, vuoddjiid oahpahus ja
                    lihkohisvuođaid guorahallan joatkašuvvet.</p>
    <p><em type="italic">Buoret johtolatsihkarvuohta
                    uđassihkkarastimiin ja ođđa
                    geainnuiguin</em>
                    Namuhuvvon investerendoaimmaid lassin, maid dálá
                    riikkageainnuin dahket, johtolatsihkarvuohta
                    buorrána vel go ráhkadit ođđa ja sihkkarut
                    geainnuid. Go juolludit eanet ruđa geainnuid
                    doallamii, bajásdollui ja johtaleddjiid ja
                    fievrruid gehččui, de geaidnojohtolat šaddá maid
                    sihkkarut.</p>
    <p>Maiddái uđassihkkarastimiin buoridit
                    johtolatsihkarvuođa. Ráđđehus čuovvula 2012
                    bušeahttaárvalusas lohpádusa, man mielde juolludit
                    miljárdda kruvnno jahkái uđassihkkarastimii. Sullii
                    bealli árvaluvvon 1075 miljovnna kruvnnos
                    geavahuvvo riikkageaidnofierbmái, nubbi bealli fas
                    geavahuvvo fylkkageaidnofierbmái.</p>
    <p><em type="italic">Vázzin- ja
                    sihkkelastingeainnut</em>
                    2012 geavahit oktiibuot 376,1 miljovnna kruvnno
                    vázzin- ja sihkkelastingeainnuid ráhkadeapmái dálá
                    geainnuid báldii, nu ahte šaddá oktilaš
                    sihkkelgeaidnofierbmi gávpogiin ja čoahkkebáikkiin
                    ja skuvlageainnuide.</p>
    <p>Dasa lassin ráhkadit vázzin- ja
                    sihkkelastingeainnuid ođđa geainnuid
                    oktavuođas.</p>
    <p>2012 geavahišgohtet oktiibuot 33 kilomehtera
                    ođđa vázzin- ja sihkkelastingeainnuid.</p>
  </body>
</document>
