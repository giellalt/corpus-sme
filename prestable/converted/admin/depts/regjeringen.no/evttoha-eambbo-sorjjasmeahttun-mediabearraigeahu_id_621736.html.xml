<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Evttoha eambbo sorjjasmeahttun Mediabearráigeahču - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>299</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/kkd/preassaguovdda/Preassadieahus/2010/Evttoha-eambbo-sorjjasmeahttun-Mediabearraigeahu.html?id=621736</origFileName>
    <parallel_text location="foreslar-et-mer-uavhengig-medietilsyn-.html_id=621736" xml:lang="nob"/>
    <parallel_text location="200-000-kroner-til-oppretting-av-kunstse.html_id=622073" xml:lang="nno"/>
    <parallel_text location="russia-and-norway-sign-agreement-on-loca.html_id=622461" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 22.10.2010 </p>
    <p>Nr.: 93/10 </p>
    <section>
      <p type="title">Evttoha eambbo sorjjasmeahttun
                    Mediabearráigeahču</p>
    </section>
    <p>Ráđđehus ovddida odne árvalusa Stuorradiggái mii
                    addá Mediabearráigehččui eambbo
                    sorjjasmeahttunvuođa Kulturdepartemeanttas.
                    Evttohusa oassin ásahuvvo sierra  nammagoddi
                    mii galgá mearridit váidalusaid mat čájehit
                    duhtameahttunvuođa Kringkastingráđđái.</p>
    <p>- Mediaid okta deháleamos doaibmamušain lea
                    gozihit mo almmolaš eiseválddit geavahit fámu.
                    Danne lea dehálaš ahte bearráigehččui
                    sihkkarastojuvvo stuorra sorjjasmeahttunvuohta
                    politihkalaš eiseválddiin. Sihke prinsihpalaš ja
                    hálddahuslaš deastagat orrot doarjumin dán
                    evttohusa, cealká kulturministtar Anniken
                    Huitfeldt.</p>
    <p>Láhkaevttohus mielddisbuktá ahte:</p>
    <list>
      <p type="listitem">Kulturdepartemeanta ii galgga šat meannudit
                      duhtameahttunvuođa váidagiid Mediabearráigeahču
                      mearrádusaide áibmomedialága vuođul (muhto dat ii
                      guoskka riikkaviidosaš konsešuvnnaid
                      bearráigehččui). </p>
      <p type="listitem">Sorjjasmeahttun váiddanammagoddi galgá
                      meannudit váidalusaid.</p>
      <p type="listitem">Departemeanta ii beasa šat stivret
                      Mediabearráigeahču bođuáššiin dahje rievdadit
                      mearrádusaid.</p>
      <p type="listitem">Sihkkarastin dihtii ahte
                      bearráigeahččoeiseváldi gozihuvvo leagitiibma
                      láhkai, galgá Gonagas stáhtaráđis sáhttit
                      nuppástuhttit bearráigeahču dahje
                      váiddanammagotti mearrádusaid prinsihpalaš áššiin
                      dahje áššiin mat leat hui dehálaččat
                      servodahkii.</p>
    </list>
    <p>Kulturdepartemeanta eaiggáduššá NRKa ja mearrida
                    váiddaáššiid mat sáhttet guoskat NRKii. Go dákkár
                    áššit meannuduvvojit váiddanammagottis, de addá dat
                    váiddameannudeapmái stuorát legitimitehta.</p>
    <p>Jus evttohus mearriduvvo, de šaddá bargu
                    juogaduvvot buorebut departementii ja
                    bearráigehččui. Dalle oažžu Norga dakkár
                    bearráigeahččovuogádaga mii muđuid lea dábálaš
                    Eurohpás.</p>
    <p>Evttohusat dorjojuvvojedje viidát
                    gulaskuddamis. </p>
  </body>
</document>
