<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Stáhtaministara muitosánit Stuorradikkis - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>563</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/aigeguovdil/sartnit-ja-artihkkalat/statsministeren/statsminister_jens_stoltenberg/2011/stahtaministara-muitosanit-stuorradikkis.html?id=651974</origFileName>
    <parallel_text location="dearvvahansardni-daiddaskuvlla-rahpandil.html_id=654228" xml:lang="smj"/>
    <parallel_text location="tale1.html_id=651974" xml:lang="nob"/>
    <parallel_text location="14-millionar-kroner-i-bulystmidlar-til-u.html_id=653601" xml:lang="nno"/>
    <parallel_text location="commemorative-address-by-the-prime-minis.html_id=651974" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="smj">Sárdni/artihkal , 01.08.2011 </p>
    <p>Stáhtaministtar Jens Stoltenberg</p>
    <section>
      <p type="title">Stáhtaministara muitosánit Stuorradikkis</p>
    </section>
    <p>Majestehta,
                    Gonagaslaš allavuohta,
                    Presideanta, </p>
    <p>Norgga álbmot
                    vásihii máhcakeahtes geahččalusa suoidnemánu
                    22.beaivvi.
                    Kárta bávkaluvvui.
                    Kompássa bávkaluvvon moallun.
                    Juohke áidna šattai válljet bálgásteaset birrasis
                    gos lei stuora surgatvuohta, ballu ja
                    moraš. </p>
    <p>Livččii
                    sáhttán mannat boastut.
                    Mii livččiimet sáhttá láhppot. </p>
    <p>Muhto
                    Norgalaš olbmot gal dádjadedje .
                    Eret seavdnjadasas ja diehtemeahttunvuođas mii
                    máhcaimet fas ruoktot Norgii. </p>
    <p xml:lang="smj">Dan ovddas
                    giitán odne. </p>
    <p>Min riikka
                       lea
                    ain morašdilis.
                    Dál mii hávdádit sin geat jápme Utøyas ja
                    ráđđehuskvartálas. </p>
    <p>Váhnemat
                    gohcet buohcanseaŋggaid guoras.
                    oallugat čirrot.
                    Váibmu vardá.
                    Mii fertet ain jeđđet sin geat moraštit.
                    Atnit fuola olbmuin geat rahčet.
                    Gudnijahttit sin geat jápme. </p>
    <p>Muhto dasa
                    lassin lea maid dárbun giitit. </p>
    <p>Mun háliidan
                    giitit majesteahta Gonagasa, gonagaslaš allavuođa
                    kruvdnaprinssa ja olles gonagaslaš bearraša go
                    liekkusvuođain leat searvan
                    morašteapmái. </p>
    <p>Mun giitán
                    Stuorradikki go lea čájehan cuokka ja dáhtu čuožžut
                    searválaga go riikka dárbbašii
                    ovttalašvuođa. </p>
    <p>Lea oallugat
                    geat ánssášit min giitámušaid.
                    Politiijat
                    Buollin- ja gádjunossodat
                    Dearvvašvuođabargit
                    Suodjalus
                    Siviilasuodjalus
                    Norgga girku ja eará osku- ja
                    eallinoaidnoservodagat </p>
    <p>Eaktodáhtolaš
                    organisašuvnnat
                    Buohkat geat eaktodáhtolaččat barge dehálaš barggu
                    Ráđđehuskvartálas ja Utøyas
                    Bargit guoskevaš departemeanttain
                    Bargit Sundvolden hoteallas
                    Buohkat geat Tyrivuona gáttiin
                    veahkehedje. </p>
    <p>Oallugat
                    iežaset heakkavárain. </p>
    <p>Sotnabeaivvi
                    borgemánu 21. beaivvi našunála doaluin mas
                    muittašit sin geat gillájedje ja buohkaid geat
                    veahkehedje mii rámidit sin duostilvuođa
                      
                    ovddas. </p>
    <p>Mun háliidan
                    maiddái giitit olles máilmmi ovddasmorraša ja
                    oassádallama ovddas.
                    Go oaččuimet reivviid, liđiid, doarjaga Facebookas
                    ja eará sosiála mediaid bakte.
                    Mii leat vásihan ahte mii eat leat akto. Dat
                    gievrudahttá. </p>
    <p>Lieggaseamos
                    giitámušaid sádden Norgga álbmogii. </p>
    <p>Go válde
                    ovddasvástádusa dalle go dat gáibiduvvui.
                    Geat bisuhedje árvvolašvuođa.
                    Geat válljejedje demokratiija. </p>
    <p>Ja
                    stuorimusat álbmoga gaskkas leat nuorat.
                    AUF dat báhčaledje.
                    Muhto olles buolva čuožžilii ganjalčalmmiiguin ja
                    vuosttaldeapmái. </p>
    <p>Suoidnemánu
                    22.beaivvi buolva leat min sáŋgárat ja min
                    doaivva. </p>
    <p>Sii dagahit
                    ahte mis ovddasguvlui ođđasit jáhkkit min
                    vuođđudeaddji árvvuide.
                    Ja dainna sávaldagain álggahuvvon ávddalaš
                    gulahallan ahtanuššá ja ceavzá. </p>
    <p>Oallugat mis
                    bisánaddet ja jurddašit iežamet guottuid
                    birra.
                    Jurdilit maid mii ieža leat jurddašan, dadjan ja
                    čállán.
                    Suoidnemánu 22. beivviin muittus dáidá leat nu ahte
                    muhtumat mis sávvet ahte leat dajaldagat maid
                    livččiimet galgan hábmet eará ládje.
                    Juo man mii ovddasguvlui áigut báhkkodit stuorit
                    várrogasvuođain ja hearkivuođain. </p>
    <p>Dat lea
                    lohpi.
                    Mun dál bivddán dán sárdnestuolus ahte mii eat
                    álggat garasvuođain oaguhišgoahtit cealkámušaid ja
                    báhkkodemiid. </p>
    <p>Maŋimus
                    jurddašmeahttun beivviid oktavuohta lea duođaštan
                    ahte ovddasguvlui ain dárbbašan
                    utnolašvuođa. </p>
    <p>Mii fertet
                    surgadis dáhpáhusain oahppat.
                    Mis dáidá buohkain leat dárbu nai dadjat ”mus lei
                    boastut” – ja doahttaluvvot danin. </p>
    <p>Dát guoská
                    árgabeaivválaš ságastallamiidda ja
                    almmolašvuođas. </p>
    <p>Dat guoská
                    politihkkariidda ja váldodoaimmaheddjiide.
                    Boradanlanjas ja neahtas.
                    Dat guoská midjiide buohkaide. </p>
    <p>Min lohpádus
                    lea ahte mii mielde guoddit suoidnemánu 22.beaivvi
                    vuoiŋŋa go politihkalaš bargobeaivi fas
                    álgá. </p>
    <p>Mii galgat
                    doaibmat seamma viissisvuođa ja doahttalemiin go
                    maid Norgga álbmot lea dahkan. </p>
    <p>Friddja sátni
                    vearjun, ja dán sála vuoiŋŋan galgat mii ovttas
                    diktit olmmošárvvu ja dorvvolašvuođa vuoitit balu
                    ja vaššivuođa badjel. </p>
    <p xml:lang="smj">Dan Norgga
                    álbmot mis vuordá. </p>
  </body>
</document>
