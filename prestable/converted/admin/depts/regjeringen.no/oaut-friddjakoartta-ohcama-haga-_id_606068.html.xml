<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Oaččut friddjakoartta ohcama haga  - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>451</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/hod/pressesenter/pressemeldinger/2010/Oaut-friddjakoartta-ohcama-haga-.html?id=606068</origFileName>
    <parallel_text location="far-frikort-uten-a-soke-.html_id=606068" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 02.06.2010 </p>
    <p>Nr.: 34/2010 </p>
    <section>
      <p type="title">Oaččut friddjakoartta ohcama haga</p>
    </section>
    <p>
      <em type="italic">Geassemánu 1. b. rájes galget buohkat
                    oažžut friddjakoartta dearvvašvuođabálvalusaid ja
                    dálkasiid ovddas automáhtalaččat go leat máksán
                    iešosiid 1.840</em>
      <em type="italic">ruvnno ovddas.
                    –</em>
      <em type="italic">Ođđa ortnet dahká ahte eanebut
                    ožžot ollašuhttajuvvot iežaset
                    vuoigatvuođaid,</em>
      <em type="italic">dadjá
                    dearvvašvuođa- ja fuolahusministtar Anne-Grete
                    Strøm-Erichsen.</em>
      <em type="italic">Jagi 2011</em>
      <em type="italic">rájes galget pasieantamátkkit ge
                    registarastojuvvot automáhtalaččat.
                     </em>
    </p>
    <p>Buohkain geat geavahit eambbo iešosiide
                    kaleanddarjagis go dan sumi mii lea
                    dearvvašvuođabálvalusaid ja dálkasiid iešosiid
                    rádjá, lea vuoigatvuohta oažžut friddjakoartta.
                    Odne fertejit olbmot ieža čohkket guittiid ja ohcat
                    friddjakoartta NAVas. Dan eai dárbbaš dahkat
                    geassemánu 1. b. maŋŋá.  </p>
    <p>– Dát lea dehálaš lávki dakkár almmolaš suirggi
                    ođasmahttimii ja ovddideapmái mii buorebut váldá
                    geavaheaddjiid vuhtii, cealká dearvvašvuođa- ja
                    fuolahusministtar Anne-Grete Strøm-Erichsen.</p>
    <p>Dál boahtá friddjakoarta automáhtalaččat
                    poasttas go olmmoš lea geavahan 1.840 ruvnno máksit
                    iešosiid. Jus olmmoš lea máksán eambbo, de oažžu
                    olmmoš ruovttoluotta automáhtalaččat dan maid leš
                    máksán menddo ollu.</p>
    <p>Automáhtalaš ortnet lea erenoamáš ávkkálaš
                    daidda geat eai ieža nákce čuovvut mielde man ollu
                    sii leat máksán iešosiid ovddas.</p>
    <p>– Danne dát mielddisbuktá ahte eanebut ožžot
                    ollašuhttajuvvot daid vuoigatvuođaid mat sis leat,
                    dadjá Strøm-Erichsen.</p>
    <p>Friddjakoarta sáddejuvvo geavaheaddjái oktan
                    logahallamiin mii čájeha daid iešosiid mat sus leat
                    registarastojuvvon. Ulbmil lea ahte buohkat galget
                    oažžut friddjakoartta poasttas ovdalgo golbma vahku
                    leat vássán maŋŋágo sii leat juksan
                    friddjakoartarájá.  </p>
    <p>Iešoasit pasieantamátkkiin maidda lea
                    rekvisišuvdna, eai registarasttojuvvo
                    automáhtalaččat dán jagi. Sii geain leat dakkár
                    mátkkit, galget sáddet guittiid Pasientreiser
                    nammasaš ásahussii Skienii vai mátkkit lasihuvvojit
                    dan mqksojuvvon supmái mii lea vuođđu
                    friddjakoartta addimii. Ulbmil lea ahte dát ge
                    iešoasit galget registarastojuvvot automáhtalaččat
                    jagi 2011 rájes.  </p>
    <p>Dat ortnet ii gusto friddjakortii mii gullá
                    iešoasserádjái 2. Dát leat ovdamearkka dihtii
                    iešoasit maid olbmot mákset iskkadeami ja dikšuma
                    ovddas fysioterapevtta luhtte ja muhtunlágan
                    bátnedávddaid ovddas.  </p>
    <p>Dearvvašvuođaekonomiijahálddahus (HELFO) váldá
                    badjelasas friddjakoarttaid sáddema divššohasaide
                    maid dat oažžu NAVas. HELFO lea álggahan sierra
                    telefovdnabálvalusa neahttasiidu lassin veahkehan
                    dihtii sin geain leat gažaldagat ođđa ortnega
                    birra. Friddjakoartatelefovnna nummir lea 815 70
                    050.</p>
  </body>
</document>
