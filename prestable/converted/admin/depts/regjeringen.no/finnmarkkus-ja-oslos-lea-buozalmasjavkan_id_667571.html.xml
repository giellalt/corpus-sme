<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Finnmárkkus ja Oslos lea buozalmasjávkan eanemusat njiedjan ČB-áigodagas - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>356</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/preassaguovdda/preassadieahusat/2011/finnmarkkus-ja-oslos-lea-buozalmasjavkan.html?id=667571</origFileName>
    <parallel_text location="finnmark-og-oslo-har-redusert-sykefravar.html_id=667571" xml:lang="nob"/>
    <parallel_text location="norway-contributes-to-safeguarding-europ.html_id=667610" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Mana ohcamii</p>
    <p>Mana sisdollui</p>
    <p>Mana
        bajimus navigašuvdnii</p>
    <p>Mana báikkálaš
        navigašuvdnii</p>
    <p>Preassadieđáhus , 20.12.2011 </p>
    <p>Nr.: 56 </p>
    <section>
      <p type="title">Finnmárkkus ja Oslos lea buozalmasjávkan
                    eanemusat njiedjan ČB-áigodagas</p>
    </section>
    <p>
      <em type="italic">Doavttirdieđihuvvon buozalmasjávkan
                    Finnmárkkus ja Oslos lea njiedjan 25 ja 23
                    proseanttain 2001 goalmmát njealjádasjagis dán jagi
                    goalmmát njealjádasjagi rádjai. Ovcci fylkkat leat
                    dán áigodagas geahpidan doavttirdieđihuvvon
                    buozalmasjávkama badjel 15
                    proseanttain.</em>
    </p>
    <p>– ČB-áigodaga buozalmasjávkama geahpideapmi,
                    earret eará Finnmárkkus ja Oslos, lea hui
                    illodahtti ja duođašta man dehálaš lea bargat
                    vuogádatlaččat ja ulbmillaččat  vai olahat 20
                    proseanta geahpideami mihtu, dadjá bargoministtar
                    Hanne Bjurstrøm.</p>
    <p>– Doppe gos eanemusat leat čalmmustahttán ČB,
                    leat čielgaseamos bohtosat, duođašta NAV-Finnmárkku
                    fylkkadirektevra Nina Haugen.</p>
    <p>Finnmárkkus lei jagi 2001 buot alimus
                    doavttirdieđihuvvon buozalmasjávkan, já dál leat
                    vihtta fylkka main lea stuorit buozalmasjávkan.</p>
    <p>– Lea buorre ČB-bargu mii dan lea dagahan:
                    jođánit ja dárkilit čuovvolan buohccindieđihuvvon
                    olbmuid, seammás go bealálaččat leat ipmirdan mii
                    sin rolla lea. Dát guoská sihke barggaheaddji,
                    buohccindieđihuvvon, buohccidieđiheaddji ja NAV.
                    Ráđđeaddit doaktárat leat e.e. bargat doaktáriid
                    ektui fylkkain. Viidáset oaidnit ahte doppe gos
                    eanemusat leat čalmmustahttán ČB, doppe maid leat
                    olahan buoremus bohtosiid. Omd. lea Unjárgga ja
                    Deanu gielddain leamašan hui buorre ovttasbargu
                    gaskal bargoeallinguovddážiid, NAV-kantuvrraid ja
                    gielddaid, dadjá NAV-Finnmárkku fylkkadirektevra
                    Nina Haugen.</p>
    <p>ČB-soahpamuša juksanmearri lea geahpidit oppalaš
                    buozalmasjávkama 20 proseanttain, ja fylkkadási
                    logut maidda čujuhuvvo guoská dušše
                    doavttirdieđihuvvon buozalmasjávkamiidda.</p>
    <p>Govus: Doavttirdieđihuvvon buohcanjávkama
                    rievdadeapmi proseantameari mielde ássanfylkka
                    ektui 2001 goalmmát njealjádasjagis 201 goalmmát
                    njealjádasjagi rádjai. Geahča govvosa stuorit hámis
                     
                    gáldu: Bargo- ja čálgodirektoráhtta</p>
    <p>
                    Geahča eanet buohcanjávkanstatistihkaid nav.no
                    siiddus  </p>
  </body>
</document>
