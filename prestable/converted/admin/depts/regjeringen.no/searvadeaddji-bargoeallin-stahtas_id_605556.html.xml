<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Searvadeaddji bargoeallin stáhtas - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>483</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/fadd/Balka--ja-bargoveahkapolitihkka/Searvadeaddji-bargoeallin-stahtas.html?id=605556</origFileName>
    <parallel_text location="ia_staten.html_id=605556" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Searvadeaddji bargoeallin stáhtas</p>
    </section>
    <p>Ráđđehus ja bargoeallima oasálaččat leat dahkan ođđa searvadeaddji bargoeallimis soahpa-muša. Áigumuš lea áiddastit ja geahpedit jávkamiid buohcuvuođa geažil, muhto buoridit olbmuid bargobirrasa ja sin miela leat barggus, ja hehttet bargiid čuoldáseames eret ja jávkamis bargoeallimis. </p>
    <p>Ođđa IA-soahpamuša váldočuokkisin leat dásiide juhkkojuvvon buohccindieđiheapmi ja daidda dásiide heiveheapmi, ahte buohccin dieđihuvvon olbmot galget buorebut dorjojuvvot ja ahte doaktárii/buohccin čáliheaddjái galgá leat buoret fágalaš doarjja/rávvagat.   </p>
    <p>IA-soahpamuš leat mielde geahpedeamen jávkamiid buohcuvuođa geažil, rekruhttemin ja bisuheamen eanebuid doaibmavádjigiin barggus, ja guhkedeamen ahkái ollan olbmuid bargannávccaid. </p>
    <p>Ovddeš IA-soahpamušaid riikkadássásaš oasseulbmilat jotkojuvvojit. Ulbmiliid čađahan dihtii biddjojuvvo eambbo deaddu go ovddeš soahpamušain systemáhtalaš áiddasteaddji HMS-bargui mii dahkkojuvvo doaimmain. Golbma oasseulbmila das leat: </p>
    <list>
      <p type="listitem">Geahpedit jávkamiid buohcuvuođa geažil 20 proseanttain dan dási ektui mii lei jagi 2001 nuppi njealjádasas. Dat mearkkaša ahte riikka dásis jávkamat buohcuvuođa geažil eai galgga leat eanet go 5,6.  </p>
      <p type="listitem">Buoret barguibeassan vejolašvuođat olbmuide geain lea doaibmavádjitvuohta. Ovddeš lassesoahpamušaid dihto ulbmilat jotkojuvvojit.  </p>
      <p type="listitem">Bargodilálašvuohta olbmo 50 jagi deavdáma maŋŋá guhkeduvvo 6 mánuin. Dáid sániiguin oaivvilduvvo lassáneapmi jagi 2009 ektui bargi olbmo gaskamearálaš áigodaga dáfus (daid namalassii guđet leat badjel 50 jagi boarrásat). </p>
    </list>
    <p>Stáhtalaš tariffasuorggis ulbmilat leat unnimusat seamma dásis. Doaimmat ávžžuhuvvojit danne bidjat alcceseaset sierra, ođđa ulbmiliid mat sáhttet leat mielde doarjumin stáhta olahit ulbmiliid mat leat IA-soahpamušas. Ráđđehus dáhttu ahte buot stáhtalaš doaimmat galget dahkat dakkár soahpamuša. Ovttasbargosoahpamuš addá doaimmaide neavvuid mat leat aivvestassii IA-doaimmaid várás.  </p>
    <p><em type="italic">Goas álggahuvvo ođđa IA-soahpamuš? </em>Ođđa IA-soahpamuš gusto njukčamánu 1. b. 2010 rájis gitta juovlamánu 31.b. 2013 rádjai.  Oasit ođđa soahpamušas gáibidit lágaide ja njuolggadusaide nuppástusaid, ja danne dat álggahuvvojit geasset jagi 2011. Stáhta doaimmat berrejit heivehit nu ollu go vejolaš iežaset IA-barggus ođđa IA-soahpamuššii vuorddekeahttá formála njuolggadus¬nuppástusaid. </p>
  </body>
</document>
