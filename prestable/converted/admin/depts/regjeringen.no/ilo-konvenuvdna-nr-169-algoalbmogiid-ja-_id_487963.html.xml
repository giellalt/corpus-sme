<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>ILO-konvenšuvdna eamiálbmogiid vuoigatvuođaid birra - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>312</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/tema/Samepolitihkka/Riikkaidgaskasa-algoalbmotbargu/ILO-konvenuvdna-nr-169-algoalbmogiid-ja-.html?id=487963</origFileName>
    <parallel_text location="ilo-konvensjonen-om-urfolks-rettigheter-.html_id=487963" xml:lang="nob"/>
    <parallel_text location="the-ilo-convention-on-the-rights-of-indi.html_id=487963" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">ILO-konvenšuvdna eamiálbmogiid vuoigatvuođaid
                    birra</p>
    </section>
    <p>ILO-konvenšuvnna nr 169 eamiálbmogiid ja
                    čearddalaš álbmogiid hárrái iešmearrideaddji
                    riikkain váldoprinsihppa lea eamiálbmogiid
                    vuoigatvuohta seailluhit ja ain ovddidit iežaset
                    kultuvrra, ja eiseválddiid geatnegasvuohta čađahit
                    doaibmabijuid mat dorjot dán barggu. Norga čálii
                    vuollái konvenšuvnna 1990.</p>
    <p>ILO-konvenšuvnnas nr 169 eamiálbmogiid ja
                    čearddalaš álbmogiid hárrái iešmearrideaddji
                    riikkain leat čielga mearrádusat das ahte
                    eamiálbmogiin leat vuoigatvuođat ieža beassat
                    mearridit iežaset kultuvrralaš ovdáneami, beassat
                    oahppat geavahit iežaset giela ja beassat vuođđudit
                    iežaset ásahusaid mat galget sin ovddastit
                    eiseválddiid ektui. Konvenšuvdna dohkkeha
                    viidáseappot eamiálbmogiid sávaldagaid ja dárbbuid
                    hálddašit iežaset ásahusaid, iežaset eallinvuogi ja
                    ekonomalaš ovdáneami. Dát mielddisbuktá ahte
                    fertejit dohkkehit eamiálbmogiid háliidusa bisuhit
                    ja ain ovddidit iežaset identitehta, giela ja
                    oskku, daid stáhtaid rámaid siskkobealde main sii
                    ellet. Konvenšuvnnas leat dasto mearrádusat earret
                    eará eanavuoigatvuođaid, barggaheami ja
                    bargoeallima, oahpahusa, oaju ja dearvvašvuođa
                    birra.</p>
    <p>Norga vuolláičálii – vuosttaš riikan  –
                    ILO-konvenšuvnna nr 169 stuoradiggemearrádusain
                    geassemánu 7. b. 1990, ja dat doaibmagođii
                    geassemánu 20. b. 1991. Dalle mearriduvvui ahte
                    konvenšuvdna Norggas guoská sámiide.</p>
    <p>
                    Konvenšuvdna nr. 169 Eamiálbmogiid ja čearddalaš
                    álbmogiid hárrái iešmearrideaddji
                    riikkain</p>
    <p>ILO siidu álgoálbmogiid birra</p>
  </body>
</document>
