<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>SEG ođđa namma lea Ekonomiijastivrema direktoráhtta - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2011</year>
    <wordcount>316</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fin/aigeguovdil/nyheter/2011/seg-oa-namma-lea-ekonomiijastivrema-dire.html?id=663214</origFileName>
    <parallel_text location="fra-sso-til-direktoratet-for-okonomistyr.html_id=663214" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Ođas  , 14.11.2011  </p>
    <section>
      <p type="title">SEG ođđa namma lea Ekonomiijastivrema
                    direktoráhtta</p>
    </section>
    <p>
      <em type="italic">Stáhta ekonomiijastivrema guovddáš (SEG) lea odne ožžon ođđa namman Ekonomiijastivrema direktoráhtta (ESD). ESD hálddaša stáhta ekonomiijanjuolggadusaid ja fállá gelbbolašvuođabálvalusaid, konsearnabálvalusaid ja ekonomiijabálvalusaid stáhta doaimmaide. Direktoráhttanamahus heive buorebut daid doaimmaide. </em>
    </p>
    <p>Ekonomiijastivrema direktoráhtta (ESD) lea stáhta áššedovdiorgána, mii bargá stáhta ekonomiija- ja doaibmastivremiin. Direktoráhta bajimuš ulbmil lea ovddidit stáhtii ulbmillaš oktasaščovdosiid ja iešguđet stáhta doaimmaide buorre stivrejumi. Direktoráhtta galgá beavttálmahttit stáhta resursageavaheami njuolggadusaid hálddašemiin, gelbbolašvuođa doaimmaiguin, ráđđeaddimiin ja bargovugiid ja -reidduid ovddidemiin. ESD doaimmaha 75 proseantta stáhta doaimmaid bálkábálvalusain, mii lea sullii 55 proseantta bálkáhivvodagas. Dat maid doaimmaha sullii 60 proseantta stáhta doaimmaid rehketdoallobálvalusain. ESD ovddasvástádussii gullá stáhta rehketdoallu ja stáhta konsearnakontoortnet. </p>
    <p>Eanet dieđuid gávnnat ESD neahttasiidduin </p>
  </body>
</document>
