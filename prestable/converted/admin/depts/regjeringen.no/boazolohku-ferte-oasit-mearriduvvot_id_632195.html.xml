<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Boazolohku ferte ođđasit mearriduvvot - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>536</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/lmd/Aigeguovdil/Oasat/2011/Jan-11/Boazolohku-ferte-oasit-mearriduvvot.html?id=632195</origFileName>
    <parallel_text location="reintall-ma-fastsettes-pa-nytt.html_id=632195" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Ođas , 01.02.2011 </p>
    <section>
      <p type="title">Boazolohku ferte ođđasit mearriduvvot</p>
    </section>
    <p>Eanandoallo- ja biebmodepartemeanta lea
                    fámohuhttán Boazodoallostivrra alimus boazologu
                    mearrádusa čieža orohagain Finnmárkkus. Áššit
                    máhcahuvvojit Boazodoallostivrii ođđa
                    meannudeapmái.</p>
    <p>Dás eaktuduvvo ahte Boazodoallostivra váldá
                    oktavuođa guoskevaš orohagaiguin joatki barggu
                    oktavuođas, ja ahte Boazodoallostivra ášši
                    loahpalaččat meannuda ovdal 2011 njukčamánu
                    15.beaivvi.</p>
    <p>
      <em type="bold">Mearrideaddji
                          dássi</em>
    </p>
    <p>
                          Eanandoallo- ja biebmoministtar Lars Peder
                          Brekk deattuha ahte Boazodoallostivrra
                          álggahuvvon bargu lea hui dehálaš.</p>
    <p>
                          - Bargu oažžumis boazodoalu ekologalaš
                          nanaguoddevaš ealáhussan lea dál váttis ja
                          dehálaš dásis. Dát lea dilli earenoamážiid
                          daid guovlluin Finnmárkkus gos odne lea beare
                          alla boazolohku ja guohtunriiddut, dadjá
                          Brekk. -  Dákkár dilis lea earenoamáš
                          dehálaš ahte boazolohku rievdá nu ahte lea
                          heivehuvvon guovllu riggodatvuđđui, deattuha
                          eanadoallo- ja biebmoministtar.</p>
    <p>      </p>
    <p>
                          Eanandoallo- ja biebmodepartemeanta lea
                          fámohuhttán Boazodoallostivrra alimus
                          boazologu mearrádusa čieža orohagain
                          Finnmárkkus.</p>
    <p>
                          Govven: Trym Ivar Bergsmo, Samfoto</p>
    <p>
                    - Mun oainnán ahte álggahuvvon bargu lea
                    hástalussan Boazodoalostivrii, dadjá Brekk. - Mun
                    dattetge ollásit luohtán ahte stivra, bures ja
                    dárkilit gulahallá bakte áigeguovdilis
                    orohagaiguin, ođđasit mearrida bajimus boazologu nu
                    ahte dat čielgasit čájeha ja duođašta ahte vástida
                    ekologalaš nanaguoddevaš boazodoalu mihttomeari,
                    cealká eanandoallo- ja biebmoministtar Lars Peder
                    Brekk.</p>
    <p><em type="italic">Árvvoštallat Boazodoallostivrra
                    mearrádusa</em>
                    Boazodoallostivra mearridii čoahkkimis 2010
                    juovlamánu 9.-10.beivviid alimus boazologu ovcci
                    orohagaide Finnmárkkus. Váttis resursadilli dihte
                    muhtun guovlluin Finnmárkkus, válljii Eanandoallo-
                    ja biebmodepartemeanta árvvoštallat buot dáid
                    mearrádusaid. Departemeanta dieđihii dáid
                    orohagaide reive bakte juo juovlamánu loahpas ahte
                    sii áigo árvvoštallan Boazodoallostivrra
                    mearrádusaid.</p>
    <p>Departemeanta lea fámohuhttán Boazodoallostivrra
                    bajimus boazologu mearrádusa čuovvovaš 
                    orohagain:</p>
    <list>
      <p type="listitem">9 Čorgas</p>
      <p type="listitem">19 Sállan</p>
      <p type="listitem">26 Lákkonjárga</p>
      <p type="listitem">27 Joahkonjárga</p>
      <p type="listitem">33 Spalca</p>
      <p type="listitem">35 Fávrrosorda</p>
      <p type="listitem">40 Orda</p>
    </list>
    <p><em type="italic">Ekologalaš
                    nanaguoddevašvuođa</em> Duogáš dasa go
                    leat fámohuhttán bajimus boazologu mearrádusa dáid
                    orohagain, lea ahte departemeanta ii oainne
                    duođaštuvvon iige jáhkehahttin ahte dát orohagat
                    sáhttet olahit ekologalaš nanaguoddevašvuođa
                    mearriduvvon boazologuin.</p>
    <p>Boazodoallostivrra bajimus boazologu mearrádus
                    orohagain 13 Lágesduottar ja 14A Spiertagáisá ii
                    leat fámohuhttojuvvon. Departemeanta mielas lea
                    lunddolaš geahčadit dáid orohagaid bajimus
                    boazologu go iešguđetge jahkodatguohtumiid
                    geavaheapmi lea čielggaduvvon.</p>
    <list>
      <p type="listitem">
                      Loga reivve Boazodoallostivrii<em type="italic"> </em> (pdf, 113 Kb)</p>
      <p type="listitem">
                      Loga reivve Boazodoallohálddahussii<em type="italic"> </em> (pdf, 99 Kb)</p>
    </list>
    <p><em type="italic">Geavahannjuolggadusat</em>
                    Duogáš dasa go Eanandoallo- ja biebmodepartemeanta
                    lea árvvoštallan Boazodoallostivrra mearrádusa, lea
                    dasa go muhtun guovlluin Finnmárkkus lea boazolohku
                    beare allat guohtunvuođu ektui. Jagi 2007
                    mearriduvvui ođđa boazodoalloláhka man bakte
                    gáibiduvvo ahte orohagat galget hábmet
                    geavahannjuolggadusaid mas siiddaid alimus
                    boazolohku lea oassin. Geavahannjuolggadusaid, mat
                    galget dáhkidit guohtunvalljodagaid ekologalaš
                    nanaguoddevaš ávkkástallama, galget guovllustivrra
                    dohkkehit. Go lea sáhka boazologus, de daid galgá
                    Boazodoallostivra loahpalaččat dohkkehit.</p>
    <p>Buot orohagat lea hábmen geavahannjuolggadusaid,
                    ja dat dohkkehuvvojit jagi 2011 mielde.</p>
    <p>Ovdasiidogovva: Bohccot guhtot. Govvideaddji:
                    Asgeir Helgestad, Samfoto.</p>
  </body>
</document>
