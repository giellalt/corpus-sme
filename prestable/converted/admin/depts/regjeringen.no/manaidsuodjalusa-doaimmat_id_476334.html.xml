<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Mánáidsuodjalusa barggut - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>236</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/bld/tema/manaidsuodjalus/manaidsuodjalusa-doaimmat.html?id=476334</origFileName>
    <parallel_text location="barnevernets-oppgaver.html_id=476334" xml:lang="nob"/>
    <parallel_text location="child-welfare-service.html_id=476334" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Mánáidsuodjalusa barggut</p>
    </section>
    <section>
      <p type="title">Mánáidsuodjalusa váldobargu lea sihkkarastit
                    ahte mánát ja nuorat geat ellet dilálašvuođain mat
                    sáhttet vahágahttit sin dearvvašvuođa ja ovdáneami,
                    ožžot rievttes áigái dárbbašlaš veahki ja
                    fuolahusa, ja váikkuhit dasa ahte mánát ja nuorat
                    ožžot oadjebas bajásšaddaneavttuid.</p>
    </section>
    <p>Mánáid fuolahus ja bajásgeassin lea ovddemusat vánhemiid ovddasvástádus. Vánhemat sáhttet liikká oanehit dahje guhkit áigái dárbbašit veahki, ovdamearkka dihte váttis eallindilálašvuođa geažil. Dalle sáhttá mánáidsuodjalus veahkehit mánáid ja bearrašiid nu ahte mánáide sihkkarastá buori eallindili ja ovdánanvejolašvuođaid. </p>
    <p>Mánáidsuodjaluseiseválddiid ovddasvástádus ja barggut leat muddejuvvon lágas geassemánu 17.b.1992:s nr. 100 mii lea mánáidsuodjalusbálvalusaid birra. Stáhtas, Mánáid-, dásseárvo- ja  searvadahttindepartemeantta, lea obbalaš bajitdási ovddasvástádus mánáidsuodjalussii, mánáidsuodjalusa hálddašeapmi fas ovddemusat gullá suohkanlaš mánáidsuodjalussii ja Mánáid-, nuoraid- ja bearašetáhttii. </p>
    <p>Mánáidsuodjalusa deháleamos barggut leat: </p>
    <list>
      <p type="listitem">Váldit vára suojeheames mánáin. </p>
    </list>
    <p>Mánáidsuodjalusas lea earenoamáš bargu váldit vára buot suojeheamos mánáin. Sii galget suodjalit mánáid fuolahusváilliid vuostá ja hehttet ahte mánát gillájit fysalaš ja psykalaš vahágiid. </p>
    <list>
      <p type="listitem">Addit veahki ja doarjaga. </p>
    </list>
    <p>Mánáidsuodjalus sáhttá bidjat johtui veahkkedoaimmaid mánnái ja bearrašii dalle go mánás ruovttudilálašvuođaid geažil leat earenoamáš dárbbut. Veahkki sáhttá leat nu go rávvagat, bagadallan ja veahkkedoaimmat. Dábálaš veahkkedoaimmat leat omd. doarjjaolmmoš, veajuiduhttindoaimmat ruovttus ja mánáidgárdesadji. </p>
    <list>
      <p type="listitem">Ovddasvástádus dahkat juoidá – vejolaččat vánhemiid dáhtu vuostá </p>
    </list>
    <p>Mánáidsuodjalusas lea maiddái ovddasvástádus dahkat juoidá jus doaibmabijut ruovttus eai nákce doarvái áimmahuššat máná dárbbuid. Mánáidsuodjalus sáhttá dalle ovtta áigodahkii ovttas vánhemiiguin gaskkustit saji biebmoruktui, vánhen/mánáid doaibmabijuide ja ásahussii. Jus máná galgá bidjat eará báikái vánhemiid mieđiheami haga, de ferte suohkana evttohusa vuođul dakkár mearrádus dahkkojuvvot fylkkalávdegottis. </p>
  </body>
</document>
