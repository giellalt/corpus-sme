<document xml:lang="sme" id="no_id">
  <header>
    <title>Sártni  Sámi álbmotbeaivvi guovvamánu 6. 2009 - regjeringen.no</title>
    <genre code="admin"/>
    <author>
      <person firstname="" lastname="Arbeids- og inkluderingsdepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2009</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>492</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/se/dep/aid/Aigeguovdil/Sartnit-ja-artihkkalat/politisk_ledelse/statssekretar-raimo-valle/2009/sartni--sami-albmotbeaivvi-guovvamanu-6-.html?id=545308</origFileName>
    <parallel_text location="tale-ved-samefolkets-dag-_id_545308.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p xml:lang="nob">Tale ved samefolkets dag - regjeringen.no</p>
    <p type="title" xml:lang="nno">Tale ved samefolkets dag</p>
    <p type="title" xml:lang="nob">Manndalen i Kåfjord 6. februar 2009</p>
    <p>Lihku beivviin! Gratulerer med dagen!</p>
    <p xml:lang="nob">Det er med stor glede jeg er sammen med dere her i dag for å feire Samefolkets dag!</p>
    <p xml:lang="nob">Det samiske flagget vaier i dag fra flaggstenger over hele landet, slik som det nå gjør her i Manndalen. Samefolkets dag feires i bygder og byer over store deler av landet og i Sápmi forøvrig. Samefolkets dag, som er en offisiell flaggdag, viser at samisk kultur er en viktig del av det kulturelle fellesskapet i Norge.</p>
    <p xml:lang="nob">Vi ser at samisk kultur blomstrer og at flere og flere lokalsamfunn åpner døren til den samiske kulturen i området. Mange enkeltpersoner og mange lokalsamfunn har nedlagt et stort arbeid for å ta tilbake den samiske tilhørigheten i området. Lokale tradisjoner er hentet fram for å understreke denne tilhørigheten, samtidig som helt nye samiske kulturuttrykk ser dagens lys. Mange arbeider også for å styrke bruken av samisk språk.</p>
    <p xml:lang="nob">Jeg har i mange år fulgt det samepolitiske arbeidet som blir gjort i Kåfjord kommune. Jeg vet at det har vært stridigheter, men jeg vet også at mange ting har gått bra og jeg vet at det er utfordringer fremover med å styrke samisk språk og kultur.</p>
    <p xml:lang="nob">Sammenliknet med mange andre samiske områder i Troms samene heldige her i Kåfjord. Dere har samisk barnehagetilbud til alle som ønsker det. Det er mulig å få samiskundervisning på skolen, dere har et samisk språksenter, det finnes et samisk bibliotektilbud, samisk kultur er en naturlig del av kulturskolens virksomhet, dere har Ája Samisk Senter og dere har Riddu Riddu. Og ikke minst har dere organisasjoner og politikere som arbeider daglig for at Kåfjord kommune skal være en god kommune å bo og leve i også for samene. Jeg vil gi honnør til det arbeidet dere gjør i Kåfjord og jeg vil takke alle dere som jobber for å utvikle samisk kultur.</p>
    <p xml:lang="nob">Regjeringens mål er at samiske barn og unge skal kunne vokse opp med trygghet for egen kultur, språk og identitet. Kommunene har et spesielt ansvar for å sikre en oppvekst hvor samiske barn og unge får muligheter til å styrke sin identitet og sin tilhørighet til det samiske samfunnet.</p>
    <p xml:lang="nob">Utforming og oppfølging av barne- og ungdomspolitikk for samiske barn og ungdom må ha som mål å skape oppvekstmiljøer for barn der samisk og norsk kultur i størst mulig grad har samme status og oppleves som likeverdige. Samiske barn og unge i de samiske områdene må kunne forvente at de kommuner de er bosatt i vil ivareta deres behov innenfor sine ansvarsområder. Hva som er nødvendig å gjøre for å styrke samiske barn og unges identitet og tilhørighet til det samiske samfunnet, vil variere fra kommune til kommune.</p>
    <p xml:lang="nob">Etter min mening er Kåford kommune et forbilde for andre kommuner i denne regionen, i dette fylket og for andre samiske områder.</p>
    <p xml:lang="nob">Jeg ønsker dere alle en riktig fin og god feiring av dagen!</p>
  </body>
</document>
