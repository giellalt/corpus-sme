<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Árvodáhkádus: Árvvolaš boarrásiidfuolahusa láhkaásahus - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>470</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/smk/preassaguovdda/pressemeldinger/2010/arvodahkadus.html?id=624134</origFileName>
    <parallel_text location="verdighetsgarantien.html_id=624134" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 12.11.2010 </p>
    <p>Nr.: 149/10 </p>
    <section>
      <p type="title">Árvodáhkádus: Árvvolaš boarrásiidfuolahusa
                    láhkaásahus</p>
    </section>
    <p>
      <em type="italic">- Árvodáhkádus sihkkarastá buori
                    bálvalusfálu boarrásiidda. Láhkaásahus čuovvola
                    boarrásiidsoahpamuša Risttalaš álbmotbellodagain ja
                    Gurutbellodagain. Ovttas nannejuvvon
                    suohkanekonomiijan ja buoriduvvon doarjjaortnegiin
                    buhcciidruovttuide ja fuolahanviesuide, lea
                    dáhkádus dehálaš oassin ráđđehusa barggus buori
                    boarrásiidfuolahusa ovddas, dadjá stáhtaministtar
                    Jens Stoltenberg.</em>
    </p>
    <p>Ráđđehus mearridii odne ođđa láhkaásahusa man
                    vuođđun lea suohkandearvvašvuođabálvalusláhka ja
                    sosiálabálvalusláhka árvvolaš boarrásiidfuolahusa
                    birra (árvodáhkádus).</p>
    <p>Eaktun luohttevašvuhtii boarrásiidfuolahusas lea
                    ahte mii dáhkidat bálvalusfálu mas mihttomearrin
                    lea ahte juohkehaš galgá oažžut árvvolaš
                    boarisvuođa ja vejolašvuođa eallin juohkehačča
                    vejolašvuođaid ja vuođđudeaddji dárbbuid mielde,
                    lohká Stoltenberg.</p>
    <p>Go árvvolaš boarisvuođa sisdoallu
                    aiddostahttojuvvo ja čilgejuvvo árvodáhkádusa
                    bakte, de boarrásiid rievttálaš dilli čilgejuvvo.
                    Váidin ja gozihaneiseválddiid galget sihkkarastit
                    ahte suohkanat doahttalit árvodáhkádusa. Nu šaddá
                    álkibun juohkehažžii árvvoštallat jovdet go
                    dobbelii váidagiin.</p>
    <p>- Láhkaásahus galgá sihkkarastit rivttes
                    vuoruheami ja áŋgiruššama fuolahusbálvalusas, dadjá
                    dearvvašvuođa- ja fuolahusministtar Anne-Grete
                    Strøm-Erichsen.</p>
    <p>Láhkaásahus govvida boarrásiidfuolahus
                    árvovuođu, seammás go válddaha doaibmabijuid galgá
                    láhččet bálvalusfálus, nugomat rievttes ja dohkálaš
                    orrundilli, váidudeaddji dikšu ja árvvolaš jápmin,
                    fágalaččat dohkálaš čuovvoleami doaktáriid ja eará
                    heivvolaš bargiid bealis, ságastallamat
                    eksisteanssalaš gažaldagaid birra jnv.</p>
    <p>Huksemis boarrásiidfuolahusa lea guhkilmas
                    prošeakta, danin lea ráđđehus šiehtadusa olis
                    bušeahtaárvalusaid bakte  álggahan ollu
                    doaimmaid mat galget nannet suohkanekonomiija
                    oppalaččat ja doaibmabijuid 2015 Fuolahusplánas
                    earenoamážiid. Suohkansuorggi oppalaš dietnasiid
                    lassáneapmi 2007 rájes gitta 2011 rádjai dagahit
                    2011-ruvdnodási mielde sullii 27,1 mrd. ruvnno ja
                    friddja dietnasiid lassáneapmi seamma áigodagas
                    sullii 12,3 mrd. ruvnno.</p>
    <p>Šiehtadusa vuođul gaskal ráđđehusbellodagaid,
                    RáB ja Gurut gaskkas de 2015 Fuolahusplána
                    nannejuvvui oktiibuot 55 milj. ruvnnuin 2009:s.
                    Fuolahusplána nannejuvvui liige 50 milj. ruvnnuin
                    2010:s. Lassáneapmi lea e.e. geavahuvvon
                    gealbonannejeaddji doaimmaide, fuolahusdutkamii ja
                    kultuvrralaš vázzinsoabbái.</p>
    <p>Ovddasguvlui ferte boarrásiidfuolahusa
                    ovdáneapmi deattuhit sisdoalu lassin kapasitehtii.
                    Seamma go earáge geavahanjoavkkut leat boarrásat
                    eahpeovttalaš joavkun mas leat iešguđetge dárbbut
                    ja sávaldagat. Buorre boarrásiidfuolahus mas lea
                    buorre kvalitehta gáibida ahte bálvalus huksejuvvo
                    dakkár árvovuođu nala mii nu bures go vejolaš
                    sihkkarastá juohkehačča iehčanasvuođa ja
                    árvvuid.</p>
    <p>Dát mearkkaša priváhta eallima vuoigatvuohta,
                    iešmearridanvuoigatvuođa, vuoigatvuohta oažžut
                    oktagaslaš heivehuvvon bálvalusaid ja vejolašvuohta
                    aktiivvalaččat oassálastit ja vuoigatvuohta oažžut
                    buori bálvalusaid mas lea buorre kvalitehta.
                    Boarrásiidfuolahus mihttomearrin lea sihkkarastit
                    juohkehažžii dorvvolašvuođa ja miellagiddevaš
                    eallima.</p>
  </body>
</document>
