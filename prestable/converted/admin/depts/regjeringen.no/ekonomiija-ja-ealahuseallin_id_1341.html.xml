<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ekonomiija ja ealáhuseallin - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>570</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/Fattat/Ealahuseallin/Ekonomiija-ja-ealahuseallin.html?id=1341</origFileName>
    <parallel_text location="okonomi.html_id=1341" xml:lang="nob"/>
    <parallel_text location="okonomi-og-naringsliv.html_id=1341" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ekonomiija ja ealáhuseallin</p>
    </section>
    <p>Ealáhuseallin lea das sorjavaš ahte riikkas lea dakkár ekonomalaš politihkka mii sihkkarastá gilvalannávcca. </p>
    <p><em type="italic">Ruhtadandepartemeanttas </em>lea ovddasvástádus plánet ja čađahit ekonomalaš politihka. Ealáhus- ja gávpedepartemeanttas lea ovddasvástádus hábmet boahtteáigái heivehuvvon ealáhuspolitihka.  Dán siiddus gávnnat daid ođđasiid departemeanttain mat leat ekonomiija ja ealáhuseallima birra. Sáhtát guorahallat fáttá dárkileappot fálus olgešbealde. </p>
    <p>Diŋgo e-poastadieđiheami </p>
    <section>
      <p type="title">Ruhtadanministara cealkámuš Norgga
                      Báŋkku reantomearrádussii</p>
    </section>
    <p>[Ođas, Ruhtadandepartemeanta, 05.05.2010] </p>
    <p>- Norgga Báŋkku mearrádus odne ahte lasihit stivrenreanttu 0,25 proseantaosiin, 2,0 prosentii, čuovvu daid signálaid maid Norgga Báŋkku celkkii ruhtapolitihkalaš raporttas njukčamánus. Mun mearkkašan ahte váldostivra maiddái lea árvvoštallan evttohusa ahte ii rievdadit reanttu dainna várain ahte Eurohpás sáhttá ahtanuššan hedjonit ovddasguvlui, dadjá ruhtadanministtar Sigbjørn Johnsen. </p>
    <section>
      <p type="title">Finánsamárkandieđáhus 2009</p>
    </section>
    <p>[Preassadieđáhus, Ruhtadandepartemeanta, 23.04.2010] </p>
    <p>– Maŋimus jagi lea ruđalaš stáđisvuohta buorránan. Iežaskapitála báŋkkuin ja dustenkapitála heaggadáhkádusfitnodagain lea dál mealgat buoret go maid lei jagi dás ovdal. Seammás lea ain eahpečielggas movt Norgga ekonomiija ovdána ovddasguvlui, muhto Norga leat buorebut ceavzán finánsaroasu go eanas eará riikkat. Ekonomalaš ahtanuššan lea dađistaga buorránan, ja heahtedoaimmaid heaittiheapmi lea danin bures juo álggahuvvon, dadjá ruhtadanministtar Sigbjørn Johnsen. </p>
    <section>
      <p type="title">Raporta sierragessosa birra stuora
                      buohcangoluid dihte</p>
    </section>
    <p>[Preassadieđáhus, Ruhtadandepartemeanta, 22.04.2010] </p>
    <p>Ruhtadandepartemeanta lea odne sádden gulaskuddamii raportta sierragessosiid birra vearrovuogádagas alla buohcangoluid dihte. Raportta lea departemeanttaidgaskasaš bargojoavku gárven ja lea kárten ja árvvoštallan dálá sierragessosa, ja árvvoštallan molssaevttolaš čovdosiid dálá ortnegii. </p>
    <section>
      <p type="title">Ođđa doaibmabijut ealáhusaide ja
                      dállodoaluide</p>
    </section>
    <p>[Preassadieđáhus, Stáhtaministara kantuvra, 08.02.2009] </p>
    <p>– Ráđđehus árvala vuođđudit guokte ođđa foandda main buohkanassii kapitála sturrodat lea 100 miljárdda ruvnnu. Dat guokte foandda galget fitnodagaide ja dállodoaluide álkkásmahttit oažžut loanaid ja nu leat mielde stargadeamen ruhtadusmárkana, cealká stáhtaministtar Jens Stoltenberg. </p>
    <section>
      <p type="title">Ráđđehus bidjá ovdan doaibmabijuid
                      bargosajiid nannemii</p>
    </section>
    <p>[Preassadieđáhus, Stáhtaministara kantuvra, 26.01.2009] </p>
    <p>- Bargu buohkaide lea vuosttamuš ulbmil. Danne ráđđehus odne bidjá ovdan doaibmabijuid mat galget bisuhit dáláš bargosajiid ja vuođđudit ođđage. Mii jagi 2009 stáhtabušehttii árvalit nuppástusaid mat váidudit riikkaidgaskasaš ekonomiija hedjoneami, cealká stáhtaministtar Jens Stoltenberg. </p>
    <section>
      <p type="title">Stáhtaministtar dieđiha ođđa
                      doaibmabijuid finánsaheahtedili vuostá</p>
    </section>
    <p>[Preassadieđáhus, Stáhtaministara kantuvra, 26.11.2008] </p>
    <p>Ráđđehus áigu árrat ođđajagis ovddidit ođđa doaibmabijuid stáhtabušeahtas sihkkarastin dihtii norgga bargosajiid. Doaibmabijut mearkkašit ahte juolludusat almmolaš visttiide ja rusttegiidda, ja bajásdoalahusprošeavttaide, lassánit mealgat. </p>
    <section>
      <p type="title">Ruhtadanmárkanossodat</p>
    </section>
    <p>[Ossodat, Ruhtadandepartemeanta, 17.06.2006] </p>
    <p>Eanet dokumeanttat fáttá birra </p>
    <section>
      <p type="title">Oktavuođadieđut:</p>
    </section>
    <section>
      <p type="title">Ruhtadandepartemeanta</p>
    </section>
    <p>Telefovdna:</p>
    <p>22 24 90 90 </p>
    <section>
      <p type="title">Ealáhus-ja
                      gávpedepartemeanta</p>
    </section>
    <p>Telefovdna:</p>
    <p>22 24 90 90 </p>
    <section>
      <p type="title">Čujuhus:</p>
    </section>
    <p xml:lang="nob">Postboks 8014 Dep 0030 Oslo <em type="bold">Besøksadresse: </em>Einar Gerhardsens plass 1 </p>
  </body>
</document>
