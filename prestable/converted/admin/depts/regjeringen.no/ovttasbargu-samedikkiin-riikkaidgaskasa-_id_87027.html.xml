<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ovttasbargu Sámedikkiin riikkaidgaskasaš álgoálbmotáššiin - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>276</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/tema/Samepolitihkka/Riikkaidgaskasa-algoalbmotbargu/Ovttasbargu-Samedikkiin-riikkaidgaskasa-.html?id=87027</origFileName>
    <parallel_text location="samarbeid-med-sametinget-i-internasjonal.html_id=87027" xml:lang="nob"/>
    <parallel_text location="cooperation-with-the-sami-parliament-on-.html_id=87027" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ovttasbargu Sámedikkiin riikkaidgaskasaš
                    álgoálbmotáššiin</p>
    </section>
    <p>Go Sámediggi lea erenoamáš dilis álbmotválljen
                    orgánan, de lea dehálaš sihkkarastit Sámediggái
                    váikkuhanválddi ja ahte Sámedikki gelbbolašvuohta
                    geavahuvvo. Ráđđehussii lea dehálaš doallat lagaš
                    oktavuođa Sámedikkiin riikkaidgaskasaš
                    álgoálbmotáššiid oktavuođas. Sámedikki mávssolaš
                    doaimmaid lassin dáin surggiin addá lagaš
                    ovttasbargu Sámedikkiin dehálaš signála
                    riikkaidgaskasaččat ja sáhttá dan láhkai doaibmat
                    ovdamearkan eará riikkaid ráđđehusaide.  </p>
    <p>Sámedikkis ii leat miige formála rievttálaš
                    stáhtusiid ovddastit Norgga riikkaidgaskasaš
                    šiehtadallamiin. Jus Sámedikki ovddasteaddjit
                    galget sáhttit ovddastit dahje oassálastit Norgga
                    stáhta ovddas, de fertejit leat nammaduvvon Norgga
                    šiehtadallansáttagottiide. Ráđđehus atná dehálažžan
                    ahte ráđđehusa ja álgoálbmogiid ovddasteaddjit
                    guoibmálagaid digaštallet ja šiehtadallet
                    riikkaidgaskasaš álgoálbmotáššiid. Norgga guottut
                    riikkaidgaskasaš álgoálbmotáššiide hábmejuvvojit
                    Sámedikki lagaš ovttasbargguin. Dat ge adnojuvvo
                    dehálažžan ahte Sámediggi nu guhkás go lea vejolaš
                    galgá leat ovddastuvvon riikkaidgaskasaš
                    oktavuođain main álgoálbmotáššit leat áššin.
                    Sámedikkis leat leamaš ovddasteaddjit Norgga
                    sáttagottis áigeguovdileamos riikkaidgaskasaš
                    áššiin mat gusket álgoálbmogiid
                    vuoigatvuođaide.</p>
    <p> </p>
  </body>
</document>
