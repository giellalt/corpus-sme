<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Lasáhus sámi kulturulbmiliidda - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>261</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/kkd/preassaguovdda/Preassadieahus/2007/Lasahus-sami-kulturulbmiliidda.html?id=484681</origFileName>
    <parallel_text location="mer-til-samiske-kulturformal.html_id=484681" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus  , 05.10.2007  </p>
    <p>Nr.: 169/07  </p>
    <section>
      <p type="title">Lasáhus sámi kulturulbmiliidda</p>
    </section>
    <p>Ráđđehus áigu buoridit Sámedikki vejolašvuođa doaimmahit árjjalaš kulturpolitihka. Danne evttohuvvo Kultur- ja girkodepartemeantta 2008 bušeahtas 6,1 miljon ruvdnosaš lassáneapmi sámi kulturulbmiliidda 53,5 miljon ruvdnui. Nu lea ge juolludus sámi kulturulbmiliidda lasihuvvon 21,4 miljon ruvnnuin golmma jagis. </p>
    <p>Juolludusa sámi kulturulbmiliidda galgá Sámediggi hálddašit. Evttohussii 2008 várás gullet dat doaibmaruđat Nuortasámi museii Njávdámis, main Sámedikkis galgá leat hálddašanovddasvástádus. Evttohussii gullet maiddái ruđat oastit dáidagiid Davvioarjesámi museasiidii (Sámiid Vuorkádávviriidda). </p>
    <p>Lea maid evttohuvvon juolludit ruđaid guovtti sámi kulturvistái Kultur- ja girkodepartemeantta 2008 bušeahtas. Ráđđehus lea várren 9,7 miljon ruvnno hukset ođđa Nuortasámi musea Njávdámii. Dát huksen álggahuvvui 2007:s ja galgá plána mielde leat gárvvis 2008:s. Viidáseappot lea ráđđehus evttohan juolludit 3 miljon ruvnno prošekteret Ája Sámi Guovddáža viiddideami ja rievdadeami Gáivuonas. </p>
    <p>Juolludus sámi aviissaide lea evttohuvvon lasihuvvot 5 miljon ruvnnuin. </p>
  </body>
</document>
