<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Buoret oktavuohta almmolašvuođain - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2012</year>
    <wordcount>287</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/preassaguovdda/preassadieahusat/2012/buoret-oktavuohta-almmolavuoain.html?id=677963</origFileName>
    <parallel_text location="et-bedre-mote-med-det-offentlige.html_id=677963" xml:lang="nob"/>
    <parallel_text location="eit-betre-mote-med-det-offentlege.html_id=677963" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 64438 $; </version>
  </header>
  <body>
    <p>Preassadieđáhus  , 11.04.2012  </p>
    <section>
      <p type="title">Buoret oktavuohta almmolašvuođain</p>
    </section>
    <p>
      <em type="italic">Ráđđehusa ulbmil lea, ahte ássit ja ealáhusat galget vásihit buoret gulahallama almmolašvuođain. Digitaliseren galgá dahkat álkibun ja jođánabbon gulahallat hálddahusain. Hálddahus galgá dasa lassin čállit čielgasit, nu ahte lea álki áddet, ja fállat bálvalusaid, mat leat vuohkkasat geavaheddjiide. </em>
    </p>
    <p>- Almmolaš bálvalusaid geavaheaddjit galget oažžut veahki johtilit, áddehahtti ja gutnejahtti vugiin. Rabasvuohta lea eaktun dasa, ahte geavaheaddjit galget vásihit buoret oktavuođa almmolašvuođain, Rigmor Aasrud dadjala. </p>
    <p>Digitaliserenprográmmas, man namma lea ”På nett med innbyggerne” (Neahtas ássiiguin), celkojuvvo, ahte hálddahus galgá bovdet geavaheddjiid searvat bálvalusaid ovddideapmái. Geavaheaddjit galget beassat muitalit oainnuideaset bálvalusfálaldaga hárrái ja sii galget beassat oaidnit, mii almmolaš suorggis dahkkojuvvo. Almmolaš doaimmat galget ovddidit almmolaš bálvalusaid dan vuođul, maid geavaheaddjit sávvet ja dárbbašit. Dan láhkai ráđđehus áigu sihkkarastit, ahte almmolaš suorggis atnet geavaheaddji mávssolažžan.  </p>
    <p>Aasrud oaivvilda, ahte hálddahusa digitaliseren buorida bálvalusaid ja oanida ollu áššiid meannudanáiggi. – Dat mielddisbuktá maid, ahte lea álkit buohtalastit dieđuid ja fállat ollislabbo bálvalusaid. Geavaheaddji ii ovdamearkka dihte dárbbaš almmuhit seammáid dieđuid máŋgii. Digitála bálvalusat leat maid olámuttos birra jándora, ja bálvalusaid sáhttá geavahit mobiltelefovnnain, dihtoriin dahje neahtahiin (nettbrett). Geavaheaddjit, geat dárbbašit veahki digitála bálvalusaid geavaheapmái, galget dan oažžut. </p>
    <p><em type="italic">Stáhta rehkegat neahttabáŋkkus </em>Ii galgga šat dárbbašit deattašit guhkes KID-nummiriid, go máksá rehkegiid stáhtii. Ráđđehus áigu bargat dan ovdii, ahte sáddegohtet elektrovnnalaš rehkegiid ja autogiruid buot ássiide, geat dan sávvet. </p>
    <p>- Elektrovnnalaš rehkegiiguin mii jávkadit dakkár ášši, mainna olbmot giksašuvvet. Buohkat geat dan sávvet sáhttet oažžut rehkega njuolga neahttabáŋkui dan sadjái go báberkonfaluhtas poastakássii, ođasmahttinministtar dadjá. </p>
    <p>Elektrovnnalaš rehkegiin ja automáhtalaš máksimiin šaddá álkit ja jođánut máksit stáhta rehkegiid. </p>
    <p>Ráđđehus áigu danin dahkat álgaga báŋkkuid ektui, nu ahte elektrovnnalaš rehkegiid geavahišgoahtin lea standárdaválljen, go stáhta sádde rehkegiid ássiide, geat geavahit neahttabáŋkku. </p>
    <p xml:lang="nob">Loga ráđđehusa digitaliserenprográmma »På nett med innbyggerne” (girjedárogillii) </p>
  </body>
</document>
