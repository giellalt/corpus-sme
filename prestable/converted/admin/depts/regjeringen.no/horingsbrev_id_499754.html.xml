<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Gulaskuddanreive - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>848</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/kkd/dokumeanttat/hoeringer/hoeringsdok/2008/Gulaskuddan--rievdadanevttohusat-lahkaas/horingsbrev.html?id=499754</origFileName>
    <parallel_text location="4.html_id=499754" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Gulaskuddan – rievdadanevttohusat
                    láhkaásahussii sámi aviissaid doarjagiid birra</p>
    </section>
    <p>Reivvet , 13.02.2008 </p>
    <p>Din ref.</p>
    <p>Min ref.</p>
    <p>Beaivi</p>
    <p xml:lang="nob">2007/04536 ME/ME2 LAB:elt</p>
    <p>12.02.2008</p>
    <p> Gulaskuddanásahusat, gč
                            mieldduslistta</p>
    <p xml:lang="nob"> Deres
                            ref</p>
    <p>Vår ref</p>
    <p>Dato</p>
    <p xml:lang="nob">2007/04536 ME/ME2 LaB:elt</p>
    <p>12.02.2008</p>
    <p>
      <em type="italic">Gulaskuddan – rievdadanevttohusat
                    láhkaásahussii sámi aviissaid doarjagiid
                    birra</em>
    </p>
    <p>Kultur- ja girkodepartemeanta bidjá dás ovdan
                    evttohuvvon rievdadusaid njukčamánu 17. beaivvi
                    1997 mannosaš láhkaásahussii nr 248 sámi aviissaid
                    doarjagiid birra. Gulaskuddančálus lea maiddái
                    biddjojuvvon Internehttii, geahča  http://www.regjeringen.no/kkd</p>
    <p>Departemeanta bivdá gulaskuddanásahusaid
                    árvvoštallat galgá go čálus ovddiduvvot vejolaš
                    vuolit orgánaide. Orgánat ja earát geat eai leat
                    logahallanlisttas, sáhttet maiddái addit
                    gulaskuddancealkámuša.</p>
    <p>Kultur- ja girkodepartemeanta dáhttu vejolaš
                    mearkkašumiid oažžut maŋimusat njukčamánu 26.
                    beaivvi 2008.</p>
    <p>Vi bivdit ahte vejolaš gulaskuddancealkámušat
                    sáddejuvvojit sihke čálalaččat ja elektrovnnalaččat
                    dán e-poastačujuhussii .</p>
    <p>Duogáš ja dálá ortnet</p>
    <p>St.proposišuvnnas nr. 1 (2007-2008) dadjá
                    Kultur- ja girkodepartemeanta ahte rámmalassáneapmi
                    poasttas 75 ”Doarjagat sámi aviissaide” ja
                    mearrádus ovttastit Áššu ja Min Áiggi mielddisbuktá
                    ahte lea ”...dárbu o��đasit árvvoštallat sámi
                    aviissaid preassadoarjjaortnega”.</p>
    <p>Gustojeaddji láhkaásahusa paragráfa 6 vuođul
                    dahká departemeanta jahkásaččat juolludusa
                    váldojuolgadeami buvttadusdoarjjan, julevsámi
                    siidduid doarjjan (ráddjejuvvon bajás 1 % rádjai
                    juollususas) ja vejolaš várrejuvvon doarjjan.</p>
    <p>Buvttadusdoarjja lea juhkkojuvvon vuođđodoarjjan
                    mii lea ovtta stuoris buot ortnegii guoski
                    aviissaide ja rievddaldeaddji doarjjan mii
                    juhkkojuvvo dán mielde: aviissa buvttaduvvon
                    almmuhanlohku geardduhuvvon aviissa buvttaduvvon
                    sámegiel teavsttaid siidologuin. Vuođđodoarjja
                    dahká 90 % buvttadusdoarjagis. Golbma aviissa ožžo
                    buvttadusdoarjaga 2007, Áššu oaččui 4.6 milj.
                    ruvnno, Min Áigi oaččui 4.7 milj. ruvnno ja Ságat
                    fas oaččui 4.1 milj. ruvnno.</p>
    <p>Dan lassin oaččui Lokalavisa Nordsalten 138.770
                    ruvnno julevsámegielat siidduid buvttadeapmái ja
                    Nuorttanaste oaččui 250.000 ruvdnosaš várrejuvvon
                    doarjaga.</p>
    <p>Doarjjamálle evttohus</p>
    <p>Doarjjamálle berre departemeantta árvvoštallama
                    mielde erenoamážit fuolahit guokte ášši:</p>
    <p>·       Ortnet
                    berre leat einnostuhtti aviissaide. Danne evttoha
                    ge departemeanta doalahit dan ortnega ahte doarjaga
                    ávldooassi juhkkojuvvo vuođđodoarjjan mii lea ovtta
                    stuoris buot ortnega aviissaide. </p>
    <p>·       Ortnet
                    berre speadjalastit ahte aviisabuvttadeapmi
                    sámegillii lea divraset go dárogiel aviissaid
                    buvttadeapmi ja ahte sámegielat aviissat lea mielde
                    bisuheamen ja ovddideamen sámegielaid.</p>
    <p>Danne evttoha ge Kultur- ja girkodepartemeanta
                    čuovvovaš málle:</p>
    <p>1.    Buvttadusdoarjja juogaduvvo
                    85 proseanttain vuođđodoarjjan ja 15 proseanttain
                    rievddaldeaddji doarjjan. </p>
    <p>2.    2008 ja 2009
                    sirdásanortnegin juhkkojuvvo vuođđodoarjja guoktin
                    ovttasturrosaš oassin main nubbi galgá geavahuvvot
                    aviisabuvttadeapmái sámegillii ja nubbi fas galgá
                    geavahuvvot aviisabuvttadeapmái dárogillii.</p>
    <p>3.    Rievddaldeaddji doarjja
                    addojuvvo, nu mo dál ge, dušše sámegielat
                    aviisasiidduid buvttadeapmái. </p>
    <p>4.    Dál rahppojuvvo
                    vejolašvuohta ohcat doarjaga máttasámegielat
                    aviisasiidduid buvttadeapmái, dan dálá ortnega
                    málle man mielde mii addit doarjaga julevsámegielat
                    siidduid buvttadeapmái ge. Doarjjavárrejupmi
                    julevsámegillii ja máttasámegillii ráddjejuvvo
                    buohkanassii 2 proseantta sturrosažžan poastta
                    juolludeamis. </p>
    <p>Dát áddá čuovvovaš buvttadusdoarjaga juogadeami
                    jagi 2008:</p>
    <p xml:lang="nob">
                                    Aviissat</p>
    <p>Buvttadusdoarjja</p>
    <p>Simulerejuvvon</p>
    <p>Erohus</p>
    <p>  </p>
    <p>2 007</p>
    <p>2 008</p>
    <p>2007/2008</p>
    <p>Ođđa sámi aviisa</p>
    <p>9 381 794</p>
    <p>10 453 096</p>
    <p>1 071 302</p>
    <p>Ságat</p>
    <p>4 106 411</p>
    <p>7 994 458</p>
    <p>3 888 047</p>
    <p>Submi</p>
    <p>13 488 205</p>
    <p>18 447 554</p>
    <p>4 959 349</p>
    <p>Evttohus addá departemeantta oaivila mielde
                    dakkár juogadeami mii lea muttát aviissaid
                    nuppástuhttinprošeavttaid sturrodaga ektui. Ságat
                    oažžu sullii 3,8 milj. ruvnno lasihit
                    almmustahttima golmma geaddis vahkkui viđa geardái
                    vahkkui (dat mearkkaša sullii 1,9 milj. ruvnno
                    juohke lassealmmuheapmái). Buohtastahttima dihtii
                    namuhit ahte Ássu/Min Áigi oažžu sullii 1 milj.
                    ruvnno lasihit almmustahttima njealji beaivvis viđa
                    beaivái vahkkui. Nuppe dáfus rehkenastá
                    departemeanta ahte Ássu/Min Áigi oažžu
                    jeargguštanvuoittu ovttasteami geažil.</p>
    <p>Departemeanta ii evttot maidege rievdadusaid
                    njuolggadusain mat gusket julevsámegiel teavstta
                    doarjagii ja várrejuvvon doarjagiidda. Dat
                    mielddisbuktá earret eará ahte juolludeapmi
                    várrejuvvon doarjagiidda árvvoštallojuvvo
                    bušeahttaoktavuođas dábálaš vuogi mielde.</p>
    <p>Sirdásanortnet</p>
    <p>Min Ággi ja Áššu ovttasteapmi bohciidahttá
                    erenoamáš gažaldagaid mat čatnasit 2008 doarjaga
                    mearrideapmái. Ovttasteami maŋŋá ferte aviisa (mii
                    lea ožžon nama Ávvir) formálalaččat
                    rehkenastojuvvot ođđa aviisan. Gustojeaddji
                    láhkaásahusa § 3 ektui ii galgga ođđa aviisa leat
                    vuoigaduvvon oažžut doarjaga ovdalgo doarjjaeavttut
                    leat ollašuhttojuvvon unnimusat ovtta
                    kaleanddarjagi. Dasto galgá doarjaga sturrodat
                    mearriduvvot jahkásaš almmuhandávjodaga ektui ja
                    buvttaduvvon siidduid dan jahkásaš logu ektui mii
                    lei jagi ovdal doarjjajagi, ja dan han ii sáhte
                    ođđa aviisa dahkat.</p>
    <p>Danne evttoha ge departemeanta 2008 ja 2009
                    sirdásanortnegin, ahte doarjja rehkenastojuvvo
                    doarjjajagi sámegielat sidduid logu ja
                    almmuhandávjodaga ektui. Preantolohkorevisor ferte
                    dan geažil dárkkistit aviissaid čakčamánus go áigu
                    mearridit almmustahttimiid logu ja sámegielat
                    siidduid logu. Vejolaš rievdadusat jagi loahpas
                    lohkkojuvvojit go doarjja juhkkojuvvo maŋit jagi.
                    Departemeanta vuordá ahte nuppástuhttin beaivválaš
                    aviisan čađahuvvo guovtti jagis.</p>
    <p>Mii evttohit dan lassin ahte spiehkastuvvo § 3
                    goalmmát lađđasa ovttajaginjuolggadusas go dat
                    aviisa mas lea sáhka, ásahuvvo ovttastahtidettiin
                    guokte aviissa mat guktot leat ollašuhttán
                    doarjjaeavttuid unnimusat ovtta
                    kaleanddarjagi. </p>
    <p>Evttohus dagaha dan ahte lea dárbu rievdadit
                    láhkaásahusa sámi aviissaid doarjagiid birra,
                    geahča dán reivve mildosa.  
                     
                     </p>
    <p>
                    Dearvvuođaiguin 
                     </p>
    <p xml:lang="nob">Roy Kristiansen f.v.</p>
    <p>
                          ekspedišuvdnahoavda </p>
    <p xml:lang="nob">Ellen Skjærsaker Tauland</p>
    <p>
                          ossodatdirektevra </p>
    <p>Milddus</p>
  </body>
</document>
