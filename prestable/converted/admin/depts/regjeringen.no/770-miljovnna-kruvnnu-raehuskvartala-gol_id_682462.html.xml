<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>770 miljovnna kruvnnu ráđđehuskvartála goluid máksit maŋŋil fallehemiid - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2012</year>
    <wordcount>363</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/preassaguovdda/preassadieahusat/2012/770-miljovnna-kruvnnu-raehuskvartala-gol.html?id=682462</origFileName>
    <parallel_text location="770-millioner-kroner-til-utgifter-etter-.html_id=682462" xml:lang="nob"/>
    <parallel_text location="770-millionar-kroner-til-utgifter-etter-.html_id=682462" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 64438 $; </version>
  </header>
  <body>
    <p>Preassadieđáhus  , 15.05.2012  </p>
    <section>
      <p type="title">770 miljovnna kruvnnu ráđđehuskvartála goluid
                    máksit maŋŋil fallehemiid</p>
    </section>
    <p>
      <em type="italic">Ráđđehus árvala dárkkistuvvon našunálabušeahtas juolludit sullii 600 miljovnna kruvnnu Ođasmahttin-, hálddahus- ja girkodepartemeantta bušeahta bokte ráđđehuskvartála goluide maŋŋá falleheami suoidnemánu 22.beaivvi. Ruđat galget geavahuvvot earret eará sihkkarastit ráđđehuskvartála ja ođđa lanjaid fys </em>
      <em type="italic">ála </em>
      <em type="italic">ččat ja teknihkalaččat, lasihit sihkarvuođabargoveaga, ođasmahttit dihtorvuogádaga hearkkes dieđuid ektui ja ođđa lanjaid viessoláigui. Eará bušeahttakapihttaliid juolludusaiguin lea de dárkkistuvvon bušeahta bokte árvaluvvon oktiibuot 770 miljovnna kruvnnu. </em>
    </p>
    <p>-Ráđđehuskvartála divodanbarggut ja ođđa ja ovddeš departemeantalanjaid sihkkarastinbarggut leat jođihuvvon bisánkeahttá maŋŋá falleheami suoidnemánu 22.beaivvi.  Ruhtajuolludusat ráđđehuskvartála terrorfallehemiid geažil leat dál sullii 1,45 miljárdda kruvnnu, cealká ođasmahttin-, hálddahus- ja girkoministtar Rigmor Aasrud. </p>
    <p>Jagi 2012 dohkkehuvvon bušeahtas lea 250 miljovnna kruvnnu várrejuvvon gokčat goluid maŋŋá ráđđehuskvartála fallehemiid suoidnemánu 22.beaivvi diibmá. Árvvoštallamat dahkkojuvvojedje diibmá dakka maŋŋá suoidnemánu 22.beaivvi. Čájehuvvui ahte barggut šadde olu eanet go meroštallojuvvon. Ollislaš dárbbut jahkái 2012 leat meroštallojuvvon sullii 850 miljovnna kruvdnui. Jagi 2011 ledje olggosgolut 340 miljovnna kruvnnu ráđđehuskvartála fallehemiid geažil. </p>
    <p><em type="italic">Ráđđehuskvartála fy </em><em type="italic">sálaš sihkkarastin- ja divodanbarggut </em>Ráđđehus evttoha lasihit juolludusaid ráđđehuskvartála fysálaš sihkkarastin- ja divodanbargguide 135 miljovnna kruvnnuin. Jagi 2012 geavahuvvo oktiibuot 165 miljovnna.  Juolludus árvaluvvo Statsbygg bušeahta bokte. </p>
    <p><em type="italic">Fys </em><em type="italic">álaš sihkkarastindoaimmat ođđa lanjain </em>Ráđđehus evttoha juolludit 187 miljovnna kruvnnu departemeanttaid  ođđa lanjaid sihkkarastindoaibmabijuide. Juolludus árvaluvvo Statsbygg bušeahta bokte. </p>
    <p><em type="italic">Lasihit sihkkarvuođabargoveaga </em>Ráđđehus evttoha nannet doaibmabušeahta Departemeantta bálvalusguovddážii 24,5 miljovnna kruvnnuin earret eará lasihit bearráigeahčču- ja sihkkarvuođabargoveaga ráđđehuskvartálas ja departemeanttaid ođđa lanjain. Virgelasiheapmi lea dárbbašlaš áimmahuššat sihkkarvuođa departemeantta ođđa lanjain. Gaskaboddosaččat šaddá dárbbašlažžan láigohit bearráigeahču priváhta fitnuin. Golut dákkár bearráigehččui leat meroštallojuvvon 55,9 miljovnna kruvdnui jahkái 2012.  Lea maiddái mielde 16 miljovnna kruvnnu bierggastit kantuvrraid ja oastit kántorávdnasiid.  Árvaluvvon juolludus lea de oktiibuot 96,4 miljovnna kruvnnu fallehemiid sivaid geažil. </p>
    <p><em type="italic">Teknalaš sihkkarastindoaimmat ráđđehuskvartálas ja ođđa lanjain </em>Ráđđehus evttoha juolludit 45,6 miljovnna kruvnnu ásahit sierra sihkkarvuođaossodaga ráđđehuskvartálas ja departemeanttaid ođđa lanjain. Juolludusas leat mielde háhkat teknalaš ávdnasiid nugo alárbma- ja beassanbearráigeahčču vuogádagaid, koartalohkkivuogádaga, vákšunapparáhtaid ja biergasiid geahččoguovddážii. </p>
    <p><em type="italic">DGT-sihkkarvuođa ođasmahttin </em>Ráđđehus evttoha juolludit 11,5 miljovnna kruvnnu buoridit Nødnett govččagráda, ja ásahit ráddjejuvvon fierpmádaga buot departemeanttaide. </p>
    <p><em type="italic">Viessoláigu ođđa lanjaide </em>Statsbygg láigoha ođđa lanjaid maid departemeanttat dárbbašit maŋŋil suoidnemánu 22. beaivvi fallehemiid. Lanjaid heiveheapmi departemeanttaid ulbmiliid ja dárbbuid ektui máksojuvvo viessoláiggu bokte. Ráđđehus evttoha lasihit juolludusa Statsbyggii  133 miljovnna kruvnnuin gokčat ođđa lanjaid viessoláigguid. </p>
  </body>
</document>
