<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Diehtosiidda rahpan Guovdageainnus - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2009</year>
    <wordcount>402</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/oasat/taler_og_artikler/av_ovrig_politisk_ledelse/taler-og-artikler-av-statssekretar-raimo/2009/diehtosiidda-rahpan-guovdageainnus.html?id=583864</origFileName>
    <parallel_text location="apningen-av-diehtosiida-i-kautokeino.html_id=583864" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Sárdni/artihkal , 03.11.2009 </p>
    <p>Stáhtačálli Raimo Valle</p>
    <section>
      <p type="title">Diehtosiidda rahpan Guovdageainnus skábmamánu
                    3.b. 2009:s</p>
    </section>
    <p>Stáhtačálli Raimo Valle sárdni, Ođasmahttin- ja
                    hálddahusdepartemeanta.</p>
    <p>Ráhkis buohkat!</p>
    <p>Áiggun stáhtaráđi Rigmor Aasrud ovddas, geas lea
                    ovddasvástádus sámi- ja minoritehtapolitihkalaš
                    áššiide, cealkit dearvuođaid buohkaide geat dál
                    ožžot dan ilu ahte beaivválaččat beassat doaibmat
                    dán visttis, Diehtosiiddas.</p>
    <p>Ráđđehusa sámepolitihkas lea ulbmilin ahte
                    sámegielas, sámi kultuvrras ja ealáhusain galget
                    leat sihkkaris rámmat. Dán jagi lea ráhkaduvvon
                    sierra doaibmaplána sámi gielaid sihkkarastima ja
                    ovdánahttima várás. Ráđđehusa
                    davviguovllustrategiijas lea deattuhuvvon ahte
                    davviguovlluin galgá máhtolašvuođa gullevaš
                    vuođđostruktuvra nannejuvvot ja ovdánahttojuvvot
                    viidáset, ja kapasitehta- ja gelbbolašvuođahuksemii
                    galgá láhččet dilálašvuođaid - earenoamážit
                    ásahusain gos barget sámi dutkamiin, oahpahusain ja
                    máhtolašvuođa, kultuvrra ja ealáhusaid
                    ovdánemiin.</p>
    <p>Ráđđehussii lea, ovddit 4 jagi áigodagas,
                    leamašan hui dehálaš sihkkarastit rámmaid ja buriid
                    eavttuid sámi máhtolašvuođa ovdáneapmái ja
                    kapasitehtahuksemii. Diehtosiida lea boađusin dáid
                    politihkalaš ulbmiliin. Lea illudahtti ahte mii
                    maiddái leat ožžon čovdosa sámi lohkanguovddážii
                    mii čadnojuvvo fágabirrasii dáppe.</p>
    <p>Mii sávvat lihku allaskuvlii dan dehálaš barggu
                    ovddas maid sii 20 jagi leat dahkan sámiid ovddas.
                    Ollu lea dahkkojuvvon, muhto sámi servodagas leat
                    ain olu dárbbut mat eai leat devdojuvvon. Lea
                    dehálaš ahte sámi máhtolašvuođa ja gelbbolašvuođa
                    ovdánahttinbargui leat sajis buoremus eavttut ja
                    rámmat. Diehtosiida, iežas ollu ásahusaiguin ja
                    fágabirrasiiguin, šaddá dehálažžan dasa ahte
                    joatkit dan barggu mii dássážii lea
                    dahkkojuvvon.</p>
    <p>Dii geat lehpet studeanttat boahtibehtet vásihit
                    ahte fágalaš gáibádusat leat liikká stuorrát
                    Diehtosiiddas go boares lanjain. Dat gal lea
                    buorre- go leat stuora vuordámušat didjiide go
                    geargabehtet oahpuin. Dis boahtá leat
                    máhtolašvuohta ja gelbbolašvuohta mii dárbbašuvvo
                    ollu bargguide ja bargguin servodagas.</p>
    <p>Lihku ođđa lanjaiguin ođđa visttis ja lihku
                    bargguin ovddasguvlui!</p>
  </body>
</document>
