<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>- Norgga bargu lea váikkuhan heakkaid suddjet Libyas - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>370</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/smk/preassaguovdda/pressemeldinger/2011/--norgga-bargu-lea-vaikkuhan-heakkaid-su.html?id=636943</origFileName>
    <parallel_text location="norsk-innsats-har-bidratt-til-a-redde-.html_id=636943" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 29.03.2011 </p>
    <p>Nr.: 060-11 </p>
    <section>
      <p type="title">- Norgga bargu lea váikkuhan heakkaid suddjet
                    Libyas</p>
    </section>
    <p><em type="bold">- Lei áibbas
                    riekta ahte Norga válddi oasi ovddasvástádusas
                    suddjemis siviila álbmoga Libyas. Olbmoheakkat leat
                    suddjejuvvon. Mii leat fuoniduhttán ráđđenvuogi
                    militeara návccaid ja mii leat eastadan viiddis
                    veahkaválddálašvuođa siviila álbmoga vuostá, dajai
                    stáhtaministtar Jens Stoltenberg </em><em type="bold">čilgehusastis
                    Stuorradiggái </em> <em type="bold">odne
                    doaimmaid birra Libyas. Son deattuhii seammás ahte
                    Norgga doaibma ii leat ollašuvvon, ja dajai seammás
                    ahte operašuvdna sáhttá    bistit
                    guhka. </em> 
                    Stáhtaministtar dajai ahte dorvoráđi mearrádus ahte
                    ávkkástallat militeara fámu doaivumis lea
                      
                    eastadan viiddis siviila vahágiid ja gillámušaid. –
                    Siviila álbmogis lea ain duođalaš dilli. Vaikko mii
                    lea lihkostuvvan eastadeames fallehemiid
                    siviilaálbmoga vuostá de lea ain stuorra
                    eahpesihkarvuohta ovddasguvlui, dajai
                    stáhtaministtar.
                    - Go oberst Gadaffi lea geavahan militeara fámu
                    iežas álbmoga vuostá de eanas oassi
                    riikkaidgaskasaš servodagain leat cealkán ahte
                      
                    Gadaffi lea massán jođihanlobálašvuođa ja ahte son
                    berre geassádit. Norga doarju dán oainnu, dajai
                    Stoltenberg.
                    Stoltenberg deattuhii ahte arábia ja Afrihká
                    riikkaid čielga doarjja lei ON dorvoráđi mearrádusa
                    vuođđun. – Mii mearkkašit dan ahte arábia riikkat
                    sávvet operašuvnnaid bures boahtima. </p>
    <p>-
                    Riikkaidgaskasaš servodat ferte ovttasbargat
                    orustahttimis vearjogeavaheami, ja militeara
                    veagaid eret riikkaid ja baicca čáhkket saji
                    humaniteara veahkkeorganisašuvnnaide.
                    Stáhtaministtar dajai ahte ferte álggahuvvot
                    politihkalaš proseassa vai šaddá vejolažžan olahit
                    soabalašvuođa ja viiddis ođastusaid.
                    Stoltenberg loahpahii čilgehusastis ja deattuhii
                    Suodjalusa barggu. – Dat vuohki movt Suodjalus lea
                    dusten hástalusa árvvusadnojuvvo. Stáhtaministariin
                    lean hui rámis go vásihan duostilvuođa ja
                    ovddasvástádusa maid min militeara dál čájeha,
                    dajai stáhtaministtar. </p>
    <p>Loga
                    čilgehusa dás.  </p>
  </body>
</document>
