<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>IMF ođđa norgga ekonomiija árvvoštallan - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2011</year>
    <wordcount>503</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fin/preassaguovdda/pressemeldinger/2011/imf-oa-norgga-ekonomiija-arvvotallan.html?id=663861</origFileName>
    <parallel_text location="imf-med-ny-vurdering-av-norsk-okonomi.html_id=663861" xml:lang="nob"/>
    <parallel_text location="imf-presents-its-views-on-the-norwegian-.html_id=663861" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 22.11.2011 </p>
    <p xml:lang="kal">Nr.: 49/2011 </p>
    <section>
      <p type="title">IMF ođđa norgga ekonomiija árvvoštallan</p>
    </section>
    <p>
      <em type="italic">Riikkaidgaskasaš valuhttafoanda, IMF,
                    ovddidii odne cealkámuša norgga ekonomiija ja
                    ekonomiijapolitihka birra. – IMF cealkámuš lea
                    mávssolaš Norgga digaštallamii ekonomiija ja
                    politihka birra. Mun lean movtta go IMF doarju
                    Ráđđehusa makroekonomiijapolitihka váldolinnjáid,
                    ruhtadanministtar Sigbjørn Johnsen
                    dadjala.</em>
    </p>
    <p>IMF áirrasgoddi loahppacealkámuš lea, ahte
                    norgga ekonomiija birge bures vaikko
                    riikkaidgaskasaš ekonomiija lea eahpestáđis.
                    Buvttadeapmi lea badjeleappos go ovdal 2008
                    ruhtadanroasu, ja bargguhisvuohta lea vuollin.
                    Áirrasgoddi navdá nannánekonomiija ovdánit muhtin
                    veardde dás ovddos guvlui, ja dasa váikkuha eanaš
                    sisriikka jearru. IMF deattuha cealkámušastis, ahte
                    Norggas lea buoret vuođđu birget euroavádaga
                    lassánan ráfehisvuođain, go máŋgga eará Eurohpá
                    riikkas. Ekonomiija lea dattetge rašši, jos
                    luohttámuš gillá ráfehisvuođaid geažil, jos
                    oljohattit njidjet dahje jos báŋkosuorgi oažžu
                    ruhtadanváttisvuođaid.</p>
    <p>- <em type="italic">Norga ii leat sirrejuvvon eará máilmmi
                    dáhpáhusain. Min buoremus suodji lea doallat
                    iežamet beavddi čorgadin. Mun oaivvildan nu movt
                    IMF, ahte čavga ruhtadanpolitihkain mii suddjet
                    iežamet gilvalannávccaid, ja diktit ruhtapolitihka
                    leat vuosttaš linnjá bealuštussan, jos
                    riikkaidgaskasaš dilli vearrána</em> , Johnsen
                    dadjala. </p>
    <p>IMF áirrasgoddi čujuha cealkámušastis riskii,
                    mii laktása alla stohpohattiide ja norgga
                    bearatgottiid alla vealgedássái. IMF čujuha dasa,
                    ahte makrogaskaomiiguin seahtá geahpedit dakkár
                    riskka, ja namuha earret eará Ruhtadangeahču
                    njuolggadusaid, mat gusket visteloanaide, stuorát
                    riskadeattu visteloanaid oktavuođas, ja báŋkkuid
                    kapitála nannema dan láhkai, ahte ráddjet vuoittu
                    váldima ja čavget bálkápolitihka. IMF rávve maiddái
                    mo Norggas sáhttá láhčit makrogoziheami
                    institutionála rámmaid.</p>
    <p>- <em type="italic">Lea mávssolaš nannet ruhtadanvuogádaga
                    goziheami ollislažžan, go dainna juksat
                    ruhtadansuorggi stáđisvuođa. Ruhtadandepartemeanta
                    áigu formaliseret Norgga makrogoziheami 2012
                    vuosttaš jahkebeali,</em> Johnsen dadjala.</p>
    <p>IMF áirrasgoddi doarju vuogi, mainna Ráđđehus
                    ovddida ruhtadanpolitihka 2012 stáhtabušeahtas.
                    Áirrasgoddi lea árvvoštallamisttis deattuhan
                    riikkaidgaskasaš riskagova, ja eaktudan
                    makrogaskaomiid geavaheami. Áirrasgoddi lea maid
                    vuohttán, ahte Norggas badjánit guhkes áigodaga
                    hástalusat ruhtadanpolitihkas, go
                    dearvvašvuođagolut, penšuvnnat ja
                    bargonávccahisvuođaoadju lassánit. Dat
                    čalmmustahttá, ahte oadjovuogádaga ferte ain
                    ođasmahttit, ja dan láhkai doarjut
                    bargoinsentiivvaid.</p>
    <p>Áirrasgoddi áigu ođđa jagi bealde čállit
                    viidásut raportta, maid digaštallet dasto IMF
                    stivrras.</p>
    <p>________________________
                    Preassakonferánssa sáhttá maid geahččat: Neahtta-TV-sáttan siiddus
                    regjeringen.no
                    Norway 2011 article IV consultation: 
                    Concluding statement of the IMF mission
                     </p>
    <section>
      <p type="title">Oktavuođadieđut:</p>
    </section>
    <section>
      <p type="title">Gulahallanovttadat
                      (FIN)</p>
    </section>
    <p>Telefovdna:</p>
    <p>22 24 44 11 / Mobiila (SMS): 911 42
                          059</p>
    <section>
      <p type="title">Čujuhus:</p>
    </section>
    <p>
                      Ruhtadandepartemeanta
                      Gulahallanovttadat
                      Poastboksa 8008 Dep
                      0030 Oslo<em type="bold">Galledančujuhus
                      : </em>
                      Akersgata 40
                      Oslo </p>
  </body>
</document>
