<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Olahus dálkkádatčoahkkimis Durban gávpogis - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>404</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/md/Fadda/Preassaguovdda/2011/olahus-dalkkadatoahkkimis-durban-gavpogi.html?id=666338</origFileName>
    <parallel_text location="gjennombrudd-pa-klimamotet-i-durban.html_id=666338" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Ođas , 15.12.2011 </p>
    <section>
      <p type="title">Olahus dálkkádatčoahkkimis Durban gávpogis</p>
    </section>
    <p>Norgga garra ávžžuhusain soabadit gaskaneaset
                    čoavdásii dálkkádatmoivi Durban čoahkkimis, 30
                    diimmu badjeláiggis. Vuosttas geardde leat India,
                    Kina ja USA riikkat miehtan searvat prosessii
                    oaččuhit áigái boahttevaš juridihkalaš šiehtadusa
                    dainna ulbmilin ahte geahpedit
                    dálkkádatnuoskidemiid.</p>
    <p>
                    -Dálkkádatmearrádus Durbanas lea historjjálaš. Kina
                    ja India eaba leat goassige ovdal mieđihan searvat
                    juridihkalaš dálkkádatšiehtadussii.  Muhto dát
                    riikkat leat dađistaga vásihan
                    guottuidnuppástuhttimiid   garra
                    dálkkádatrievdamiid geažil, dadjá biras- ja
                    ovddidanministtar Erik Solheim.</p>
    <p>Son deattuha ahte šiehtadus mii dahkkui Durban
                    gávpogis lei dat buoremus maŋŋil moives
                    šiehtadallandili čoahkkima álggedettiin. Dát lea
                    šiehtadus maid sihke industriijariikat ja
                    ovdáneaddjiriikkat leat beassan váikkuhit áššiiguin
                    mat sidjiide leat dehálačča.</p>
    <p>Maiddái USA dohkkehii árvaluvvon šiehtadusa
                    maid  mátta-afrihkkálaš njunušgoddi ovddidii
                    lávvardat eahkeda ja dalle ledje
                    dálkkádatšiehtadallamat juo bistán unnimus jándora
                    badjeláiggis.</p>
    <p>Mearrádus mearkkaša ahte dál lea plána
                    boahttevaš juridihkalaš dálkkádatšiehtadussii masa
                    buot riikkat sáhttet searvat. Dat galgá gárvvisin
                    šiehtadallojuvvon ovdal jagi 2015 ja doaibmagoahtit
                    jagi 2020. Kyoto-protokolla jotkojuvvo ain vihtta
                    jagi ja ásahuvvo ruoná foanda ruhtadit dálkkádat
                    doaibmabijuid ovdáneaddjiriikkain.  Norga lea
                    leamaš láidesteaddjin ruoná foandda
                    ásaheamis.</p>
    <p>Biras- ja ovddidanministara Erik Solheim vehkiin
                    olahuvvui gaskaneassoahpamuš hábmet 
                    boahttevaš juridihkalaš šiehtadusa.  EO
                    dálkkádatkomiseara Connie Hedegaard ja India
                    birasgáhttenministtar Jayanthi Natarajan leigga
                    garrasit vuostálagaid. Solheim bivddii
                    čoahkkinjođihangotti gávdnat čovdosiid
                    gaskaneassoahpamuššii, ja maŋŋil diibmosaš bottu
                    šiehtadallamiin ovddiduvvui cealkámuš maid buohkat
                    sáhtte dohkkehit.</p>
    <p>
      <em type="italic">Biras- ja
                      ovddidanministtar Erik Solheim ja Georg Børsting
                      ja Norgga šiehtadallannjunuš Henrik Harboe Durban
                      gávpogis. (Govven: Iisd)</em>
    </p>
    <p>Šiehtadallanteavsttas boahtá
                      ovdan ahte bealit leat ovttaoaivilis álggahit
                      proseassa ovddidit protokolla, earálágan
                      juridihkalaš gaskaoami dahje šiehtadusa mas lea
                      rievttálaš fápmu ja mii guoská buot
                      riikkaide.
                      Nubbi oassi dálkkádatsoahpamušas Durbanas
                      sisttisdoallá njuolggadusaid mo vákšut ja
                      bearráigeahččat nuoskidemiid, gáhttet
                      arvevuvddiid, teknologiija fievrridit
                      ovdáneaddjiriikkaide, dálkkádatheiveheamit ja olu
                      eará temát mat leat
                      šiehtadallojuvvon.  </p>
  </body>
</document>
