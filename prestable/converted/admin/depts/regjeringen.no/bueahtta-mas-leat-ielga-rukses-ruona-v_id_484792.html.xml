<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>- Bušeahtta mas leat čielga rukses-ruoná vuoruheamit - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>873</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fin/Preassaguovdda/pressemeldinger/2007/--Bueahtta-mas-leat-ielga-rukses-ruona-v.html?id=484792</origFileName>
    <parallel_text location="et-budsjett-med-klare-rod-gronne-prior.html_id=484792" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 09.10.2007 </p>
    <p>Nr.: 59/2007 </p>
    <section>
      <p type="title">Ruhtadanministtar Kristin
                    Halvorsen:</p>
    </section>
    <section>
      <p type="title">- Bušeahtta mas leat čielga rukses-ruoná
                    vuoruheamit</p>
    </section>
    <p><em type="italic">- Ráđđehusa bušeahttaárvalusas leat
                    čielga vuoruheamit. Áŋgiruššamat dálkkádatáitagiid
                    vuostá nannejuvvojit. Mii joatkit politihkain mii
                    vuoruha oktasaš čálggu, dearvvašvuođa ja oahpahusa
                    ovdalii vearrogeahpidemiid ja privatiserema.
                    Oljoruđaid geavaheami vuođđun lea norgga ekonomiija
                    nanu ovdáneapmi, lohká ruhtadanministtar Kristin
                    Halvorsen. Bušeahttaárvalusas joatkašuvvá
                    vuoiggalaš juogadeapmi go vearut geahpeduvvojit
                    stuora joavkkuid várás, ja čavgemat fas váikkuhit
                    sidjiide geain leat stuora sisaboađut ja
                    opmodagat.</em> Norgga ekonomiija lea maŋemus
                    njealji jagis sakka ovdánan. Lea badjel golbmaloht
                    jagi áigi dan rájes go ekonomiija lea ná bures ja
                    jođánit ovdánan go dál dahká. Bargguhisvuohta ii
                    leat ná vuollin leamaš goasii 20 jahkái. Dan áiggis
                    go mii leat ráđđen, de leat goasii 50 000 olbmo
                    beassan bargguhisvuođas bargui. Deaŧaleamos doaibma
                    geafivuođa vuostá lea láhčit dili nu ahte nu
                    ollusat go vejolaš ožžot barggu mainna dinejit
                    eallinláibbi, lohká Kristin Halvorsen.</p>
    <p><em type="italic">Ekonomalaš politihkka</em>
                    - Norgga ekonomiija lea hui nanus ja mii fertet
                    sihkkarastit ahte dat buorre ovdáneapmi ii
                    bissehuvvo gollolassánemiid bokte mat gártet
                    stuorábun go dan maid gilvoáitojuvvon suorgi nákce
                    duostut áiggi vuollái. Nannen dihte dan ahte norgga
                    ekonomiijja dássedis ovdáneapmi ain joatkašuvvá, de
                    gártá petroleumsisaboađuid geavaheapmi maiddái
                    2008:s lassánit hiljáneappot go vurdojuvvon
                    foandavuoittu lassáneapmi, cuige ruhtadanministtar
                    Kristin Halvorsen.</p>
    <p><em type="italic">Vearroprofiila mas lea vuoiggalaš
                    juogadeapmi</em>
                    -Ráđđehus nanne 2008:s vearrovuogádaga
                    juohkinprofiilla ain eambbo. Mii sihkkut
                    opmodatvearu oasusvuolideami, ja lasihit
                    opmodatvearu sidjiide geain lea alla
                    vearrogeatnegahtton opmodat ja unnán dábálaš
                    sisaboahtu. Ásodagaid litnetárvu lassána 10
                    proseanttain, ja opmodatvearu vuođđogeasus lassána
                    sakka vai eanebut geain leat smávva opmodagat
                    besset eret dan vearus. Dalle leat 180 000 olbmo
                    unnit geat dárbbašit máksit opmodatvearu 2008:s go
                    2007:s ledje. Bealli sis leat penšunisttat, lohká
                    ruhtadanministtar Kristin Halvorsen. Ráđđehus
                    evttoha lasihit fágasearvvimávssu gessosa, ja
                    ráđđehus áigu ain čorget »suollemasvearuid”.
                    Badjelmearálaš gebyrat unniduvvojit badjel 250
                    miljovnna kruvnnuin, earet eará go pássamáksu
                    unniduvvo badjel beliin, 990 kruvnnos 450
                    kruvdnui.</p>
    <p><em type="italic">Dálkkádatovddideapmi ja ruoná
                    divvaga</em> t
                    - Ráđđehus áigu ollislaččat geavahit 24,6 miljárdda
                    kruvnno dálkkádat- ja birasdoaimmaide 2008:s.
                    Deaŧalaš doaimmat leat 690 miljovnna kruvnno
                    energiijanuppástuhttumii, ođasmahtti energiijii ja
                    energiijabeavttalmahttimii. Kårstø ja Mongstad
                    CO2-gieđahallamiidda evttoha Ráđđehus juolludit 935
                    miljovnna kruvnno, ja ruovdemáđifierpmádaga
                    investeremiidda, máŧasdoallamii ja doibmii
                    evttohuvvo juolluduvvot 5,8 miljárdda kruvnno.
                    Kollektiivaáŋgiruššamat nannejuvvojit maiddái go
                    gávpogiid kollektiivajohtolaga sierradoarjja
                    evttohuvvo lasihuvvot 234 miljovnna kruvdnui.
                    Ráđđehus evttoha juolludit 505 miljovnna kruvnno
                    dálkkádateriid oastimii mas lea fápmudus dahkat
                    šiehtadusaid oastit vel luoitineriid 3 600
                    miljovnna kruvnno rádjái. Ráđđehus evttoha maiddái
                    lasihit juolludusa birasovddidanovttasbargui 480
                    miljovnna kruvnnuin, mas 400 miljovnna kruvnno
                    biddjo dálkkádatovddidanovttasbargui.
                    Vearro- ja divatvuogádat gálgá ovddidit
                    birasovdánahtti meanuid. Danne lassána boaldinoljju
                    vuođđodivat seamma dássái go el-rávnnji divat.
                    Siseatnama áibmojohtolatnuoskkideami unnideami
                    várás, evttoha Ráđđehus lasihit jetparafiinna
                    CO2-divvaga 10 evrriin lihttera nala. Ráđđehus
                    evttoha lasihit dieseldivvaga 20 evrriin, ja nu
                    movt ovdal lea dieđihan de evttoha birasheivehuvvon
                    jahkedivvaga. Jahkedivat dieselfievrruin main váilu
                    fabrihkas biddjojuvvon partihkalfilttár, lassána
                    100 kruvnnuin, ja eará fievrruid jahkedivat fas
                    geahpeduvvo 330 kruvnnuin. Biiladivvagiid
                    nuppástuhttin addá buori birasváikkuhusa go
                    biilaeaiggáduššandivat rievdá
                    biilageavahandivvagin, dadjá ruhtadanministtar
                    Kristin Halvorsen.</p>
    <p><em type="italic">Deaŧalaš vuoruheamit</em>
                    Ráđđehus evttoha juolludit snoagga 3,9 miljárdda
                    kruvnno divššohasmeannudeami buorideapmái ja
                    buohcciviessoekonomiijja nannemii. 940 miljovnna
                    kruvnno juolluduvvo Psyhkalaš dearvvašvuođa
                    nannenplánii 2008:s, mas 392 miljovnna kruvnno
                    manná buohcciviesuide. 2015 Fuolahusplána olis
                    evttoha Ráđđehus ođđa investerendoarjaga
                    buohccisiiddaide ja fuolahusásodagaide main fállet
                    birrajándor fuolahusbálvalusaid.</p>
    <p>Dáinna min árvalusain gielddaid ja
                    fylkkagielddaid ekonomalaš rámma hárrái, lágidit
                    mii nu ahte dikšun- ja fuolahussuorgi ain ovdána
                    maiddái 2008:s. 10 000 ođđa jahkedoaimma ovdal 2009
                    leat olámuttus, muitala ruhtadanministtar Kristin
                    Halvorsen.</p>
    <p>- Mánáidskuvlaoahpahus nannejuvvo oktiibuot 5
                    vahkkodiimmuin 1.-4. ceahkis 2008 čavčča. Nuvttá
                    ruonasšattuguin joatkit, ja nuvttá
                    oahpponeavvoortnet joatkkaoahpahusas viiddiduvvo nu
                    ahte maiddái joatkkaoahpahusa 3. ceahkki oažžu
                    daid. Juolludusat dutkamii ja ovdánahttimii
                    lassánit sullii 1,2 miljárdda kruvnnuin 2007
                    salderejuvvon bušeahta ektui. Stáhtabušeahta
                    DjO-juolludusaid duohtalassáneapmi lea dalle sullii
                    3 proseantta. Dasto evttoha Ráđđehus lasihit
                    Dutkan- ja ođasmahttinfoandda kapitála 6 miljárdda
                    kruvnnuin.</p>
    <p>-Ráđđehusa mihttu lea ollislaš
                    mánáidgárdefálaldat buohkaide, ja 2008 bušeahtas
                    evttohuvvo sullii 2,7 miljárdda kruvdnosaš
                    duohtalassáneapmi mánáidgárddiid várrejuvvon
                    juolludusaide. Mii láhčat dalle saji hukset eanet
                    ođđa mánáidgárdesajiid, nu ahte galgat sáhttit
                    olahit ollislaš mánáidgárdefálaldaga buohkaide 2008
                    mielde. Váhnemiidmáksu bisuhuvvo seamma dásis go
                    2007:s. Go leat olahan ollislaš
                    mánáidgárdefálaldaga buohkaide, de galgá
                    mánáidgárdesaji eanemusmáksu ain vuoliduvvot.
                    Váhnemiid ekonomiija buorrána maiddái dannego
                    mánáiddivššu váhnengessosa liigeoassi lasihuvvo 5
                    000 kruvnnos 15 000 kruvdnui juohke máná ovddas
                    earret vuosttaža, dadjá ruhtadanministtar Kristin
                    Halvorsen.
                    - Ollislaččat mielddisbuktá Ráđđehusa árvalus
                    mearkkašahtti áŋgiruššamiid johtolatdoaimmaid,
                    ealáhusovdánahttima ja guovlluid doaimmaid dáfus.
                    Dáinna bušeahtain olahuvvojit buriin váriin sihke
                    geaidno- ja ruovdemáđiijuolludusat Našovnnalaš
                    johtolatplána guovtti jagi plánaáigodagas
                    2006-2009:s, dadjá ruhtadanministtar Kristin
                    Halvorsen. Ráđđehus ovddida sierra maritiima
                    strategiija ja evttoha dasa lasihit juolludusaid
                    oktiibuot 100 miljovnna kruvnnuin. Dasto evttohuvvo
                    ásahuvvot ođđa stáhtalaš investerenfoanda mas lea
                    2,2 miljárdda kruvdno kapitálan, mas 0,5 miljárdda
                    kruvdno várrejuvvo mariina
                    ealáhuseallimii. </p>
  </body>
</document>
