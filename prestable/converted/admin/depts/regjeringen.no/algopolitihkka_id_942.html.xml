<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Čálgopolitihkka - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>386</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/aid/Fadda-/algopolitihkka.html?id=942</origFileName>
    <parallel_text location="velferdspolitikk.html_id=942" xml:lang="nob"/>
    <parallel_text location="welfare-policy.html_id=942" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Čálgopolitihkka</p>
    </section>
    <p>Buohkain galget leat seamma vejolašvuođat, vuoigatvuođat ja geatnegasvuođat searvat servodahkii ja geavahit resurssaideaset, beroškeahttá ekonomalaš ja sosiála duogážis. Ráđđehusa bajimus ja guhkesáiggi ulbmil lea jávkadit geafivuođa, ja dat áigu buoridit dan álbmotoasi eallineavttuid ja vejolašvuođaid, mas leat vuolimus dietnasat ja heajumus eallindilit. </p>
    <p>Ráđđehus áigu čađahit politihka mii uhcida servodaga erohusaid. Rahčamuššii geafivuođa vuostá gullet máŋgga sektordepartemeantta ovddasvástádussurggiid doaibmabijut. Bargodepartemeanttas lea ovddasvástádus čuovvolit gielddaid das mii guoská Sosiálabálvalusaid ja eará dakkáraččaid lága 5. kapihttalii ekonomalaš doarjagiid birra ja paragráfii 4-5 gaskaboddasaš orrunsaji birra. Dehálaš čálgopolitihkalaš ulbmil lea ahte nu ollu fidnonávccaheamit go vejolaš sáhttet bargguin fuolahit iežaset. Dát mielddis-buktá ovddasvástádusa daid ortnegiid ektui mat leat čadnojuvvon medisiinnalaš doaimmaidahttimii ja fidnui máhcaheapmái, buohcanruđaide ja bargonávccahisvuođa-doarjagiidda/-ealáhagaide, doarjagiidda ovttaskas fuolaheaddjiide ja ČB-šiehtadusa oktiiordnemii ja čuovvoleapmái. Čálgopolitihkalaš barggus lea maid ovddasvástádus Oadjorievtti etáhtastivrejumis ja ođđa Bargo- ja čálgoetáhtas. Departemeanta bargá ovttas Dearvvašvuođa- ja fuolahusdepartemeanttain Sosiála- ja dearvvašvuođa-direktoráhta ja Dearvvašvuođabearráigeahču etáhtastivrejumi oktavuođas. </p>
    <section>
      <p type="title">
                      Ekonomalaš sosiálaveahkki</p>
    </section>
    <p>Danne go das lea ovddasvástádus eastadit sosiála váttisvuođaid ja buoridit heajumuččaid eallindili, de lea sosiálabálvalus dehálaš geafivuođa eastadeaddji. Sosiálabálvalus galgá eastadandoaimmaid, neavvuma, oaivadeami, ekonomalaš doarjaga ja sosiálabálvalusaid bokte veahkehit juohkehačča iešbirgejupmái. Gielddain dat lea váldoovddasvástádus sosiálabálvalusain ja ekonomalaš doarjagiin. </p>
    <section>
      <p type="title">Oktavuođadieđut:</p>
    </section>
    <section>
      <p type="title">Čálgopolitihkalaš
                      ossodat</p>
    </section>
    <p>Telefovdna:</p>
    <p>22 24 85 01/8630</p>
    <p>Fáksa:</p>
    <p>22 24 27 68 </p>
    <section>
      <p type="title">Čujuhus:</p>
    </section>
    <p>VPA Arbeidsdepartementet Postboks 8019 Dep 0030 Oslo   <em type="italic">Galledančujuhus: </em>Møllergata 37 </p>
  </body>
</document>
