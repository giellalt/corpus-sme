<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ođđasat sámepolitihkas nr 2 - 2007 - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>1860</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/aid/Dokumeanttat-/Aigecallagat-ja-odasreivvet/2007/Oasat-samepolitihkas-nr-2---2007.html?id=482118</origFileName>
    <parallel_text location="nytt-om-samepolitikken-nr-2---2007.html_id=482118" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ođđasat sámepolitihkas nr 2 -
                  2007</p>
    </section>
    <p>
                    05.10.2007 - 4. jahkegeardi
                  </p>
    <list>
      <p type="listitem">
                      Lasihit áŋgiruššama sámi ulbmiliidda 49 miljovnna
                      kruvnnuin</p>
      <p type="listitem">
                      Árvoháhkanprográmma lotnolasealáhusaide sámi
                      guovlluin</p>
      <p type="listitem">
                      Nannet árbevirolaš sámi máhtu</p>
      <p type="listitem">
                      Lassánan doarjagat sámi aviissaide</p>
      <p type="listitem">Lasáhus
                      sámi kulturulbmiliidda</p>
      <p type="listitem">
                      Eamiálbmotjulggaštus maid ON’a váldočoahkkin lea
                      mearridan</p>
      <p type="listitem">
                      Oažžu ruđa čielggadit eamiálbmogiid
                      iešmearridanrievtti geavatlaš
                      vákkuhusaid</p>
      <p type="listitem">
                      100 000 ruvdno sámi láhkagiela
                      ráhkadeapmái</p>
      <p type="listitem">
                      Sámi ofelašprošeakta – buorre menestus</p>
    </list>
    <section>
      <p type="title">  
                     Lasihit áŋgiruššama sámi ulbmiliidda 49
                    miljovnna kruvnnuin</p>
    </section>
    <p>
      <em type="italic">Ráđđehus evttoha 2008 stáhtabušeahtas
                    lasihit juolludemiid sierra sámi ulbmiliidda
                    birrasiid 48 miljovnna kruvnnuin. Ollislaš
                    áŋgiruššan jahkái 2008 lea birrasiid 753 miljovnna
                    kruvnno. Sámedikki bušeahtta lassána 36 miljovnna
                    kruvnno.</em>
    </p>
    <p>–Ráđđehussii lea dehálaš ahte sámi gielas,
                    kultuvrras, ealáhus- ja servodateallimis lea
                    oadjebas boahttevuohta Norggas. Bušeahttaevttohusas
                    lea Ráđđehus fuolahan dettolaš lahkái lasihit
                    juolludemiid sámi ulbmiliidda. Vuoruhuvvon
                    doaibmabijuid gaskkas lean mun erenoamáš duhtavaš
                    evttohusain ahte ásahit árvoháhkanprográmma
                    lotnolasealáhusaide sámi guovlluin. Dáinna
                    áŋgiruššamiin sávvá Ráđđehus veahkehit oažžut
                    ođastemiid ja ođđafuomášemiid iešguđetlágan sámi
                    ealáhusaide, dadjá stáhtaráđđi Bjarne Håkon
                    Hanssen.</p>
    <p>Sámediggái addojit juolludeamit máŋggaid
                    departemeanttaid bušeahtain. Sámediggi gártá
                    bušeahttaevttohusa mielde hálddašit sullii 311
                    miljovnna kruvnno sámi ulbmiliidda 2008:s.</p>
    <p>Bargo- ja searvadahttindepartemeantta bušeahtas
                    evttohit lasihit Sámedikki juolludemiid 27,3
                    miljovnna kruvnnuin jahkái 2008,  gitta
                    191,4  miljovnna kruvdnui. Juolludanevttohusas
                    lea mielde 8,4 miljovnna kruvdno viessodiŋggaide ja
                    biergasiidda dan oassái ođđa dieđaviesus
                    Guovdageainnus maid Sámediggi galgá geavahit.
                    Viidáset galgá 5 miljovnna kruvnno lassáneamis
                    gokčat Snoasa suohkana ja Davvi-Trøndelága
                    fylkkasuohkana eambbogoluid go viiddiduvvo
                    sámegiela hálddašanguovlu nu ahte fátmmasta maiddái
                    Snoasa suohkana 2008:s. Snoasa suohkana
                    fátmmasteapmi lea dehálaš doaibmabidju nannet
                    lullisámi giela, lullisámegiella lea ožžon lága
                    bokte árvvu dássálagaid julevsámegielain ja
                    davvisámegielain.</p>
    <p>Ráđđehus čuovvola Soria Moria-julggaštusa, ja
                    evttoha juolludit 6,5 miljovnna kruvnno 2008:s
                    ásahit árvoháhkanprográmma lotnolasealáhusaide sámi
                    guovlluin. Ráđđehus evttoha ruđaid juolludit
                    Sámediggái mii galgá ovddasvástidit
                    árvoháhkanprográmma hálddašeami.
                    Árvoháhkanprográmma mihttomearri lea doarjut
                    doaibmabijuid mat veahkehit ovddidit sámi
                    ealáhusaid. Árvoháhkanprográmma berre maid
                    fátmmastit nu ahte ovdánahttá sámi árbevirolaš
                    duoji ealáhussan.</p>
    <p>Kultur- ja girkodepartemeantta bušeahtas
                    evttohit sámi kulturulbmiliidda lasihit 6,1
                    miljovnna kruvnno 2008:s, gitta 53,5 miljovnna
                    kruvdnui. Juolludanevttohus fátmmasta doaibmaruđaid
                    Nuõrttasaa'mi mu'zei Njávdámis masa
                    Sámedikkis lea hálddašanovddasvástádus. Evttohus
                    fátmmasta maiddái doarjjaruđaid dáidaga oastimii
                    Davveoarjesámi museumsiidii (Sámi vuorkádávvirii).
                    Juolludeapmi sámi kulturulbmiliidda leage dasto
                    lassánan 21,4 miljovnna kruvnnuin golmma
                    jagis. </p>
    <p>Dasa lassin lea kultur- ja girkodepartemeanta
                    iežas bušeahtas evttohan juolludit ruđa guovtti
                    sámi kulturvissui. Ođđa nuõrttasaa'mi mu'ze
                    huksema nammii Njávdámis evttohit juolludit 9,7
                    miljovnna kruvnno. Dát huksenprošeakta álggahuvvui
                    jagis 2007 ja galgá plána mielde leat gárvvis
                    2008:s. Viidáset lea ráđđehus evttohan 3 miljovnna
                    kruvnno juolludit prošektet Ája Sámi guovddáža
                    stuorideami ja ođastuhttima Gáivuonas.</p>
    <p>Sámi aviissat mat ožžot preassadoarjaga Kultur-
                    ja girkodepartemeantta bušeahtas leat aviissat mat
                    ilbmet moddii vahkus. Go ilbmet dávjjibut, de dat
                    veahkeha nannet aviissaid funkšuvnna diehtogáldun
                    ja digaštangaskaoapmin sámi servodagas. Ráđđehus
                    evttohage dasto lasihit doarjjaruđa juolludeami
                    sámi aviissaide Kultur- ja girkodepartemeantta
                    bušeahtas 5 miljovnna kruvnnuin jahkái 2008.</p>
    <p>Ráđđehus áigu nannet Sámedikki sámi kulturmuito-
                    ja kulturbirasbarggu. Danne evttoha lasihit
                    doarjjaruđa sámi kulturmuitosuodjalanbargguide
                    Birasgáhttendepartemeanta bušeahtas 1 miljovnna
                    kruvnnuin 2008:s, gitta 3 miljovnna kruvdnui.</p>
    <p>Ráđđehus hálida nannet barggu mii fuolaha
                    árbevirolaš sámi máhtu Norggas ja evttoha juolludit
                    1,3 miljovnna kruvnno dán ulbmilii 2008:s. Leat
                    maiddái evttohan lasihit juolludemiid Gáldui –
                    Álgoálbmotvuoigatvuođaid gelbbolašvuođaguovddáš ja
                    Boazodoalu riikkaidgaskasaš fága- ja
                    gaskkustanguovddáš.</p>
    <p>Bajilgovva  - juolludeamit sámi ulbmiliidda
                    (1000 kr):</p>
    <p>Juolludeapmi
                            2008 </p>
    <p xml:lang="nob">Olgoriikadepartemeanta </p>
    <p>
                            1) </p>
    <p>Máhttodepartemeanta </p>
    <p>249 526 </p>
    <p xml:lang="nob">Justis- ja
                            politidepartemeanta </p>
    <p>
                            2) </p>
    <p xml:lang="nob">Kultur- ja
                            girkodepartemeanta </p>
    <p>86 480 </p>
    <p>Gielda- ja
                            guovlodepartemeanta </p>
    <p>2 100 </p>
    <p>Bargo- ja
                            searvadahttindepartemeanta </p>
    <p>210 100 </p>
    <p>Dearvvašvuođa ja
                            fuolahusdepartemeanta </p>
    <p>40 500 </p>
    <p>Eanandoallo- ja
                            biebmodepartemeanta </p>
    <p>156 100 </p>
    <p>Ođasmahttin- ja
                            hálddahusdepartemeanta </p>
    <p>Birasgáhttendepartemeanta </p>
    <p>3 000 </p>
    <p>Ollislaš
                            juolludeapmi </p>
    <p>747 806 </p>
    <p>Sámeálbmot
                            foanda </p>
    <p>4 700 </p>
    <p>Supmi </p>
    <p>752 506 </p>
    <p>
      <em type="italic">1 Ruhta sámi ulbmiliidda juogaduvvo
                    maŋŋil. 
                    2 Ollislaš juolludeapmi sámi ulbmiliidda juogaduvvo
                    maŋŋil.</em>
    </p>
    <p>
      <em type="italic">Juolludeamit sámi áigumušaide 2008
                    stáhtabušeahtta</em>
    </p>
    <p>
                    _____________________________________________________________________________________________</p>
    <section>
      <p type="title">
                    Árvoháhkanprográmma lotnolasealáhusaide sámi
                    guovlluin</p>
    </section>
    <p>
      <em type="italic">Ráđđehus čuovvola Soria-Moria-cealkámuša
                    ja evttoha ahte 2008:s ásahuvvo árvoháhkanprográmma
                    lotnolasealáhusaide sámi guovlluin.</em>
    </p>
    <p>Golut mat gullet prográmma ásaheapmái leat
                    meroštallojuvvon leat 6,5 miljovnna ruvnno.
                    Ráđđehus evttoha dáid ruđaid juolludit Sámediggái,
                    mii oažžu ovddasvástádusa árvoháhkanprográmma
                    hálddašit.</p>
    <p>- Ráđđehus áigu dialogas, Sámedikkiin dál
                    čakčat, čielggadit mot prográmma geavatlaččat galgá
                    čađahit. Árvoháhkanprográmma ulbmil sáhttá ea.ea.
                    leat doarjut doaibmabijuid mat ođastit ja
                    ovdánahttet jávrreguollebivddu, luossabivddu,
                    vuotnaguolásteami ja boazodoalloturismma.
                    Árvoháhkanprográmmii berre maiddái fárrui ahte
                    duodji galgá šaddat ealáhussan, dadjá bargo- ja
                    searvadahttinministtar Bjarne Håkon
                    Hanssen.</p>
    <p>
                    _______________________________________________________________________________________</p>
    <section>
      <p type="title">Nannet
                    árbevirolaš sámi máhtu</p>
    </section>
    <p>
      <em type="italic">Árbevirolaš máhtu lea dehálaš bisuhit ja
                    duođaštit go galgá bisuhit ja ovdánahttit sámi
                    kultuvrra. Danin árvala ráđđehus várret 1,3
                    miljovnna ruvnno dán bargui 2008:s.</em>
    </p>
    <p>Sámi árbevirolaš máhttu lea hui dehálaš máhttu,
                    mii lea lassin dábálaš akademalaš dutkamii. Dát lea
                    vuđolaš máhttu boahtteáiggi ovdáneami ja
                    innovašuvnna dáfus. Dakkár máhttu sáhttá leat
                    mearrideaddji eaktun go galgá bisuhit ja
                    ovdánahttit giela, kultuvrra ja ealáhusheivehemiid.
                    Dilálašvuođaid galgá láhčit nu ahte sámegiella
                    galgá eanet geavahuvvot orginálagiellan sámi
                    dilálašvuođaid dutkamiin, earenoamážit go
                    árbevirolaš máhtu birra dutkojuvvo, ja go
                    dutkanbohtosiid galgá gaskkustit sámi
                    geavaheddjiide ja birrasiidda.</p>
    <p>Danin evttoha ráđđehus ahte árbevirolaš sámi
                    máhtu bisuheami nannenbargui 2008 rájes ásahuvvo
                    ođđa doarjjapoasta – kap. 681 poasta 74 – Doarjja
                    sámi áigumušaide, duođašteapmái, gaskkusteapmái jv.
                    Váldoáigumuš doarjjapoasttain lea doarjut
                    doaibmabijuid maiguin galgá háhkat, vuogádahttit ja
                    gaskkustit sámiid árbevirolaš máhtuid.</p>
    <p>
                    _____________________________________________________________________________________________</p>
    <section>
      <p type="title">Lassánan
                    doarjagat sámi aviissaide</p>
    </section>
    <p>
      <em type="italic">Ráđđehus evttoha lasihit doarjagiid sámi
                    aviissaide 5 miljon ruvnnuin, veahkkin beaivválaš
                    sámi aviissa ásaheapmái.</em>
    </p>
    <p>Ii sáhte oppa mihtidit ge man mávssolaččat sámi
                    aviissat leat demokráhtalaš digaštallmii ja
                    giellaovddideapmái sámi servodagas. Ráđđehus atná
                    vuođđun ahte beaivválaš sámi aviisa doaimmašii
                    áibbas earaláhkai diehtojuohkingáldun ja
                    digaštallanforan go dálá aviissat mat 
                    almmuhuvvojit dušše moddii vahkkui.</p>
    <p>Danne lea Ráđđehus mielas láhčit dilálašvuođaid
                    dasa ahte sámi aviissat almmuhuvvojit dávjjibut ja
                    evttoha lasihit doarjaga sámi aviissaide 5 miljon
                    ruvnnuin. Dan oktavuođas áigu departemeanta ođđasit
                    árvvoštallat preassadoarjagiid njuolggadusaid sámi
                    aviissaid várás. Ášši máinnašuvvo lagabui
                    boahttevaš stuorradiggedieđáhusas sámepolitihka
                    birra.</p>
    <p>
                    _____________________________________________________________________________________________</p>
    <section>
      <p type="title">Lasáhus sámi
                    kulturulbmiliidda</p>
    </section>
    <p>
      <em type="italic">Ráđđehus áigu buoridit Sámedikki
                    vejolašvuođa doaimmahit árjjalaš kulturpolitihka.
                    Danne evttohuvvo Kultur- ja girkodepartemeantta
                    2008 bušeahtas 6,1 miljon ruvdnosaš lassáneapmi
                    sámi kulturulbmiliidda 53,5 miljon ruvdnui. Nu lea
                    ge juolludus sámi kulturulbmiliidda lasihuvvon 21,4
                    miljon ruvnnuin golmma jagis.</em>
    </p>
    <p>Juolludusa sámi kulturulbmiliidda galgá
                    Sámediggi hálddašit. Evttohussii 2008 várás gullet
                    dat doaibmaruđat Nuortasámi museii Njávdámis, main
                    Sámedikkis galgá leat hálddašanovddasvástádus.
                    Evttohussii gullet maiddái ruđat oastit dáidagiid
                    Davvioarjesámi museasiidii (Sámiid
                    Vuorkádávviriidda).</p>
    <p>Lea maid evttohuvvon juolludit ruđaid guovtti
                    sámi kulturvistái Kultur- ja girkodepartemeantta
                    2008 bušeahtas. Ráđđehus lea várren 9,7 miljon
                    ruvnno hukset ođđa Nuortasámi musea Njávdámii. Dát
                    huksen álggahuvvui 2007:s ja galgá plána mielde
                    leat gárvvis 2008:s. Viidáseappot lea ráđđehus
                    evttohan juolludit 3 miljon ruvnno prošekteret Ája
                    Sámi Guovddáža viiddideami ja rievdadeami
                    Gáivuonas.</p>
    <p>Juolludus sámi aviissaide lea evttohuvvon
                    lasihuvvot 5 miljon ruvnnuin.</p>
    <p>
                    _____________________________________________________________________________________________</p>
    <section>
      <p type="title">
                    Eamiálbmotjulggaštus maid ON’a váldočoahkkin lea
                    mearridan</p>
    </section>
    <p>
      <em type="italic">Lea ilolaš ja stuorra beaivi sámiide ja
                    eará eamiálbmogiidda miehtá máilmmi, lohká bargo ja
                    searvádahttinministtar Bjarne Håkon
                    Hanssen.</em>
    </p>
    <p>Julggaštusa ráhkadeapmi  leamaš proseassa
                    mas  leamaš lagas ovttasbargu gaskal stáhtaid
                    ja iešguhtetge eamiálbmotjoavkkuid.</p>
    <p>- Odne čakčamánu  13. beaivvi, mearriduvvui
                    eamiálbmotjulggaštus ON’a váldočoahkkin. Julggaštus
                    ii leat čadni álbmoriektedokumeanta , muhto bidjá
                    deaŧalaš eavttuid  bargui ovddosguvlui
                    mearridit makkár vuoigatvuođat eamiálbmogiin leat.
                    Julggaštus šaddá earenoamáš deaŧalaš geafes
                    eamiálbmogiidda lullin geat leat eanemus
                    marginaliserejuvvon joavkkut obba servvodagas,
                    lohká stáhtaráđđi.</p>
    <p>Julggaštusas leat mearrádusat mat gusket
                    vuođđodárbbuide nugo biebmu, dearvvašvuohta ja
                    oahppu, ja dasa lassin mearrádusat árbevirolaš
                    resurssaid ja eatnamiid geavaheami birra.</p>
    <p>-Norgga bealis čuovvu ráđđehus politihka sámiid
                    guovdu eamiálbmotjulggaštusa, deattuha,
                    sámeministtar Bjarne Håkon Hanssen.</p>
    <p><em type="italic">Duogáš</em>
                    Julggaštusa ráhkadeapmi leamaš proseassa mas leamaš
                    lagas ovttasbargu gaskal stáhtaid ja iešguhtetge
                    eamiálbmotjoavkkuid. Norgga  eiseválddit leat
                    árjjalaččat searvan bargat eamiálbmotjulggaštusain
                    dán rájes go álggahuvvui 1984:s. Ráđđehusa
                    mihttomearri lea leamaš julggaštus mii sáhttá leat
                    veahkkin nanneme máilmmi eamiálbmogiid
                    riektesuodjaleami. Barggustis lea ráđđehusas leamaš
                    lagas ovttasbarggu Sámedikkiin mii čađat lea leamaš
                    ovddastuvvon norgga sáttagottis go leat
                    šiehtadallan eamiálbmotjulggaštusa ON’as.</p>
    <p>ON’a eamiálbmotráđđi doahttalii geassemánus
                    2006:s evttohuvvon eamiálbmotjulggaštusa maid
                    bargojoavku maid Álbmoriektekommišuvnda lei ásahan
                    buvttii. Go váldočoahkkima 3. lávdegoddi  lei
                    gieđahallame dan skábmamánus 2006:s mearriduvvui
                    ahte galge geahččalit mearridit julggaštusa ovdal
                    čakčamánu loahpas 2007.</p>
    <p>
                    _____________________________________________________________________________________________</p>
    <section>
      <p type="title">
                    Oažžu ruđa čielggadit eamiálbmogiid
                    iešmearridanrievtti geavatlaš vákkuhusaid</p>
    </section>
    <p>
      <em type="italic">Eamiálbmogiid gelbbolašvuođaguovddáš –
                    Gáldu -  lea ožžon ruđa čielggadit
                    eamiálbmogiid iešmearridanrievtti geavatlaš
                    váikkuhusaid. – Dát lea hirbmat gelddolaš ja
                    ávkkálaš prošeakta, lohká stáhtačálli Berit Oskal
                    Eira.</em>
    </p>
    <p>- Maiddái dan vuođul go ON’a váldočoahkkin
                    mearridii ON-julggaštusa eamiálbmogiid birra
                    čakčamánu 13. beaivvi, lea dát prošeakta deaŧalaš.
                    Eamiálbmotjulggaštus bidjá deaŧalaš eavttuid bargui
                    mearridit makkár vuoigatvuođat eamiálbmogiin leat,
                    lohká  Berit Oskal Eira.</p>
    <p>Gelbbolašvuođaguovddáš lea maiddái ohcan ruđa
                    jorgalit ILO bagadusa ILO-konvenšuvnii 169
                    čearddaid birra iešráđđejeaddji stáhtain,
                    dárogillii ja sámegillii. Departemeanta lea
                    juolludan 173 000 ruvnno obbalaččat dáidda
                    prošeavttaide.</p>
    <p>
                    _____________________________________________________________________________________________</p>
    <section>
      <p type="title">100
                    000 ruvdno sámi láhkagiela ráhkadeapmái</p>
    </section>
    <p>
      <em type="italic">- Sámegiella lea giella mas lea stuora
                    sátneriggodat, muhto sámegillii gal dárbbaša
                    ráhkadit ođđa juridihkalaš terminologiija, dadjá
                    stáhtačálli Berit Oskal Eira.</em>
    </p>
    <p>Sámi juridihkalaš terminologiija ráhkadeapmi
                    boahtá nannet sámegiela geavaheami riektelágádusas
                    ja almmolaš hálddašeamis. Ráđđehus hálida dan
                    vuođul ain doarjut Deanu gieldda Sámi láhkagiela
                    prošeavtta, dadjá stáhtačálli.</p>
    <p>Sámi láhkagiella prošeakta álggahuvvui 2006:s,
                    Bargo- ja searvadahttindepartemeantta ja Sámedikki
                    doarjagiin, ja gárvvistuvvon tearpmain almmuhuvvo
                    listu dán čavčča. Prošeavtta nuppi muttus boahtá
                    dát bargu jotkojuvvot ja Deanu gielddas lea
                    ulbmilin riidolága vuođul ráhkadit juridihkalaš
                    tearpmain ollislaš dáru-sámi sátnegirjji.
                    Riidoláhka lea leamaš vuođđun bargui daningo dát
                    lea deahálaš láhka mii sisttisdoallá ollu
                    juridihkalaš tearpmaid mat beaivválaččat
                    geavahuvvojit.</p>
    <p>Prošeaktajoavkkus lea nanu gelbbolašvuohta, das
                    leat fárus Romssá Universitehta, Sámedikki Sámi
                    ealáhus- ja guorahallanguovddáža ovddasteaddjit,
                    dasa lassin leat maiddái hárjánan jorgaleaddjit ja
                    juridihkalaš fágaolbmot.</p>
    <p>- Deanu gieldda prošeakta heive hui bures
                    ráđđehusa ulbmiliidda ahte sámegiella galgá eanet
                    ja aktiivvalaččat geavahuvvot.</p>
    <p>
                    _____________________________________________________________________________________________</p>
    <section>
      <p type="title">Sámi
                    ofelašprošeakta – buorre menestus</p>
    </section>
    <p>
      <em type="italic">- Mu mielas lea čađat gaskka leamaš sámi
                    ofelašprošeakta hui buorre. Dál go prošeavtta
                    evalueren duođašta ahte dát bargovuohki lea
                    menestuvvan ja heive bistevaš doaibman, de dihten
                    dan juo ovdagihtii, muhto dat lea hui illudahtti –
                    dadjá  Bargo- ja
                    searvadahttindepartemeantta stáhtačálli Berit Oskal
                    Eira.</em>
    </p>
    <p xml:lang="nob">
      <em type="italic">Brita Iren
                    Thomasson, Berit Kristine Andersen Guvsám ja
                    May-Synnøve Trosten.</em>
    </p>
    <p> Sámi ofelašprošeavtta
                    ásahii departemeanta jagis 2004. Juohke jagi leat
                    golbma sámenuora gazzan oahpu Sámi Allaskuvllas ja
                    das maŋŋil finadan skuvllain juohkime dieđuid sámi
                    kultuvrras, historjjás ja eallinvuogis. Dáinna
                    lágiin leat sii beassan ságastallat seammaahkásaš
                    nuoraiguin das movt lea eallit sámenuorran dán
                    áiggi. Ráđđehusas lea dáhttu joatkit prošeavtta
                    Sámi Allaskuvllas. </p>
    <p>Statskonsult lea Bargo- ja
                    searvadahttindepartemeantta ovddas
                    árvvoštallan prošeavtta. Árvvoštallan addá hui
                    buori gova doaimmas, ja čájeha ahte ofelaččaid
                    bargu lea leamaš hui buorre oahppa sihke
                    oahpaheddjiide ja ohppiide. Oahpaheddjiid mielas
                    ofelašdoaibma lea buorren ávkin jávkadit
                    ovdagáttuid ja boasttuoainnuid mat olbmuin leat
                    sámi kultuvrra ektui. Measta buot oahppit
                    oaivvildit ahte lea leamaš ávkkálaš dieđu huksemis
                    go ofelaččat leat finadan sin skuvllas.</p>
    <p>Statskonsult fuomášahttá maid ahte soaittášii
                    ávkin Ruŧŧii ja Supmii searvat ofelašdoibmii.
                    Viiidáset Statskonsult dadjá ahte ofelašprošeavtta
                    bargovuohki ja doaibma sáhttá maid geavahuvvot eará
                    oktavuođain mas hálida gilvit dieđuid ja váikkuhit
                    miellaguottuid.
                     
                    Sámi allaskuvla lea juo ohcan ruđaid ovdaprošektii
                    mas galget árvvoštallat prošeavtta viiddideami
                    Ruŧŧii ja Supmii.
                    -Mis lea dáhttu juolludit ruđa ovdaprošektii, dadjá
                    Oskal Eira. Mii áigut maid čavčča mielde doalvut
                    ášši min davviriikkalaš
                    departemeantakollegaide.</p>
    <p>
                    Loga raportta dáš (PDF)</p>
    <p>
                    _____________________________________________________________________________________________</p>
    <section>
      <p type="title">Ođđasat sámepolitikas birra</p>
    </section>
    <p> 
                    Almmustahtii Bargo- ja searvadahttindepartementa,
                    Sámi- ja minoritehtapolitihkalaš ossodat.</p>
    <p>Ovddasvástideaddji doaimmaheaddji: Petter
                    Drefvelin</p>
    <p>Doaimmaheaddji: Hanne Lauveng - E-poasta:
                     </p>
    <p>Bargo- ja searvadahttindepartementa
                    Poastačujuhus 8019 Dep, 0030 Oslo</p>
  </body>
</document>
