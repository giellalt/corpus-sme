<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Johtočálus Sámediggeválggaid láhkaásahusa rievdadusaid birra  - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>790</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/dokumeanttat/johtoallosat/2011/johtoalus-samediggevalggaid-lahkaasahusa.html?id=646651</origFileName>
    <parallel_text location="rundskriv-om-endringer-i-forskrift-om-va.html_id=646651" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p>Johtočállosat , 08.06.2011 </p>
    <p>Nr.: 9/2011 </p>
    <section>
      <p type="title">Johtočálus Sámediggeválggaid láhkaásahusa
                    rievdadusaid birra</p>
    </section>
    <p>Sámediggi
                    Gielddat válgastivrraid ja sámeválgastivrraid
                    bokte
                    Fylkkagielddat fylkkaválgastivrraid bokte
                    Fylkkamánnit
                    Politihkalaš bellodagat
                    Sámepolitihkalaš organisašuvnnat (PDF)</p>
    <p>
      <em type="italic">Johtočálus Sámediggeválggaid
                    láhkaásahusa rievdadusaid birra – Gielddat galget
                    2011 rájes bidjat ovdan Sámedikki jienastuslogu
                    almmolaš dárkkisteapmái juohke
                    válgajagi</em>
    </p>
    <p>Ođđa láhkaásahus Sámediggeválggaid birra nr.
                    1480 dohkkehuvvui gonagaslaš resolušuvnna bokte
                    juovlamánu 19.b. 2008, sámelága vuođul maid
                    Stuoradiggi 1988:s dohkkehii. Jagi 2009
                    sámediggeválggaid rájes gusto ođđa válgabiirejuogus
                    mas válgabiriid lohku lea unnon 13 válgabires 7
                    válgabirii, ja dan rájes earuhit daid gielddaid gos
                    leat golbmalogis dahje eanebut Sámedikki
                    jienastuslogus dain gielddain gos leat unnit go
                    golbmalogis logahallojuvvon jienastuslohkui. Daid
                    gielddaid jienasteaddjit gos leat unnit go
                    golbmalogis jienastuslogus, sáhttet
                    sámediggeválggas dušše jienastit ovdalgihtii.</p>
    <p>Gonagaslaš resolušuvnna bokte miessemánu 6.b.
                    2011 dohkkehuvvojedje ođđa láhkaásahusrievdadusat
                    Sámediggeválggaide. <em type="italic">Mearribeaivi</em> biiriid
                    mandáhtajuogu mearrideami hárrái ja goas earuhit
                    gielddaid gos leat unnit go golbmalogis
                    jienastuslogus, lea rievdaduvvon nu ahte dál lea
                    geassemánu 30.b. <em type="italic">gielddastivrraid ja
                    fylkkadikkiid válgajagi.</em></p>
    <p>Láhkaásahusa sámediggeválgga birra nr. 1480
                    gávnnat www.lovdata.no siiddus.
                    Dán johtočállosa gávnnat dárogillii ja sámegillii,
                    ja láhkaásahusa sámegillii 
                    Ođasmahttin-, hálddahus ja girkodepartemeantta
                    neahttasiidduin .
                    Dokumeanttat gávdnojit maiddái Sámedikki
                    neahttasiidduin: www.samediggi.no</p>
    <p>
      <em type="italic">Váikkuhusat gielddaide</em>
      <em type="italic">Láhkaásahusrievdadusat eaktudit ahte gielddat
                    almmuhit ja bidjet ovdan Sámedikki jienastuslogu
                    almmolaš dárkkisteapmái juohke válgajagi,
                    namalassii sihke dan jagi go lea gielddastivrii ja
                    fylkkadiggái válga, ja dan jagi go lea
                    sámediggeválga. 2011 rájes galget gielddat almmuhit
                    ja bidjat ovdan Sámedikki jienastuslogu almmolaš
                    dárkkisteapmái juohke válgajagi.</em>
    </p>
    <p>Sámediggi galgá ráhkadit válgajienastuslogu ja
                    fuolahit ahte gielddain lea ođastuvvon
                    jienastuslohku go almmuhit ja bidjet dan ovdan
                    almmolaš dárkkisteapmái. Jienastuslohkočállosiid
                    lea Sámediggi diŋgon, ja Ergo sádde daid alit
                    ivnnis gielddaide.</p>
    <p>Departemeanta bivdá gielddaid
                    <em type="italic">árvvoštallat</em> guđe vuogi mielde Sámedikki
                    jienastuslohku galgá almmuhuvvot. Dan sáhttá dahkat
                    máŋgga láhkái, ovdamearkka dihte:</p>
    <list>
      <p type="listitem">Go gielddat almmuhit ahte gieldda- ja
                      fylkkadiggeválggaid jienastuslohku lea
                      ovdanbiddjon almmolaš dárkkisteapmái, de sáhttá
                      seamma almmuhusas dieđihit ahte maiddái Sámedikki
                      válgajienastuslohku lea biddjon ovdan almmolaš
                      dárkkisteapmái.</p>
      <p type="listitem">Nubbe vuohki sáhttá leat ahte gielddat
                      almmuhit dán guokte válgajienastuslogu
                      ovdanbidjama oktanis, muhto ii seamma
                      almmuhusas. </p>
      <p type="listitem">Dain gielddain gos dat orru govttolaččamus,
                      sáhttá almmuhit njuolgga dieđuin juohkehažžii gii
                      lea čálihuvvon  jienastuslohkui.</p>
      <p type="listitem">Almmuhit ii dárbbaš jus gielddas eai leat
                      registrerejuvvon olbmot Sámedikki
                      jienastuslogus.</p>
    </list>
    <p>Gulaskuddamis lea boahtán ovdan ahte evttohuvvon
                    rievdadusat eai dagat mearkkašahtti hálddahuslaš
                    váikkuhusaid, eai ge mearkkašahtti lassigoluid.
                    Departemeanta eaktuda ahte jus ležžet lassigolut
                    almmuheami oktavuođas, de dat meannuduvvojit
                    seammaládje go gielddastivrra- ja
                    fylkkadiggeválggaid oktavuođas.</p>
    <p><em type="italic">Rievdadusat juovlamánu 19.b. 2008 nr.
                    1480 láhkaásahussii Sámedikki válggaid
                    birra</em>
                    Láhkaásahusrievdadusat mearriduvvojedje gonagaslaš
                    resolušuvnna bokte miessemánu 6.b. 2011.
                    Rievdadusat bohte fápmui seamma beaivvi. Guoskevaš
                    mearrádusaid rievdadusat leat dás kursivan:</p>
    <p>§ 4 nubbe lađas čuodjá:
                         
                            
                    Jienastuslohku ráhkaduvvo daid jagiid, go leat
                    <em type="italic">sámediggeválggat ja válggat gielddastivrii ja
                    fylkkadiggái.</em> Vuođusin geavahuvvo gieldda
                    álbmotregisttar, maŋimus válgga jienastuslohku ja
                    dat ohcamušat čálihuvvat jienastuslohkui dahje
                    sihkkojuvvot jienastuslogus, mat leat boahtán
                    maŋimustá válgajagi geassemánu 30. b.
                    Álbmotregisttareiseválddis lea ovddasvástádus
                    fuolahit ahte Sámediggi oažžu daid
                    álbmotregisttardieđuid maid dat dárbbaša
                    jienastuslogu gárvvisteapmái.</p>
    <p>
                    § 8 vuosttaš lađas čuodjá:</p>
    <p>        
                    Sámeválgastivra galgá fuolahit ahte Sámedikki
                    jienastuslohku lágiduvvo almmolaš dárkkisteapmái
                    jođáneamos lági mielde. Jienastuslogu galgá sáhttit
                    dárkkistit gitta válgabeaivvi olggos <em type="italic">dan jagi
                    go lea sámediggeválga ja dan jagi go leat válggat
                    gielddastivrii ja fylkkadiggái.</em></p>
    <p>
                    § 39a čuodjá:</p>
    <p>        
                    Jienasteaddjit guđet leat logahallojuvvon dakkár
                    gieldda jienastuslohkui, main leat unnit go
                    golbmalogis logahallojuvvon jienastuslohkui,
                    sáhttet dušše jienastit ovddalgihtii, gč. sámelága
                    § 2-3. Mearridan dihtii guđemuš gielddaide dat
                    guoská, galgá Sámedikki jienastuslohku
                    <em type="italic">geassemánu. 30.b. dan jagi go maŋemus
                    dollojuvvui gielddastivrra- ja fylkkadiggeválga
                    adnojuvvot vuođđun</em> . </p>
    <p>
                    § 47 nubbe lađas čuodjá:</p>
    <p>
                            Dakkár
                    gielddain main leat unnit go golbmalogis
                    jienastuslogus, <em type="italic">vrd. § 39a</em> , ii leat
                    vejolaš jienastit sámediggeválgii válgabeaivvi.</p>
    <p>
                    § 67 njealját lađas čuodjá: </p>
    <p><em type="italic">Ođasmahttin-, hálddahus- ja
                    girkodepartemeanta</em>   mearrida lávadagaid,
                    maid mielde galgá beavdegirjet hálddahuslaš
                    dilálašvuođaid, jietnaaddimiid ja jienastanlihpuid
                    vuostáváldima ja gieđahallama, lohkama,
                    válgaloahpparehkenastima ja dárkkisteami.</p>
    <p>
                    § 67a vuosttaš lađas čuodjá: </p>
    <p>
                             
                    Mandáhtat juogaduvvojit válgabiiriide St. Laguë
                    heivehuvvon vuogi mielde, gč. sámelága § 2-4. Buot
                    Sámedikki 39 áirasa galget juogaduvvot
                    válgabiirriide.Válgabiirre juogadanlohku mandáhtaid
                    juogadeamis válgabiirriid gaskkas lea daid olbmuid
                    lohku geat leat čálihuvvan válgabiirre
                    jienastuslohkui. Sámedikki jienastuslohku
                    <em type="italic">geassemánu 30.b. dan jagi go maŋemus lei
                    gielddastivra- ja fylkkadiggeválga</em>
                     adnojuvvo vuođđun.</p>
    <p>
                    Dearvuođaiguin</p>
    <p xml:lang="nob">Petter Drefvelin</p>
    <p>
                          ekspedišuvdnahoavda</p>
    <p>Máret Guhttor </p>
    <p>
                          ossodatdirektora </p>
    <p></p>
  </body>
</document>
