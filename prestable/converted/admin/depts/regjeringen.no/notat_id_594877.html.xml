<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Gulaskuddannotáhta - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>682</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/dok/horinger/horingsdokumenter/2009/Riikkaidgaskasa-boazodoalloguovdda--evttohus-rievdadit/notat.html?id=594877</origFileName>
    <parallel_text location="horingsnotat.html_id=594877" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Riikkaidgaskasaš boazodoalloguovddáš – evttohus
                    rievdadit</p>
    </section>
    <p>
      <em type="bold">Njuolggadusat –  Riikkaidgaskasaš boazodoalloguovddáš </em>
    </p>
    <p></p>
    <p>Ođasmahttin-, hálddahus- ja girkoministar mearredii  zz.zz.2010   </p>
    <p xml:lang="nob"><em type="italic">§ 1 Ulbmil </em>  </p>
    <p>Riikkaidgaskasaš boazodoalloguovddáš galgá doaibmat nu ahte davvi guovlluid ceavzi boazodoallu seailu ja ovdána, ja galgá rahčat nanosmahttit ovttasbarggu boazodoalli álbmogiid gaskkas. Guovddáš maiddái galgá fuolahit dan ahte boazodoalu árbevirolaš gealbu bisuhuvvo, ja ovddidit máhtu ja ipmárdusa boazodoalu birra.          </p>
    <p>
      <em type="italic">§ 2  Riikkaidgaskasaš boazodoalloguovddáža doaibma </em>
    </p>
    <p>Riikkaidgaskasaš boazodoalloguovddáš galgá leat fágalaččat iehčanas lágádus. </p>
    <p>Guovddáš galgá čohkket dieđuid ja viežžat duođaštusaid ja válbmet geahčastaga boazodoalu gullevaš máhtus, ja gaskkostit dieđuid ja dilálašvuođaid main lea mearkkašupmi boazodoalu eavttuide, kultuvrii ja ekologiijai, ja  maiddái boazodollui guoski dutkanbohtosiid ja árbevirolaš máhtu.  Guovddáš sáhttá fuopmášuhttit  áššáigullevaš dutkandárbbuid ja oččodit dutkanásahusaid álggáhit dákkár dutkama.      </p>
    <p>Boazodoalloguovddáš galgá maiddái addit fágalaš ja hálddahuslaš doarjaga Boazoálbmogiid Máilmmelihttui ja dan  riikkaidgaskasaš bargguide. </p>
    <p>Boazodoalloguovddáža ulbmiljoavkun leat boazodoallit, almmolaš eiseválddit, dutkan- ja fágabirrasat, eará ealáhusdoallit, searvvit,  ja ovttasbargoorgánat iešguđetge boazodoalloriikkain. </p>
    <p xml:lang="nob">
      <em type="italic">§ 3 Organiseren </em>
    </p>
    <p>Boazodoalloguovddáš láhččo hálddahusorgánan mas leat iežas fápmudusat. </p>
    <p>Ođasmahttin-, hálddahus- ja girkodepartementa mearreda boazodoalloguovddážii njuolggadusaid ovttasrádiid Eanadoallo- ja biebmo departemeanttain ja Olgoriikka departemeanttain, gč. maiddái §  8. </p>
    <p>Guovddáža jođiha stivra mas leat guhtta lahttu ja  njealjje sadjásaš lahttu. </p>
    <p>Beaivválaš jođiheaddjis lea ovddasvástádus guovddáža oktilaš doaimmaid ovddas. </p>
    <p>
      <em type="italic">§ 4 Stivrra  nammmadeapmi </em>
    </p>
    <p>Ođasmahttin-, hálddahus- ja girkodepartemeanta vállje stivrra jođiheaddji ja nuppiid stivralahtuid ja várrelahtuid ovttasráđiid Boazoálbmogiid Máilmmelihttuin. Nammadeapmi dahkko árvaluvvon evttohasaid gaskka ja lea fámus njealjje jagi. Stivralahtuin galgá leat gealbu ja máhttu boazoealáhusa áššiide ja árbevieruide mat gullet boazodollui. </p>
    <p>Romssa Universitehta Árktalaš biologiija Instituhtta, Sámi allaskuvla, Árktalaš universitehta, Norgga Boazosápmelaččaid Riikkasearvi, Boazoálbmogiid Máilmmelihttu, Sámeráđđi, Ruoŧa Sámiid Riikasearvi, Suoma Boazosámit RS ja Reindeer Herders’ Union of Russia bovdejuvvojit buktit evttohasnamaid, guhte-ge dáin evttoha ovta nissona ja ovtta deavddu.   </p>
    <p>Ođasmahttin-, hálddahus- ja girkodepartementa ja Boazoálbmogiid Máilmmelihttu sáhttet ovttasráđiid bivdit earáge ásahusaid ja servviid árvalit ja buktit stivralahttoevttohasaid namaid.     </p>
    <p xml:lang="nob">
      <em type="italic">§ 5 Stivra </em>
    </p>
    <p>Stivra galgá leat boazodoalloguovddáža bajimus váldin, ja guoddá alimus ovddasvástádusa guovddáža doaimmaid buohta. Das lea geatnegasvuohta bisuhit alladáset áššečehpodaga guovddáža bargguin, ja geahččat bearrái ahte doaimmat fievrriduvvijit spáitilit ja doaibmi njuolggadusaid mielde. Stivra guoddá ovddasvástádusa fágalaš ovddideamis, resursagolaheamis ja vuoruhemiin, ja dasto stivra galgá válbmet strategiijaid guovddáža doaimmaid váras. Stivra galgá gárvvistit ja ovdanbuktit jahkerehketdoalu ja jahkedieđáhusa, ja mearredit bušeahtta ja doaibmaplána. Maiddái stivra galgá nammadit ja virgáibidjat beaivválaš jođiheaddji, ja muđui guovddážii bargofámu beaivválaš jođiheaddji evttohusa vuođul.  </p>
    <p>Jos stivralahttu ii sáhte boahtit čoahkkimii, ferte sadjásaš lahttu gohčohallot. Stivra lea mearridangelbbolaš dalle-go čoahkkimis oasálastet unnimustá  njealjje lahttu. Jos jienastus šaddá ovttadáset, lea stivrajođiheaddjis 2 jiena.   </p>
    <p>
      <em type="italic">§ 6 Beaivválaš jođiheaddji </em>
    </p>
    <p>Beaivválaš jođiheaddji fuolaha boazodoalloguovddáža doaimmaid, ja sus lea ovddasvástadus guovddáža siskáldas hámáidahttimis, eavttuid mielde maid stivra mearrida. </p>
    <p>Beaivválaš jođiheaddji lea stivrra čalli, galgá ráhkkanahttit ja árvalit áššiin mat biddjojit stivrra ovdii, ja lea geatnegahtton čađahit stivrra mearrádusaid.   </p>
    <p>Beaivválaš jođiheaddji vástida ekonomálaš doaimmaid ovddas ja geahčča bearrái ahte dat jođihuvvojit doaibmi njuolggadusaid mielde. Beaivválaš jođiheaddji válbme bušeahttaevttohusa ja jahkerehketdoalu, ja čuvge miehtágaskka stivrra ekonomálaš ja eará diliin mat sáhttet leat mearkkašahttin guovddáža bargguide. </p>
    <p>Beaivválaš jođiheaddjis lea bušeahttageavaheami fápmudus ja maiddái váldi dahkat soahpamušaid guovddáža opmodagain, prošeavttain ja ovttasbargogaskavuođain daid eavttuid vuođul maid stivra mearreda.  </p>
    <p>Beaivválaš jođiheaddji fuolaha virggiid almmuhemiid ja addá stivrii evttohusa dain.  </p>
    <p>
      <em type="italic">§ 7 Dieđiheapmi </em>
    </p>
    <p>Boazodoalloguovddáš buktá jahkedieđahusa ja rehketdoalu Ođasmahttin-, hálddahus- ja girkodepartementii. Dárkileabbot dieđihangáibádusat čuvvot stáhta Ekonomiija njuolggadusain ja jahkásaš juolludančállagiin.  </p>
    <p>
      <em type="italic">Ovddit §  8 sihkkojuvvo </em>
    </p>
    <p>
      <em type="italic">Ođđa § 8 Fápmuibidjan </em>
    </p>
    <p>Njuolggadusat leat fámus das rájis go Ođasmahttin-, hálddahus- ja girkodepartementa mearreda.   </p>
  </body>
</document>
