<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Finnmárkkuláhka - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>532</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/jd/Fattat/lovarbeid/Finnmarkkulahka.html?id=1269</origFileName>
    <parallel_text location="finnmarksloven.html_id=1269" xml:lang="nob"/>
    <parallel_text location="finnmarkslova.html_id=1269" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Finnmárkkuláhka</p>
    </section>
    <p>
                    Go Finnmárkkuláhka bođii fápmui suoidnemánu 1.
                    beaivvi 2006, de sirdojuvvui 95% Finnmárkku
                    eanaviidodagas báikkálaš eaiggáduššamii
                    Finnmárkkuopmodaga bokte. Ná leat fylkka ássit
                    ožžon eaiggáduššanrievtti daidda eatnamiidda ja
                    čáziide maid Statsskog ovdal hálddašii. Dás sáhtát
                    lohkat eanet Finnmárkkulága birra. Válddahallama
                    leat  Justiisadepartemeanta ja Gielda- ja
                    guovlodepartemeanta ráhkadan. </p>
    <p></p>
    <p> Dát válddahallan lea </p>
    <p>
                    dárogillii</p>
    <p>  ge.
                  </p>
    <section>
      <p type="title">
                      Finnmárkkuláhka – vástádusat muhtun dábálaš
                      gažaldagaide</p>
    </section>
    <p>Dáppe gávnnat vástádusaid muhtun dábálaš
                      gažaldagaide Finnmárkkulága birra. Siidu
                      ođasmahttojuvvo jotkkolaččat.</p>
    <section>
      <p type="title">
                      Finnmárkkulága váldosisdoallu</p>
    </section>
    <p>Finnmárkkulága ulbmil lea lágidit diliid nu,
                      ahte Finnmárkku eatnamat ja luondduvalljodagat
                      hálddahuvvojit dássedis ja ekologalaččat
                      suvdinnnávccalaš vuogi mielde fylkka ássiide
                      buorrin ja earenoamážit sámi kultuvrii,
                      boazodollui, meahcásteapmái,
                      ealáhusdoaimmaheapmái ja servodateallimii
                      vuođusin.</p>
    <section>
      <p type="title">
                      Ođasmuvvi valljodagaid hálddaheapmi</p>
    </section>
    <p>Lága deaŧalaččamus ulbmiliid gaskkas lea addit
                      Finnmárkku veahkadahkii stuorát váikkuhanfámu
                      fylkka eatnamiid hálddaheapmái. Finnmárkkulága
                      kapihtal 3 addá njuolggadusaid Finnmárkkuopmodaga
                      eatnamiid ođasmuvvi luondduvalljodagaid
                      hálddaheapmái.</p>
    <section>
      <p type="title">
                      Leahkki vuoigatvuođaid gárten</p>
    </section>
    <p>Leahkki vuoigatvuođaid gárten ja dohkkeheapmi
                      lea deaŧalaš oassi Finnmárkkulágas. Galgá
                      ásahuvvot komišuvdna ja sierraduopmostuollu dán
                      ulbmilii. Vuoigatvuođat galget gártejuvvot
                      beroškeahttá čearddalaš gullevašvuođas. Sullasaš
                      gártenproseassat leat ovdal čađahuvvon
                      meahcceguovlluin eará osiin riikkas.</p>
    <section>
      <p type="title">
                      Leahkki vuoigatvuođat eai
                      lihkahallojuvvo</p>
    </section>
    <p>Finnmárkkuláhka ii nuppástuhte geavahan- ja
                      oamastanvuoigatvuođaid Finnmárkku eatnamiidda
                      (earret opmodagaid sirdima Statskog SFas
                      Finnmárkkuopmodahkii). Juos oktage lea rábidan
                      geavahan dahje oamastanvuoigatvuođa muhtun
                      guovllu bistilis geavaheami (oamastusa dahje
                      dološ áiggi rájes geavaheami) bokte, de ii
                      nuppástuhte Finnmárkkuláhka dán.</p>
    <section>
      <p type="title">
                      Finnmárkkuopmodat</p>
    </section>
    <p>Go Finnmárkkuláhka boahtá fápmui, de
                      sirdojuvvojit buot Finnmárkku eatnamat, maid
                      Statskog SF dál hálddaha, ođđa orgánii mii
                      gohčoduvvo Finnmárkkuopmodahkan
                      (Finnmarkseiendommen). Ráđđehus lea mearridan
                      ahte Statskog SF galgá váldit ođđa namman Norsk
                      Utmark SF. Dát nammamolsun ii mearkkaš maidege
                      Finnmárkku eanaarealaid sirdimii
                      Finnmárkkuopmodahkii.</p>
    <section>
      <p type="title">
                      Nuppástusat eará lágain</p>
    </section>
    <p>Finnmárkkuláhka dahká muhtun nuppástusaid eará
                      lágaide, main lea mearkkašupmi Finnmárkkuopmodaga
                      vuoigatvuhtii ráđđet daid eatnamiid maid váldá
                      badjelasas.</p>
    <section>
      <p type="title">
                      Lága fápmuiboahtin</p>
    </section>
    <p>Lága njuolggadusat eai gusto ovdal go
                      biddjojuvvojit fápmui. Dat ferte dahkkojuvvot
                      Gonagasa mearrádusain stáhtaráđis. Lága
                      eaŋkiloasit sáhttet biddjojuvvot fápmui iešguđe
                      áigái. Sihke ráđđehusa, Sámedikki ja Finnmárkku
                      fylkkadikki ulbmil lea ahte Finnmárkkuláhka galgá
                      boahtit fápmui nu fargga go vejolaš. Almmatge
                      fertejit vuos muhtun válmmaštallanbarggut
                      dahkkojuvvot ovdal go dát sáhttá dáhpáhuvvat.</p>
    <section>
      <p type="title">
                      Finnmárkkulága ovdahistorjjá dáhpáhusat</p>
    </section>
    <p>Finnmárkkulága barggu duogážin lea dárbu
                      čielggadit stáhta gaskavuođa sámi álbmogii, ja
                      dohkkehit sámiid vuoigatvuođa geavahit ja
                      ávkkástallat luondduvalljodagaid sin iežaset
                      kultuvrra mielde.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Láhkaossodat</p>
    </section>
    <p>Telefovdna:</p>
    <p>22 24 53 63/62/98</p>
    <p>Fáksa:</p>
    <p>22 24 2725/22 24 56 94</p>
    <section>
      <p type="title">Čujuhus:</p>
    </section>
    <p xml:lang="nob">Akersgaten 42 (H-blokk)
                      Postboks 8005 Dep
                      0030 Oslo</p>
  </body>
</document>
