<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Gulaskuddanreive - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>784</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/dok/horinger/horingsdokumenter/2009/Riikkaidgaskasa-boazodoalloguovdda--evttohus-rievdadit/Riikkaidgaskasa-boazodoalloguovdda--evttohus-rievdadit-njuolggadusaid---gulaskuddan-.html?id=594879</origFileName>
    <parallel_text location="horingsbrev.html_id=594879" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Riikkaidgaskasaš boazodoalloguovddáš – evttohus
                    rievdadit</p>
    </section>
    <p>Gulaskuddanreive , 26.02.2010 </p>
    <p>Din ref.</p>
    <p>Min ref.</p>
    <p>Beaivi</p>
    <p>200905788-/GUH</p>
    <p>15.12.2009</p>
    <p>
      <em type="italic">1. Álggaheapmi</em>
    </p>
    <p>Bargo- ja searvadahttindepartemeanta (BSD) sádde
                    dákko bokte gulaskuddamii evttohusa rievdadit
                    Boazodoalu riikkaidgaskasaš fága- ja
                    gaskkustanguovddáža njuolggadusaid. Departemeanttas
                    lea leamašan dialogas Boazodoalloálbmoga
                    Máilmmilihtuin/ Association of World Reindeer
                    Hurders (WRH) dan hárrái ahte ráhkadit
                    rievdadanevttohusa guovddáža njuolggadusaide, vrd.
                    §§ 2 ja 4.</p>
    <p>Departemeanta evttoha ahte boazodoalloguovddáža
                    doaimmas loahpahuvvo áigeráddjen (§ 3). Seamma
                    dahká ovddeš § 8 mii lea guovddáža árvvoštallama
                    birra. Guovddáža nama evttohit rievdadit
                    Riikkaidgaskasaš boazodoalloguovddážin.
                    Rievdadusevttohus guoská maiddái §§ 3 ja 8 mii lea
                    guovddáža formálalaš čanastaga birra Ođasmahttin-,
                    hálddahus- ja girkodepartementii, mii mearrida
                    guovddáža njuolggadusaid ovttas Eanandoallo- ja
                    biebmodepartemeanttain (EBD) ja
                    Olgoriikadepartemeanttain (OD). Evttohuvvo ahte
                    stivralahtuid lohku lasihuvvo viđa lahtus guđa
                    lahttui, ja várrelahtuid lohku lasihuvvo golmma
                    lahtus njealji lahttui (§ 4). Evttohuvvo
                    viiddideapmi nu ahte Arktalaš universitehta maiddái
                    gullá ásahusaide ja organisašuvnnaide mat
                    bovdejuvvojit evttohit kandidáhtaid stivrii (§
                    4).</p>
    <p>Ovddasvástádus sámi áššiide lea 2009 čavčča
                    rájes sirdojuvvon Bargo- ja
                    searvadahttin-departemeanttas Ođasmahttin-,
                    hálddahus- ja girkodepartementii.  Jus
                    vejolaččat leat cealkámušat njuolggadusrievdadusaid
                    evttohussii, de daid galgá sáddet Ođasmahttin-,
                    hálddahus- ja girkodepartementii, Poastaboksa 8004
                    Dep, 0030 OSLO maŋemusat guovvamánu 20.b.rádjái
                    2010:s dahje e -poasttain čujuhussii  </p>
    <p>Mielde čuovvu listu mii čájeha
                    gulaskuddanásahusaid. Sihtat ásahusaid árvvoštallat
                    berre go evttohusa ovdanbidjat vejolaččat vuollásaš
                    orgánaide dahje relevánta ovttasbargoorgánaide.</p>
    <p>
      <em type="italic">2. Duogáš</em>
    </p>
    <p>Boazodoalu riikkaidgaskasaš fága- ja
                    gaskkustanguovddáš ásahuvvui Guovdageidnui 2005
                    čavčča nannen dihte boazodoalu riikkaidgaskasaš
                    ovttasbarggu. Lea deattuhuvvon ahte boazodolliin ja
                    sin organisašuvnnain galgá leat lagas oktavuohta
                    guovddážiin mii jođihuvvo ovttas
                    Boazodoalloálbmogiid Máilmmilihtuin (WRH). Guovddáš
                    galgá viežžat sisa ja gaskkustit dieđuid ja
                    duođaštusaid dilálašvuođaid birra mat boazodollui
                    leat dehálaččat, ja nannet ovttasbarggu gaskal
                    boazodoalloálbmogiid arktalaš guovlluin.
                    Boazodoalloguovddáš ásahuvvui ráddjejuvvon
                    áigodahkii ja oaččui álgojagiin Gieldda- ja
                    regiovdna-departemeanttas/Bargo- ja
                    searvadahttindepartemeanttas, Eanandoallo- ja
                    biebmodepartemeanttas ja Olgoriikadepartemeanttas.
                    Bargo- ja searvadahttindepartemeanttas
                    bušeahttakapihttala 684:s lea guovddáža dábálaš
                    doaibma ruhtaduvvon 2007 rájes. 2010 rájes
                    ruhtadeapmi dahkkojuvvo Ođasmahttin-, hálddahus- ja
                    girkodepartemeantta bušeahta bokte. 2010:s lea
                    evttohuvvon doaibmabušeahtta kr 3,435
                    milliuvnna.</p>
    <p>
      <em type="italic">3. Departemeantta
                    evttohus</em>
    </p>
    <p>Duogážin njuolggadusaid rievdadanevttohussii lea
                    earret eará dat go boazodoalloguovddáža doaibma ii
                    leat šat áigeráddjejuvvon (§ 3). Dasa lassin lea
                    dárbu muddet guovddáža departemeantačanastaga (§ 3
                    ja ođđa § 8) ja rievdadit guovddáža nama oanehit
                    veršuvdnii – Riikkaidgaskasaš
                    boazodoalloguovddáš.</p>
    <p>Departemeanta evttoha § 3, 3. lađđasis ahte
                    stivralahtuid lohku lasihuvvo viđa lahtus guđa
                    lahttui, ja várrelahtuid lohku golmma lahtus
                    njealji lahttui. Ággan lea ahte Ruošša lea
                    stuorámus boazodoalloriika máilmmis gos 2/3 oassi
                    máilmmi boazodoalus doaimmahuvvo areálalaččat
                    viiddis boazodoalloguovlluin. Sihkkarastit
                    guovddáža doibmii vuođu, oktavuođa ja
                    legitimitehta, de nannoset ovddasteapmi Nuorta
                    Ruošša boazodoalloguovlluin lea dehálaš. Dán lea
                    maiddái Agderforskningen čoahkkáigeassán go
                    árvvoštalai guovddáža 2007:s. Dat eaktuda ahte
                    golut mat gullet eanet lahtuid oassálastimii
                    stivrii gokčojuvvojit guovddáža bušeahttarámmaid
                    siskkobealde.</p>
    <p>Departemeanta evttoha lasáhusa 2. cealkagii §
                    2:s, 2. lađđasii čielggadan dihte ahte guovddáš
                    sáhttá, lassin ahte čujuhit dárbbu dutkat
                    áigeguovdilis surggiid, dahkat álgagiid ahte
                    dutkanásahusain biddjojuvvojit johtui relevánta
                    dutkamat. Boazodoalloguovddáža ásaheamis 2005:s lei
                    eavttuin okta ahte dat ii galgan ásahuvvot
                    dutkanguovddážin lassin dutkanásahusaide mat dál
                    juo gávdnojit. Lea dehálaš ahte ásahusain main
                    dutkan gullá sin váldesuorgái ahte sii huksejit
                    dutkangelbbolašvuođa ja ahte sis lea ovddasvástádus
                    dutkanfágalaš bargguide.</p>
    <p>Dasa lassin evttohuvvo veaháš rievdadit § 2, 1.
                    lađđasa čielggadan dihte ahte guovddážis lea váldi
                    viežžat sisa sihke dieđuid ja duođaštusaid
                    boazodoalu siskkobealde dilálašvuođaid birra, 
                    nugo boazodoalu árbevirolaš máhtolašvuođas.</p>
    <p>Čalmmustahttin dihte guovddáža riikkaidgaskasaš
                    doaibmaguovllu, de departemeanta evttoha ahte
                    »Norggas ja eará riikkain” sadjái boahtá
                    »iešguđetge boazodoalloriikkain” § 2, 4.
                    lađđasis.</p>
    <p>Lea dárbu oainnusindahkat ahte guovddáža doibmii
                    leat davvin maiddái álgoálbmotservodagain eará
                    ealáhusdoallit ulbmiljoavkun. Servodatlaččat gal
                    lea hirbmat dehálaš ahte lea ovttasbargu gaskal
                    boazodoalu ja eará ealáhusdolliid. Departemeanta
                    evttoha »eará ealáhusdolliid”  lasihit § 2, 4.
                    lađđasii gos oaidná boazodoalloguovddáža
                    ulbmiljoavkkuid.</p>
    <p>Departemeanta evttoha ahte »Arktalaš
                    universitehta” maid galgá gullat daid ásahusaide ja
                    organisašuvnnaide mat bovdejuvvojit evttohit
                    kandidáhtaid guovddáža stivrii, vrd. § 4, 2.
                    lađđasa. Arktalaš universitehtas lea aittobáliid
                    ásahuvvon instituhtta poláraguovlluid boazodoalu
                    váste. Ásaheapmi lea ovttasbargu gaskal Sámi
                    allaskuvlla, boazodoalloguovddáža ja WRH.
                     <em type="italic">4. Evttohus
                    njuolggadusrievdadusaide</em></p>
    <p>Evttohus rievdadit Riikkaidgaskasaš
                    boazodoalloguovddáža njuolggadusaid čuvvot
                    mildosiin. Evttohusas oaidná rievdadusaid
                    čállojuvvon kursiivvas.</p>
    <p>
                    Dearvuođaiguin</p>
    <p xml:lang="nob">Petter Drefvelin (e.f.)</p>
    <p>
                          ekspedišuvdnahoavda</p>
    <p>Máret Guhttor</p>
    <p>
                          ossodatdirektevra </p>
  </body>
</document>
