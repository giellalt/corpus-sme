<document xml:lang="sme" id="no_id">
  <header>
    <title>Gulaskuddanreive - regjeringen.no</title>
    <genre code="admin"/>
    <author>
      <person firstname="" lastname="Kommunal- og moderniseringsdepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>745</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/se/dep/fad/dok/horinger/horingsdokumenter/2009/Riikkaidgaskasa-boazodoalloguovdda--evttohus-rievdadit/Riikkaidgaskasa-boazodoalloguovdda--evttohus-rievdadit-njuolggadusaid---gulaskuddan-.html?id=594879</origFileName>
    <parallel_text location="horingsbrev_id_594879.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p xml:lang="nob">Høringsbrev - regjeringen.no</p>
    <p xml:lang="nob">Saksoversikt | Høringsbrev  | Høringsinstanser | Høringsnotat | Høringsuttalelser</p>
    <p xml:lang="nno">
      <em type="italic">Russisk versjon (PDF) </em>
    </p>
    <p xml:lang="nob">
      <em type="italic">1. Innledning </em>
    </p>
    <p xml:lang="nob">Arbeids- og inkluderingsdepartementet (AID) sender med dette på høring forslag til endring av vedtektene for Internasjonalt fag- og formidlingssenter for reindrift. Departementet har hatt dialog og kontakt med Verdensforbundet for reindriftsfolk/ Association of World Reindeer Hurders (WRH) i utarbeidelsen av endringsforslag til senterets vedtekter, jf. §§ 2 og 4.</p>
    <p xml:lang="nob">Departementet foreslår at tidsavgrensningen av reindriftssenterets virksomhet oppheves (§ 3). Det samme gjelder tidligere § 8 om evaluering av senteret. Senterets navn foreslås endret til Internasjonalt reindriftssenter. Endringsforslaget gjelder også §§ 3 og 8 om senterets formelle tilknytning til Fornyings-, administrasjons- og kirkedepartementet som fastsetter senterets vedtekter i samråd med Landbruks- og matdepartementet (LMD) og Utenriksdepartementet (UD). Antall styremedlemmer foreslås økt fra fem til seks, og antall varamedlemmer fra tre til fire (§ 4). Det foreslås at intitusjoner og organisasjoner som inviteres til å foreslå kandidater til styret, utvides med Arktisk universitet (§ 4).</p>
    <p xml:lang="nob">Ansvaret for samiske saker er fra høsten 2009 overført fra AID til Fornyings-, administrasjons- og kirkedepartementet. Eventuell uttalelse til forslaget om vedtektsendringene bes sendt til Fornyings-, administrasjons- og kirkedepartementet, Postboks 8004 Dep, 0030 OSLO innen 20. februar 2010 eller pr. e-pst til</p>
    <p xml:lang="dan">Liste over høringsinstansene følger vedlagt. Instansene bes vurdere om forslaget bør forelegges for eventuelle underordnete organer eller relevante samarbeidsorganer.</p>
    <p xml:lang="nob">
      <em type="italic">2. Bakgrunn </em>
    </p>
    <p xml:lang="nob">Internasjonalt fag- og formidlingssenter for reindrift ble etablert i Kautokeino høsten 2005 for å styrke det internasjonale samarbeidet om reindrift. Det er vektlagt at reindriftsfolk og deres organisasjoner skal ha et nært forhold til senteret som skal drives i samråd med Verdensforbundet for reindriftsfolk (WRH). Senteret skal innhente og formidle informasjon og dokumentasjon om forhold som har betydning for reindriften, og styrke samarbeidet mellom reindriftsfolk i arktiske områder. Reindriftssenteret ble opprettet for en tidsavgrenset periode og fikk tildelt midler de første årene fra Kommunal- og regiondepartementet/AID, LMD og UD. Fra 2007 er senterets ordinære virksomhet finansiert over AID’s budsjettkapittel 684. Fra 2010 vil finansieringen skje over Fornyings-, administrasjons- og kirkedepartementets budsjett. Driftsbudsjettet er foreslått til 3,435 mill. kr i 2010.</p>
    <p xml:lang="dan">
      <em type="italic">3. Departementets forslag </em>
    </p>
    <p xml:lang="nob">Bakgrunnen for forslag om endring av vedtektene er blant annet at reindriftssenterets virksomhet ikke lenger er tidsavgrenset (§3). Det vil i tillegg være nødvendig å justere senterets departementstilknytning (§ 3 og ny § 8)og endre senterets navn til en kortere versjon - Internasjonalt reindriftssenter.</p>
    <p xml:lang="nob">Departementet foreslår i § 3, 3. ledd at antall styremedlemmer økes fra fem til seks, og varamedlemmer fra tre til fire. Begrunnelsen er at Russland er det største reindriftslandet i verden hvor 2/3 av verdens reindrift utøves på arealmessig store reindriftsområder. For å sikre forankring, kontakt og legitimitet for senterets virksomhet, vil en sterkere representasjon fra reindriftsområdene i øst i Russland være viktig. Dette har også Agderforskningen konkludert med i evalueringen av senteret i 2007. Det forutsettes at utgifter knyttet til økt deltakelse i styret, dekkes innenfor senterets budsjettrammer.</p>
    <p xml:lang="nob">Departementet foreslår en tilføyelse til 2. setning i § 2, 2. ledd for å klargjøre at senteret kan, i tillegg til å påpeke behov for forskning på aktuelle områder, ta initiativ til at det igangsettes relevant forskning ved forskningsinstitusjoner. En av forutsetningene for opprettelsen av reindriftssenteret i 2005, var at det ikke skulle etableres som et forskningssenter i tillegg til eksisterende forskningsinstitusjoner. Det er viktig at oppbygging av forskningskompetanse og ansvar for forskningsfaglige oppgaver ligger til de institusjoner som har forskning innen sitt mandatområde.</p>
    <p xml:lang="nob">I tillegg foreslås § 2, 1. ledd endret noe for å klargjøre at senteret har mandat til å innhente både informasjon og dokumentasjon om forhold innen reindriften, herunder tradisjonelle kunnskaper fra reindriften.</p>
    <p xml:lang="nob">For å tydeligjøre senterets internasjonale virkeområde, foreslår departementet at <span type="quote" xml:lang="nob">“i Norge og andre land”</span> erstattes med <span type="quote" xml:lang="nno">“i de ulike reindriftsland”</span> i § 2, 4. ledd.</p>
    <p xml:lang="nob">Det er nødvendig å synliggjøre at også andre næringsutøvere i urfolkssamfunn i nord er målgruppe for senterets virksomhet. Samarbeid mellom reindriften og andre næringsutøvere vil være av stor samfunnsmessig betydning. Departementet foreslår <span type="quote" xml:lang="dan">“andre næringsutøvere”</span> føyd til rekken av reindriftssenterets målgrupper i § 2, 4. ledd.</p>
    <p xml:lang="nob">Departementet foreslår at <span type="quote" xml:lang="nob">“Arktisk universitet”</span> føyes til rekken av institusjoner og organisasjoner som inviteres til å foreslå kandidater til senterets styre, jf. § 4, 2. ledd. Det er nylig opprettet et institutt for sirkumpolar reindrift ved Arktisk universitet. Opprettelsen er et samarbeid mellom Samisk høgskole, reindriftssenteret og WRH. <em type="italic">4. Forslag til endring av vedtektene </em></p>
    <p xml:lang="nob">Endringsforslaget av vedtektene for Internasjonalt reindriftssenter følger vedlagt. Endringene i forslaget fremkommer i kursiv skrift.</p>
    <p xml:lang="dan">Med hilsen</p>
    <p xml:lang="nob">Petter Drefvelin (e.f.)</p>
    <p xml:lang="nob">ekspedisjonssjef</p>
    <p>Máret Guhttor</p>
    <p xml:lang="nno">avdelingsdirektør</p>
    <p xml:lang="nob">Vedlegg: 2</p>
  </body>
</document>
