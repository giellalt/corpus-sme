<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Suoidnemánu 22.beaivve-kommišuvdna – stáhtaministara álggahansárdni preassakonfereanssas 12.08.2011. - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2011</year>
    <wordcount>670</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/preassaguovdda/pressemeldinger/2011/--dehala-oahppat-vai-sahtta-buoridit-boa/suoidnemanu-22beaivve-kommiuvdna--stahta.html?id=652339</origFileName>
    <parallel_text location="291-miljovnna-raehuskoartila-lassigoluid.html_id=659567" xml:lang="smj"/>
    <parallel_text location="22-juli-kommisjonen---statsministerens-i.html_id=652339" xml:lang="nob"/>
    <parallel_text location="14-millionar-kroner-i-bulystmidlar-til-u.html_id=653601" xml:lang="nno"/>
    <parallel_text location="more-can-make-use-of-the-rent-disputes-t.html_id=659466" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Ođas , 15.11.2011 </p>
    <section>
      <p type="title">Suoidnemánu 22.beaivve-kommišuvdna –
                    stáhtaministara álggahansárdni preassakonfereanssas
                    12.08.2011.</p>
    </section>
    <p xml:lang="nob">Bures boahtin preassakonferensii,</p>
    <p>Otne lea golbma vahku dassá go Norga vásihii
                    bombema Oslos ja báhčimiid Utøyas.
                    Dan eahkeda lei min riika surgadis dilis.
                    Coavcceheapmin, ja eat ge diehtán mii lei
                    vuordagis.
                    Mun lean čeavlái das mo Norgga álbmot hálddašii dán
                    dáhpáhusa.
                    Mii guovdilasttiimet iežamet váldoárvvuid:
                    Demokratiija, rabasvuođa, oktavuođa.</p>
    <p>Dat leat duddjon midjiide oadjebas vuođu vuostái
                    váldit boahttevaš geahččalusaid.</p>
    <p>Min riika lea ain morrašis.
                    Ain hávdádat mii iežamet jábmiid.
                    Ain vealládit garrasit roasmmuhuvvon olbmot
                    buohcceviesuin.
                    Ain dárbbašit duháhiid mielde gillájeaddjit ja
                    oapmahaččat miehtá riikka fuola ja veahki.</p>
    <p>Sidjiide lea áibbas dárbbašlaš oažžut
                    vástádusaid gažaldagaide.
                    Mii dáhpáhuvai? Manne?
                    Maiddái midjiide dego našuvdnan lea dát
                    dehálaš.
                    Mii fertet oahppat  terrorfallehemiin.
                    Ulbmil lea ahte dákkár dagut eai galgga nuppes
                    dáhpáhuvvat.
                    Ulbmil lea buoret dorvvolašvuohta.</p>
    <p>Danne lea ráđđehus otne nammadan suoidnemánu
                    22.beaivve-kommišuvnna.
                    Dat lea min ja Norgga politihkkáriid lohpádusaid
                    mielde maid almmuheimmet suoidnemánu
                    27.beaivve.
                    Kommišuvnna mandáhta ja čoahkkádus lea hábmejuvvon
                    ovttas Stuoradikki parlamentáralaš
                    jođiheddjiiguin.
                    Gulahallan Stuoradikkiin lea leamaš buorre.
                    Mii leat váldán vuhtii oainnuid ja árvalusaid mat
                    leat boahtán eará bellodagain.</p>
    <p>Kommišuvnna mandáhta lea kártet buot dárbbašlaš
                    beliid dán dáhpáhusas.
                    Oažžut ovdan buot dieđuid.
                    Čiŋatkeahttá. Vuoiggalaččat.
                    Das lea árvu iešalddis.
                    Vai mii ovdánat našuvdnan de fertet mii leat
                    oadjebasat das ahte mii oažžut diehtit buot mii lea
                    dáhpáhuvvan.</p>
    <p>Lassin oažžut albmosii dieđuid ja analyseret
                    dáhpáhusaid, de kommišuvdna bivdojuvvo árvalit
                    buoridandoaimmaid.</p>
    <p>Ulbmil lea ahte Norga galgá ráhkkanan nu bures
                    go vejolaš oažžun dihtii albmosii
                    terrorfallehanplánaid.
                    Ja heađuštit boahttevaš terrorfallehemiid.
                    Unnidit váikkuhusaid vejolaš
                    terrorfallehemiin.
                    Ja meannudit vejolaš ođđa roasuid nu bures go
                    vejolaš.
                    Dás lea sáhka sihkkarvuođas ja dorvvolašvuođas.</p>
    <p>Demokratiija dárbbaša goappašagaid.</p>
    <p>Mii galgat sihkkarastit friija ságastallama ja
                    min rabas ja luohtehahtti servodaga.
                    Seammás galgat mii fuolahit ahte olbmot sáhttet
                    vánddardit oadjebasat gáhtaid mielde. Álbmot mii
                    ballá ii leat friija álbmot.
                    Mii leat nammadan 10 olbmo sturrosaš kommišuvnna
                    mii galgá doaimmahit dán dehálaš barggu. Oktiibuot
                    lea dán kommišuvnnas viiddis ja dárbbašlaš
                    gelbbolašvuohta: Politiijafágalaš. Juridihkka.
                    Dearvvašvuohta. Gádjun. Gearggusvuohta.
                    Almmolašvuohta.
                    Lea dehálaš buohtastahttit Norgga eará riikkaiguin
                    máilmmis. Kommišuvnnas lea čehppodat internašunála
                    fallehemiid ja politihkalaš veahkaváldimiid birra.
                    Kommišuvnnas oasálastet ovddasteaddjit
                    Norggas  ja min lagamus ránnjáriikkain.</p>
    <p>Suoidnemánu 22. beaivve- kommišuvnna
                    miellahtut:</p>
    <p><em type="italic">Ragnar Auglend</em> , Bergen
                    Ovddeš politiijameašttir Hordalandas ja ovddeš
                    rektor Politiijaallaskuvllas. 
                    Auglend lea ovdal bargan duopmárin, ja dál bargá
                    son dutkin juridihkalaš fakultehtas Bergenis.</p>
    <p><em type="italic">Karin Straume</em> ,
                    Čáhcesuolu,
                    Finnmárkku fylkkadoavttir
                    Straume lea servodatmedisiinnalaš
                    medisiidnadoavttir.</p>
    <p><em type="italic">Einar Enger</em> , Rakkestad,
                    NSB ja Tine ovddeš direktevra.
                    Engeris lea viiddis hárjáneapmi ealáhuseallima
                    jođiheaddjin</p>
    <p><em type="italic">Laila Bokhari</em> , Oslo,
                    Stáhtadiehtti, dutki ja girječálli erenoamáš
                    suorggis terrorisma ja politihkalaš
                    veahkaválddálašvuohta.
                    Bokhari lea bargan NUPI:s ja Suodjalusa
                    Dutkaninstituhtas.
                    Son loahpaha dál doaimmaidis Norgga ambassádas
                    Islamabadas.<em type="italic">Linda Motrøen Paulsen</em> ,
                    Stavanger,
                    Rukses Ruossa Sadjásašpresideanta 2055 rájes.
                    Joatkkaskuvlla realfága ossodatjođiheaddji
                    Stavangeris.</p>
    <p><em type="italic">Torgeir Hagen</em> , Ridabu,
                    Generalleutnánta.
                    Hoavda Suodjalusa vákšunbálvalusas jagi 2002 rájes
                    2009 rádjái. </p>
    <p><em type="italic">Guri Hjeltnes</em> , Oslo,
                    Journalista ja historihkkár.
                    Journalista professor ja Gávpeallaskuvlla BI
                    prorektor.
                    Ovddeš Politiijadirektevra Københámmanis. </p>
    <p xml:lang="swe"><em type="italic">Hanne Bech Hansen</em> ,
                    Hillerup</p>
    <p>Ovdal lea son leamaš politiijameašttir Politiija
                    Vákšunbálvalusas ja Københámmana, Fredriksberg ja
                    Tårnby Stáhtaadvokáhta.</p>
    <p>Lassin dáid ovcci olbmo de lasihuvvo kommišuvdna
                    vel ovttain almmáiolbmuin.  Sus galgá leat
                    politiija/gearggusvuođafágalaš gelbbolašvuohta
                    ovtta min lagamus ránnjáriikkain.</p>
    <p>Loahpas:</p>
    <p>Lean ilus go <em type="italic">Alexandra Bech
                    Gjørv</em> lea lohpidan jođihit
                    kommišuvnna.</p>
    <p>Son lea oasálaš advokáhttafitnodagas Hjort.</p>
    <p>Sus lea alla juridihkalaš gealbu.  Nana
                    jođihanhárjáneapmi.</p>
    <p>Erenoamážit jođihit iešguđetlágan fágabirrasiid.
                    Ekspearttaid. Ja oažžut sin ovttasbargat.  Son
                    lea ovdal doaibman ođasmuvvi energiija direktevran
                    Hydros ja maŋŋil Statoilas.</p>
    <p>Alexandra Bech Gjørv adnojuvvo alla árvvus su
                    fágalaš čehppodaga ja persovnnalaš iešvuođaid
                    geažil.  </p>
    <p>Dalle mun sávan kommišuvnna jođiheaddjái bures
                    boahtin deike.</p>
  </body>
</document>
