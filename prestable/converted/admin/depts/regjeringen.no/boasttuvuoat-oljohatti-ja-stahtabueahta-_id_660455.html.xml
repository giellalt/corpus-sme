<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Boasttuvuođat oljohatti ja stáhtabušeahta hárrái - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2011</year>
    <wordcount>429</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fin/aigeguovdil/sartnit-ja-artihkkalat/taler_og_artikler_av_ovrig_politisk_lede/taler-og-artikler-av-hilde-singsaas/2011/boasttuvuoat-oljohatti-ja-stahtabueahta-.html?id=660455</origFileName>
    <parallel_text location="feil-om-oljepris-og-statsbudsjett.html_id=660455" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="smj">Sárdni/artihkal , 13.10.2011 </p>
    <section>
      <p type="title">Boasttuvuođat oljohatti ja stáhtabušeahta
                    hárrái</p>
    </section>
    <section>
      <p type="title">Čálus Stavanger
                    Aftenbladas</p>
    </section>
    <p>
      <em type="italic">Stavanger Aftenblad dramáhtalaš
                    ovdasiidu golggotmánu 7. b. čájeha váilevaš
                    áddejumi das, mo oljohaddi váikkuha bušehttii. Das
                    čuoččuhuvvo ahte jos 2012 oljohaddi šaddá vuolit,
                    go maid Ráđđehus lea geavahan vuođđun
                    bušeahttaárvalusastis, de dat mielddisbuktá, ahte
                    2012 bušeahta ferte vuolidit sakka. Nu ii
                    leat.</em>
    </p>
    <p>Doaibmanjuolggadus dat mearrida man ollu
                    oljoruđaid mii sáhttit geavahit stáhtabušeahtas.
                    Dat muitala, ahte mii sáhttit juohke jagi geavahit
                    sullii njeallje proseantta stáhta olgoriikka
                    penšuvdnafoanddas. Doaibmanjuolggadus veahkehage
                    suddjet bušeahta, nu ahte petroleumboađuid oanehis
                    áiggi rievdadusat eai dasa čuoza.</p>
    <p>Oljohatti meroštallamii laktása stuorra
                    eahpesihkarvuohta, ja dat vuhtto earret eará das,
                    ahte ovddalgihtii meroštallojuvvon oljohattit
                    molsašuvvet sakka. Dan vuođul departemeantta
                    meroštallamiid ii sáhte atnit čielgasit
                    optimisttalažžan. Seammá beaivvi go bušeahtta
                    geigejuvvui, de čájehii termiidnamárkan 2012
                    oljohaddin badjelaš 100 dollára fárpalis, mii lea
                    oalle lahka 2012 nationálabušeahta
                    árvvoštallama.</p>
    <p>Liikká mii suddjet bušeahta oljohatti
                    rievdademiin. Min buorredilli ii galgga rievdat
                    oljohatti rievdademiid mielde. Danin geavahuvvoge
                    vuođđun dat submi, mii Stáhta olgoriikka
                    penšuvdnafoanddas lea 2011 loahpas, go rehkenastet
                    2012 foandavuoittu. 2012 oljohaddi váikkuhage
                    bušeahta doaibmamunnái easkka maŋit jagiid.</p>
    <p>Háliidan gal deattuhit, ahte dat ii mearkkaš,
                    ahte máilmmi ekonomiija riikkaidgaskasaš
                    hedjoneapmi ii čuozáše Norgii, jos omd. oljohattit
                    njiejašedje nannosit. Muhto livččii áibbas boastut
                    bušeteret dál nana hedjoneami vuođul. Min buoremus
                    bealuštus lea nana gearggusvuohta, mainna dustet
                    heajos áiggiid rievttes doaimmaiguin rievttes
                    áigge.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Gulahallanovttadat
                      (FIN)</p>
    </section>
    <p>Telefovdna:</p>
    <p>22 24 44 11 / Mobiila (SMS): 911 42
                          059</p>
    <section>
      <p type="title">Čujuhus:</p>
    </section>
    <p>
                      Ruhtadandepartemeanta
                      Gulahallanovttadat
                      Poastboksa 8008 Dep
                      0030 Oslo<em type="bold">Galledančujuhus
                      : </em>
                      Akersgata 40
                      Oslo </p>
  </body>
</document>
