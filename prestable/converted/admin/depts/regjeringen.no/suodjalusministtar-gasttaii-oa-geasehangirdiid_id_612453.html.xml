<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Suodjalusministtar gásttašii ođđa geasehangirdiid - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>751</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fd/Aigeguovdil/taler_artikler/ministeren/taler-og-artikler-av-forsvarsminister-gr/2010/Suodjalusministtar-gasttaii-oa-geasehangirdiid.html?id=612453</origFileName>
    <parallel_text location="forsvarsministeren-dopte-nye-transportfl.html_id=612453" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p>Sárdni/artihkal , 30.09.2010 </p>
    <p>Suodjalusministtar Grete Faremo</p>
    <section>
      <p type="title">Suodjalusministtar gásttašii ođđa
                    geasehangirdiid</p>
    </section>
    <p><em type="italic">Sárdni guokte ođđa C 130 J Hercules
                    fievrredangirdiid gástta oktavuođas,
                    17.08.2010</em> Suodjalusministtar Grete
                    Faremo.</p>
    <p>
      <em type="italic">Govven: Torgeir Haugaard, Suodjalusa
                    mediaguovddáš</em>
    </p>
    <p>Ráhkis buohkat!</p>
    <p>Ii leat gal dávjá ahte girdimášiinnat
                    gohččojuvvojit »mihtilmassan dahje beakkálmassan”.
                    Muhto boares Hercules-girdiid birra de dát doaba
                    áinnas adnojuvvo. Hárjánan áibmosuodjalusa girdit
                    ráhkisvuođain ja ganjalčalmmiiguin hupmet dáid
                    girdimášiinnaid birra, mat dál eai šat leat
                    anus.</p>
    <p>Ii dáidde leat čohkandássodat mii lea dagahan
                    Hercules-girdi  ”mihtilmassan”. Dan gal
                    sáhttet máŋggas geat leat leamašan
                    suodjalusdoaimmas duođaštit. Dáidet baicca leat
                    ollu eará buori iešvuođat, nugomat stuora
                    gálvokapasitehta, guhkes ja oskkáldas bálvalusas ja
                    doaimmas ”stáđis bargoheastan”, mii lea vuođđun
                    dien doabaatnui.
                     
                    Girdimášiidna guoddá ipmila Hercules nama, guhte
                    greikalaš mytologiijas lei dovddus earenoamáš
                    givrodaga, duostilvuođa ja jierpmi dihte. Dát
                    iešvuođat leat maiddái Hercules-girdis. Muhto –
                    badjel 40 jagi áibmodoaibma lea guhkes áigi, ja
                    mášiidna lea gollan ja soames jagi dás ovdal
                    čielggai ahte áigi lei láddan eret molsut dáid
                    girdimášiinnaid.</p>
    <p>
      <em type="italic">Govven: Torgeir Haugaard, Suodjalusa
                    mediaguovddáš</em>
    </p>
    <p>Dalle go ráđđehus 2007 miessemánus evttohii
                    háhkat ođđa geasehangirdimášiinnaid, de lei áibbas
                    dárbbašlaš. Boares girdimášiinnat ledje oalát
                    boarásmuvvan ja gollan, ja daid ođasmahttit livččii
                    váldán beare guhkes áiggi. Lei áibbas dehálaš
                    oažžut ođđa girdimášiinnaid nu jođánit go vejolaš.
                    Girdimášiinnat mat sáhtte áimmahuššat
                    dorvvolašvuođa – sihke girdibargiid ja
                    seaivunbáikki bargiid. Dákkár girdimášiinnat lea
                    dehálačča dán áiggis go min suodjalusas leat ollu
                    olgoriikkadoaimmat, seammásgo leat dehálačča Norgga
                    suodjaleapmái. Sáhtostankapasitehta leage
                    mearrideaddjin guhkes riikkas nu go  min
                    riikka leage.</p>
    <p>Stuorradiggi mearridii 2007 geassemánu oastit
                    njeallje ođđa Hercules-girdi, ja háhkanbarggu
                    álggahuvvo dakkaviđe. Badjelaš jagi maŋŋil – 2008
                    skábmamánus – seaivvui vuosttaš girdimášiidna
                    Gardermoenii. Nubbi mášiidna bođii 2009
                    geassemánus. Dál leat maiddái guokte maŋimus
                    girdimášiinna – Siv ja Nanna- sajis.</p>
    <p>Girdimášiinnat leat fuolahuvvon deike rivttes
                    áigái, ja sohppojuvvon haddái. Mii leat ožžon
                    áibbas ođđa ja dievaslaš girdimášiinnaid, hui
                    jođánit liige ruhtaanu haga. Dát lea lihkostuvvan
                    muitalus!</p>
    <p>Oallugat leat bargan dán ollášuhttimis, sihke
                    Suodjalusas, Ráđđehusas ja departemeantas. Maiddái
                    lea leamaš earenoamáš ovttasbargu Lockheed Martin,
                    guhte lea vuovdán girdimášiinnaid, ja Amerika
                    eiseválddiiguin. Giitu didjiide buohkaide geat leat
                    váikkuhan dán ollašuhttima, din barggu ja
                    rahčamušaid haga mii eat livčče joavdán dán rádjai
                    gos odne leat!</p>
    <p>Dáid ođđa girdimášiinnain lea nana
                    rievdadanmunni ja dat leat anus eanaslágan
                    doaimmain. Okta dain deháleamos beliin lea ahte
                    girdimášiinnat mealgat eanet ja dávjjibut sáhttet
                    geavahuvvot váráleappot riikkaidgaskasaš doaimmain,
                    go maid sáhtte boares girdimášiinnaiguin. Dat
                    sáhttet geavahuvvot fievrridit soalddáhiid ja
                    dávviriid olggos - sisa doaibmaguovlluin  ja
                    guovlluid siskkobealde. Dat sáhttet atnot viežžamis
                    olggos soalddáhiid geat leat vaháguvvon soađis
                    dahje lihkohisvuođain. Ja dat sáhttet leat
                    doarjjan  min earenoamáš vehkii Norggas ja
                    olgoriikkas.</p>
    <p>Dát ođđa girdimášiinnat nannejit dorvvolašvuođa,
                    sihke daidda geat girdet ja daidda geat barget
                    eatnan nalde. Dat sáhttet fievrridit eanet gálvvu,
                    ja sáhttet girdit ihkku ja seaivut áibbas
                    gaskaboddosaš seaivunbáikkiide. Dat lea dehálaš vai
                    girdimášiinnaid galgá sáhttot geavahit
                    riikkaidgaskasaš doaimmain, nugomat Afghanistanas.
                    Girdimášiinnaiguin sáhttet fievrridit sihke
                    heahteveahkegálvvuid  ja suodjalusa
                    rusttegiid, ja sáhttá daid girddidettiin
                    luoitit.</p>
    <p>Vaikko čohkandássodat ii vel leat nu buorre, de
                    ođđa Hercules - girdimášiinnain leat eará ja
                    mealgat deháleappot kvalitehtat go čohkandássodat.
                    Kvalitehtat mat leat dehálačča earret eará vai
                    Norga sáhttá searvat ja doaibmat riikkaidgaskasaš
                    ráfidoaimmain nu movt mii háliidat.</p>
    <p>Go leat válljen girdimášiinnaide namaid, de
                    oainnán ahte mii ain bissut mytologalaš máilmmis.
                    Dain guđa boares girdimášiinnain ledje dološ
                    ipmiliid namat; Odin, Tor, Balder, Brage, Ty ja
                    Frøy. Njeallje ođđa girdimášiinnain leat ipmiliid
                    eamidiid namat, Frigg, Idun, Siv ja Nanna. Siv lei
                    hui čáppat, ja Nanna ges lei eanemus oskkáldas buot
                    nisooniid gaskkas. Mun jahkán ahte oskkáldasvuohta
                    lea okta dain deaivileamos iešvuođain go geahččat
                    girdimášiinnaide, ja dáidá leat dat mii lea buot
                    deháleamos.</p>
    <p>Mun lea hui rámis go beasan leat Nanna ja
                    Siv  gástaristeadni  ja sávan dan
                    guoktái  – ja seammás maiddái Friggii ja
                    Idunii – lihku ovddasguvlui. Mun jáhkán ahte dat
                    šaddet seamma nannosat, arvilat, oskkáldasat,
                    stargadat ja velá – seamma mihtilmasat – go boares
                    girdimášiinnat.</p>
  </body>
</document>
