<document xml:lang="sme" id="no_id">
  <header>
    <title>Áigu sihkkarastit eurohpalaš ekonomiija  - regjeringen.no</title>
    <genre code="admin"/>
    <author>
      <person firstname="" lastname="Statsministerens kontor" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2011</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>177</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/se/dep/smk/preassaguovdda/pressemeldinger/2011/aigu-sihkkarastit-eurohpala-ekonomiija-.html?id=667610</origFileName>
    <parallel_text location="norway-contributes-to-safeguarding-europ_id_667610.html" xml:lang="eng"/>
    <parallel_text location="bidrar-til-stabilisering-av-internasjona_id_667610.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Váldosisdollui</p>
    <p type="title">Áigu sihkkarastit eurohpalaš ekonomiija</p>
    <p type="title">Historjjálaš arkiiva</p>
    <p xml:lang="nob">Almmustahttináigodat Regjeringen Stoltenberg II</p>
    <p>Almmustahtti: Stáhtaministara kantuvra</p>
    <p>- Norga lea otne fállan 55 miljárdda kruvnnu sturrosaš loana Riikkaidgaskasaš valuhttafondii (IMF) stargadit eurohpalaš ja internašunála ekonomiija ja nu suddjet Norgga ekonomiija ja bargosajiid, cealká stáhtaministtar Jens Stoltenberg.</p>
    <p>
      <em type="italic">- Norga lea otne fállan 55 miljárdda kruvnnu sturrosaš loana Riikkaidgaskasaš valuhttafondii (IMF) stargadit eurohpalaš ja internašunála ekonomiija ja nu suddjet Norgga ekonomiija ja bargosajiid, cealká stáhtaministtar Jens Stoltenberg. </em>
    </p>
    <p>Ođđa loanat sihkkarastet ahte Riikkaidgaskasaš valuhttafoanddas leat doarvái loatnajuolludannávccat čoavdit miellahtturiikkaid ruhtadanváttisvuođaid. Eurohpá riikkaide lea maid dát dehálaš.</p>
    <p>-Arvat olu Norgga gávpe- ja ovttasbargoguoimmit vásihit dál váttis ekonomalaš dili. Mis lea stuorra beroštupmi dasa ahte bisuhit stargadis riikkaidgaskasaš ekonomiija ja ruhtadili, dadjá Stoltenberg.</p>
    <p>Norgga loatnafálaldat eaktuda stuorit riikkaidgaskasaš searvama.</p>
    <p>Euroriikkat lohpidedje vuossárgga juolludit 150 miljárdda euro sturrosaš loana IMF geavahussii. Dasa lassin leat maiddái eará EO-riikkat olggobealde euroavádaga lohpidan juolludit ođđa loanaid. Maiddái riikkat olggobealde Eurohpá árvvoštallet veahkehit.</p>
    <p>Jos Stuorradiggi dán dohkkeha, de sáhttá IMF háldet Norgga loatnaruđaid dábálaš loatnadoaimmaide. Ruđat eai leat de várrejuvvon sierra guovlluide dahje riikkaide, muhto galget olámuttos buot IMF miellahtturiikkaide.</p>
  </body>
</document>
