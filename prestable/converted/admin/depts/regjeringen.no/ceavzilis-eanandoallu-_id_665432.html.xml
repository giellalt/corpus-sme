<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ceavzilis eanandoallu  - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>505</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/lmd/pressesenter/pressemeldinger/2011/ceavzilis-eanandoallu-.html?id=665432</origFileName>
    <parallel_text location="barekraftig-landbruk.html_id=665432" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 02.12.2011 </p>
    <p>Nr.: 12 </p>
    <section>
      <p type="title">Ceavzilis eanandoallu</p>
    </section>
    <p>Luondu balánssas lea iešalddis mihttomearri ja
                    lea dárbbašlaš eaktun buot eanandoalloealáhusaide.
                    Sihkkarastin dihte ahte dálá álbmogis ja
                    boahtteáiggi buolvvain lea gávdnamis doarvái ja
                    sihkkaris biebmu, energiija ja vuovddis muorat, de
                    eanandoalu ferte doaimmahit birasceavzilis lági
                    mielde. Resurssaid galgá ávkkástallat dan vuođul
                    man ollu dat girdet ja positiivvalaš
                    ovttasdoaibmamis luondduin.</p>
    <list>
      <p type="listitem">
        <em type="italic">
                      St.dieđ. 9 (2011–2012) Eanandoallo- ja
                      biebmopolitihkka</em>
        <em type="italic"> </em>
      </p>
      <p type="listitem">
        <em type="italic">Preassakonferánsa
                      Neahtta-TV:s Stuoradikki dieđáhusa eanandoallo-
                      ja biebmopolitihka birra</em>
      </p>
      <p type="listitem">
        <em type="italic">Geahča maiddái video
                      Eanandoallo- ja biebmoministtariin Lars Peder
                      Brekk kommentáraiguin</em>
      </p>
    </list>
    <p>- Norgga vuovddit ja eatnamat leat stuora
                    kárbonvuorkkát, ja vuovddi álgoávdnasat sáhttet
                    geavahuvvot fossiilla boaldámušaid sadjái. 
                    Eanandoallo galgá maiddái dainna lágiin leat fárus
                    čoavdime dálkkádathástalusaid, dadjá Lars Peder
                    Brekk.</p>
    <p><em type="italic">Birasbuorit</em> Eanandoalus
                    lea dehálaš doaibma go servodahkii buvttada
                    birasburiid- ja bálvalusaid, earenoamáš dehálaš lea
                    vuovddi ja eatnama doaibma kárbonvuorkán
                    dálkkádatoktavuođas, ja seailluhit biologalaš
                    valljivuođa ja dikšut kultureanadagaid.</p>
    <p>Boazodoallopolitihkka lea huksejuvvon
                    golmmaoasát mihttomeari ala, ekologalaš, ekonomalaš
                    ja kultuvrralaš ceavzilvuođa, mas deattuha
                    ekologalaš ceavzilvuođa.</p>
    <p>Ekologalaš biebmobuvttadeamis lea lunddolaš
                    sadji Norggas, sihke birasperspektiivvas ja vai
                    sihkkarastá máŋggabealátvuođa geavaheaddjái.</p>
    <p><em type="italic">Ráđđehus áigu</em> :</p>
    <list>
      <p type="listitem">Árvvoštallat dárbbu nannejuvvon juridihkalaš
                      gaskaomiide vai geahpida eanandoalu
                      birasčuozahusaid vel eambbo.</p>
      <p type="listitem">Geahpedit ealáhatstoffaid siigama ja beassama
                      čáhcái.</p>
      <p type="listitem">Vuovdedoalus galgá láhčit dili nu ahte lea
                      eambbo mearrediđolaš birasárjjaid dáfus.
                      Máhtolašvuohta vuovde- ja birasárvvuid dili ja
                      ovdánanbeliid birra ovttastahttojuvvo ja
                      almmuhuvvo jahkásaš raporttas, Ceavzilis
                      vuovdedoallu - ealáhus ja biras.</p>
      <p type="listitem">Bargat dan ala ahte 15 proseantta
                      biebmobuvttadeamis ja biebmogeavaheamis galgá
                      leat ekologalaš jagis 2020.</p>
      <p type="listitem">Gánnáhahtti dási vuođul biebmobuvttadeapmi ja
                      guohtun galget ain leat váldogaskaoapmin vai
                      suoidneareálat geavahuvvojit  ja eai šatta
                      fas meahccin. Dálá kultureanadatdoarjaga
                      gáibádusaid berre heaittihit, vai sáhttá váldit
                      vára uhkiduvvon areálain. Dat mearkkaša ahte
                      areálaid ferte geavahit, juogo šattuid čohkket
                      doppe, elliid diktit guohtut dahje láddjet
                      unnimusat oktii juohke šaddanáigodagas.</p>
      <p type="listitem">Lasihit máhtolašvuođa teknologiija, doaimma
                      ja organiserema birra biogássabuvttadeami dáfus
                      vai geahpida goluid ja lasiha gánnáhahttima.</p>
      <p type="listitem">Bisuhit ja viidáset ovdánahttit eanandoalu
                      genehtalaš máŋggabealátvuođa dálkkádatheiveheami
                      ja eanet dálkkádatvuoittuid áigumuša
                      váras.</p>
    </list>
    <section>
      <p type="title">Oktavuođadieđut:</p>
    </section>
    <section>
      <p type="title">Gulahallanhoavda
                      Ottar Løvik</p>
    </section>
    <p>Telefovdna:</p>
    <p>22 24 91 05</p>
    <p>Mobiila:</p>
    <p>481 40 477</p>
    <p>Fáksa:</p>
    <p>22 24 91 50</p>
    <section>
      <p type="title">Čujuhus:</p>
    </section>
    <p xml:lang="nob">Landbruks- og matdepartementet 
                      P.b. 8007, Dep.
                      0030 Oslo</p>
  </body>
</document>
