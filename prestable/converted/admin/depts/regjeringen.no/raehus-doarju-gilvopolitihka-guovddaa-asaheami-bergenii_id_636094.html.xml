<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ráđđehus doarju gilvopolitihka guovddáža ásaheami Bergenii - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>371</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/pressesenter/pressemeldinger/2011/Raehus-doarju-gilvopolitihka-guovddaa-asaheami-Bergenii.html?id=636094</origFileName>
    <parallel_text location="regjeringen-stotter-etableringen-av-sent.html_id=636094" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 17.03.2011 </p>
    <section>
      <p type="title">Ráđđehus doarju gilvopolitihka guovddáža
                    ásaheami Bergenii</p>
    </section>
    <p>- Mii doarjut riikkaviidosaš gilvopolitihka
                    guovddáža ásaheami Bergenii. Dakkár riikkaviidosaš
                    guovddáža huksemii leat hui buorit eavttut
                    Bergenis. Doppe lea viiddis akademiijabiras, mas
                    lea beroštupmi ja máhttu gilvoekonomiija ja
                    gilvovuoigatvuođaid hárrái, ođasmahttinministtar
                    Rigmor Aasrud dadjala.</p>
    <p>Ođasmahttin-, hálddahus- ja girkodepartemeanta
                    doarju guovddáža álggaheami 500.000 kruvnnuin.</p>
    <p>Gilvopolitihka riikkaviidosaš guovddaža
                    ásahanplána ovddidii gilvodirektevra Knut Eggum
                    Johansen duorastaga njukčamánu 17. beaivvi
                    semináras. Guovddáža ásaha Gilvobearráigeahčču
                    ovttasbarggus Bergena universitehtain (UiB) ja
                    Norgga gávpeallaskuvllain (NHH).</p>
    <p>- Min áigumuš lea dahkat Bergena gilvopolitihka
                    guovddážin – ii dušše Norggas, muhto Davviriikkain
                    ja áiggi mielde kánske maiddái Eurohpás,
                    gilvodirektevra Knut Eggum Johansen cealká.</p>
    <p>Guovddáža ásaheapmi mielddisbuktá eanet
                    ovttasdoaibmama fágaid gaskii:
                    - Gilvopolitihkka lea fágaidgaskasaš ja lea
                    mávssolaš sihkkarastit juridihka ja ekonomiija
                    fágasurggiid ovttasdoaibmama. Ođđa guovddáš
                    bargagoahtá dan gealbbu vuođul, mii UiB, NHH ja
                    Gilvobearráigeahčču vuogádagas jo lea, Eggum
                    Johansen dadjala.</p>
    <p>Bergen Centre for Competition Law and Economics
                    (BECCLE) galgá earret eará fátmmastit UiB ja NHH
                    bissovaš fágabargiid, postdoc-bargiid ja
                    doavttirgrádastipendiáhtaid, geat barget
                    gilvopolitihka gažaldagaiguin birrasis. Guovddážis
                    galgá leat aktiiva rolla sihke dutkamis ja
                    oahpahusas, ja dat galgá lágidit semináraid ja
                    konferánssaid gilvopolitihka fágasuorggis.</p>
    <p>Ođas guovddáža birra almmuhuvvui semináras, maid
                    Gilvobearráigeahčču lágidii dan oktavuođas, ahte
                    Knut Eggum Johansen heaitá gilvodirektevran
                    njukčamánu loahpas.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Gulahallanhoavda
                      Frode Jacobsen</p>
    </section>
    <p>Telefovdna:</p>
    <p>22 24 46 33</p>
    <p>Mobiila:</p>
    <p>995 23 495</p>
    <p>Fáksa:</p>
    <p>22 24 27 10</p>
  </body>
</document>
