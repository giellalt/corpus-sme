<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Nyheter - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>871</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fkd/aktuelt/nyheter.html?id=2163</origFileName>
    <parallel_text location="nyheter.html_id=2163" xml:lang="nob"/>
    <parallel_text location="nyheiter.html_id=2163" xml:lang="nno"/>
    <parallel_text location="news.html_id=2163" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Dát siidu ii gávdno
                  sámegillii.</p>
    <p>   </p>
    <p>
                  sámegillii ovdasiidui</p>
    <section>
      <p type="title">Nyheter</p>
    </section>
    <section>
      <p type="title" xml:lang="nob">Her finner du pressemeldinger og nyhetssaker fra
                  Fiskeri- og kystdepartementet.</p>
    </section>
    <p>
                      Diŋgo e-poastadieđiheami</p>
    <p>
                      Diŋgo RSS-feed (Coahkkal olgešboalu ja máŋge
                      leaŋkka)</p>
    <section>
      <p type="title">Guolástus- ja riddodepartemeanta oažžu
                        ovddasvástádusa »BarentsWatch”
                        ásaheames</p>
    </section>
    <p>[25.06.2010]</p>
    <p>Ráđđehus lea mearridan ahte Guolástus- ja
                        riddodepartemeanta oažžu ovddasvástádusa
                        ásaheames ođđa dievaslaš vákšun- ja
                        diehtojuohkinvuogádaga davvi áhpe- ja
                        riddoguovlluide (”BarentsWatch”). Barggu galgá
                        Riddodoaimmahat jođihit. Stáhta
                        Kártadoaimmahat, Meteorologalaš instituhtta ja
                        moanat relevánta fágabirrasat gessojit mielde
                        bargui.</p>
    <section>
      <p type="title">Eambbo ruhta jiekŋa- ja
                        oljogáhttenakšuvdnii</p>
    </section>
    <p>[11.05.2010]</p>
    <p>Ráđđehus evttoha juolludit 10 miljovnna
                        ruvnno Kystverketii daid erenoamáš lassigoluid
                        geažil mat leat leamaš jiekŋačuollamiid geažil
                        2010 dálvvi. Loahpahan dihte buhtistanbargguid
                        »Full City” vuodjuma maŋŋel, evttoha ráđđehus
                        juolludit vel 34 miljovnna ruvnno 2010
                        reviderejuvvon bušeahtas.</p>
    <section>
      <p type="title">Hui buorit bohtosat lobihis
                        guolásteami vuostálastimis</p>
    </section>
    <p>[26.04.2010]</p>
    <p>- Norgga ja Ruošša eiseválddiid árjjalaš
                        rahčamuša geažil lea lobihis, dieđitkeahtes ja
                        muddekeahtes dorskeguolásteapmi geahpiduvvon
                        eambbo go 100 000 tonna rájes nu ollu ahte jagi
                        2009 ii oppa registrerejuvvon ge šat dakkár
                        dorskebivdu. Ráđđehus lea vuoruhan viehka
                        dehálažžan doarruma lobihis guolásteami vuostá
                        Baretsábis. Mii leat lahkalagaid bargan
                        ovttasráđiid Ruošša eiseválddiiguin, ja
                        bohtosat čájehit ahte mii leat lihkostuvvan,
                        cealká guolástus- ja riddoministtar Lisbeth
                        Berg-Hansen.</p>
    <section>
      <p type="title">Mearraresursaláhka sámegillii</p>
    </section>
    <p>[12.11.2008]</p>
    <p>Ođđajagimánu 1. beaivvi rájes galgá
                        Mearraresursaláhka boahtit sáltečáhceguollelága
                        sadjái. Mearraresursaláhka galgá leat Norgga
                        guollefitnodagaid riektevuođđun ovttas
                        oassálastinlágain. Mearraresursaláhka lea
                        jahkásaš regulerennjuolggadusaide, teknihkalaš
                        njuolggadusčállosiidda ja
                        resursabearráigeahččan njuolggadusaide
                        láhkavuođđu.</p>
    <section>
      <p type="title">Eanebut ožžot lobi bivdit
                        gonagasreappáid</p>
    </section>
    <p>[27.08.2008]</p>
    <p>- Nu go jo dieđihuvvui
                        stuorradiggedieeđáhusas gonagasreappá
                        hálddašeami birra, de dál galget eanet bivdit
                        oažžut lobi bivdit gonagasreappáid dain
                        guovlluin main eiseválddit dássážii leat mudden
                        bivddu eriiguin. Dat geaidda gonagasreappá
                        leavvan lea čuohcán, galget oažžut
                        ovdavuoigatvuođa dan bivdit. Mun oaivvildan
                        ahte daid guovlluid olbmot geaidda
                        gonagasreabbá lea eanemusat čuohcán, eanet
                        doarjugohtet dán bivddu, dadjá guolástus- ja
                        riddoministtar Helga Pedersen.</p>
    <section>
      <p type="title">Riekti bivdit ábis Finnmárkku
                        olggobealde</p>
    </section>
    <section>
      <p type="title">NÁČ 2008: 5 Finnmárkku
                        Riddoguolástanlávdegoddi evttohus</p>
    </section>
    <p>[18.02.2008]</p>
    <p>- Dehálaš bargu lea dál loahpahuvvon. Lean
                        vissis dasa ahte árvalus mielddisbuktá máhtu ja
                        konstruktiivvalaš digaštallama, dajai
                        guolástus- ja riddoministtar.</p>
    <section>
      <p type="title">Stouorradiggedieđáhus gonagasreappá
                        hálddašeami birra</p>
    </section>
    <section>
      <p type="title">Gulahalliráđđeaddi Sigbjørn
                        Larsen 97624678</p>
    </section>
    <p>[14.09.2007]</p>
    <p>- Ráđđehusa bajimus ulbmil gonagasreappá
                        hálddašeamis lea nu bures go vejolaš ráddjet
                        gonagasreappá leavvama Norgga mearraguovlluide
                        ja sihkkarastit ahte gonagasreabbámáddodat lea
                        nu uhcci go vejolaš gávpeguovlluid olggobealde,
                        dadjá guolástus- ja riddoministtar Helga
                        Pedersen.</p>
    <section>
      <p type="title">Sámediggi ja guollefanas- veaga
                        struktuvrapolitihkka</p>
    </section>
    <p>[16.03.2007]</p>
    <p>Ráđđehus lea odne almmuhan
                        stuorradiggedieđáhusa nr. 21 guollefanasveaga
                        struktuvrapolitihkka birra. Sámedigge-
                        presideanta Aili Keskitalo lea
                        preassadieđáhusas moaitán Ráđđehusa og lea
                        bidjan ovdan dieđáhusa almmá joatketkeahttá
                        ráđđadallamiid Sámediggi ja Guolástan- ja
                        riddodepargemeantta gaskka. Son čujuha maiddái
                        ahte departemeanta ii leat čielggadan man
                        láhkái árvaluvvon doaibmabijut váikkuhit sámi
                        vuoigat- vuođaide guolleriggodagaide
                        mearas.</p>
    <section>
      <p type="title">Preassafáktatelefuvdna</p>
    </section>
    <p>[11.02.2007]</p>
    <p>Vuosárgga guovvamánu 12. b. rájes álggaha
                        Guolástus- ja riddodepartemeanta
                        preassafáktavuorroortnega bargoáiggis. Preassa
                        galgá dušše geavahit telefonnummara 22 24 66 99
                        gaskal 08.00 ja 15.45 árgabeivviid.</p>
    <section>
      <p type="title">Svalbárdda mearrajohtalusa
                        oadjebasvuođa nannen</p>
    </section>
    <p>[01.12.2006]</p>
    <p>Arvat doaibmabijut leat juo biddjojuvvon
                        johtui ja galget biddjojuvvot johtui vai
                        sihkkarastet mearrajohtalusa oadjebasvuođa
                        Norgga fávlliin. Ráđđehusa
                        davve­guovlostrategiijii gullevaš deaŧalaš
                        oassi lea Svalbárdda biras čázádaga johtalusa
                        oadjebasvuohta. Ráđđehus dainna lágiin áigu
                        dievvasii buoridit davveguovlluid
                        mearrajohatalusa oadjebasvuođa, ii duššefal
                        Norgga fávlliin, muhto maiddái
                        Svalbárddage.</p>
    <section>
      <p type="title">Ođđa jiekŋagierdi
                        dutkanskiipa</p>
    </section>
    <p>[01.12.2006]</p>
    <p>Ráđđehus áigu čielggadit makkár dárbu lea
                        ođđaáigásaš dutkanskiippaide mat sáhttet
                        doaibmat guhkkin davvin. Dakkár skiipa sáhttá
                        háhkat dieđuid vuođđun politihkalaš
                        mearrádusaide ja davveguovlluid hálddašeapmái.
                        Dás lea sáhkan petroleumealáhusa ja
                        guolástusealáhusa ovddideapmi, ja maiddái
                        davveguovlluid birrasa, dálkkádaga ja
                        resurssaid bearráigeahčču ja buoret
                        ipmárdus.</p>
    <section>
      <p type="title">Carsten Smith jođiha lávdegotti mii
                        galgá čielggadit sámiid ja earáid vuoigatvuođa
                        guolástit mearas Finnmárkku
                        olggobealde</p>
    </section>
    <p>[30.06.2006]</p>
    <p>Finnmárkkulága meannudeami oktavuođas
                        ávžžuhuvvui Ráđđehus čielggadit gažaldaga das
                        makkár vuoigatvuođat sámiin ja earáin leat
                        guolástit mearas Finnmárkku olggobealde.
                        Finnmárkkuláhka gieđahallá Finnmárkku
                        eatnamiid, jávrriid ja čázádagaid geavaheami ja
                        dáid resurssaid vuoigatvuođaoamasteami. Láhka
                        ii válddahala mearraguolásteami.</p>
    <section>
      <p type="title">Vieris ávdnasiid ja ekovuogádagaid
                        geahčču nannejuvvo</p>
    </section>
    <p>[31.03.2006]</p>
    <p>Ráđđehus áigu nannet mearrabirrasiid
                        ekovuogádagaid ja vieris ávdnasiid geahču.
                        Barentsábi hálddašanplánas ráđđehus árvala
                        ásahit ráđđeaddi joavkku, mii goziha
                        Barentsábi, ja man Mearradutkaninstituhtta
                        jođiha.</p>
    <section>
      <p type="title">Ráđđehus ásaha
                        birasriskaforuma</p>
    </section>
    <p>[31.03.2006]</p>
    <p>Ráđđehus almmuha Barentsábi hálddašanplánas,
                        ahte ásahuvvo birasriskkaid ovttasbargoforum,
                        man bargu laktása dán áhpeguovllu fáhkka
                        nuoskkideapmái. Ráđđehus hálida dan láhkai
                        nannet birasriskkaid árvvoštallanbarggu.
                        Riddodoaimmahat jođiha foruma ja dasa
                        oassálastá viiddis joavku relevánta almmolaš
                        ásahusaid.</p>
    <section>
      <p type="title">Ovttamielalašvuohta norgga-ruošša 2006
                        earresoahpamuša hárrái</p>
    </section>
    <p>[14.11.2005]</p>
    <p>Doaimmat vealtat lobihis dorskebivdimis
                        Barentsábis ledje guovddáš fáttat norgga-ruošša
                        seahkalas guolástuskommišuvnna. – Mun lean
                        duhtávaš go guolástuskommišuvdna lea vuoruhan
                        dán barggu ja ahte Norga ja Ruošša leaba šaddan
                        ovttaoaivilii bidjat eanet doaimmaid johtui vai
                        váttisvuohta nohká, lohká guolástus- ja
                        riddoministár Helga Pedersen.</p>
  </body>
</document>
