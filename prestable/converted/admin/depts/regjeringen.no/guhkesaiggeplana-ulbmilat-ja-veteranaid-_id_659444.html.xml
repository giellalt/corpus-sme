<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Guhkesáiggeplána ulbmilat ja veteránaid doaimmat nannejuvvojit - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>1254</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fd/pressesenter/pressemeldinger/2011/guhkesaiggeplana-ulbmilat-ja-veteranaid-.html?id=659444</origFileName>
    <parallel_text location="nar-malene-for-langtidsplanen-og-veteran.html_id=659444" xml:lang="nob"/>
    <parallel_text location="komm-pressemelding-1.html_id=657051" xml:lang="nno"/>
    <parallel_text location="nok-268-billion-to-rural-and-regional-po.html_id=657051" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 17.10.2011 </p>
    <p xml:lang="kal">Nr.: 33/2011 </p>
    <section>
      <p type="title">Guhkesáiggeplána ulbmilat ja veteránaid
                    doaimmat nannejuvvojit</p>
    </section>
    <p>
      <em type="italic">Ráđđehus árvala 40,5 miljárdda kruvnnu
                    sturrosaš suodjalusbušeahta čađahit 
                    Suodjalusa guhkesáiggeplána. – Dát lea dehálaš
                    sihkkarastit bistevaš dássejuvvon doaimmaid 
                    Suodjalusas, deattuha suodjalusministtar Grete
                    Faremo.</em>
    </p>
    <p>Guhkesáiggeplána 2009 – 2012 ulbmiliid lea
                    vejolaš ollašuhttit 895 miljovnna kruvnnu
                    sturrosaš  juolluduslassánemiin ja Suodjalusa
                    siskkáldas resursageahpedemiin mii dahká 1 260
                    miljovnna kruvnnu.  Jagi 2012 lasihuvvo
                    suodjalusbušeahtta 672 miljovnna kruvnnuin
                    juolluduslassánemiin, beavttálmahttindoaimmaid
                    ja  organisašuvdnadoaimmaid bokte.
                    Guhkesáiggeplána ulbmiliid čađaheapmi ja
                    easttadandoaimmaid nannen ja veteránaid
                    vuoigatvuođat vuoruhuvvojit juolluduslassánemiid
                    bokte.</p>
    <p><em type="italic">Eanet ovttasbargu gaskal ráđđehusa ja
                    suodjalusa</em>    
                    -Sihke ráđđehus ja Suodjalus leaba čuvvon
                    lohpádusaid mearriduvvon suodjalusplánas  maid
                    Stuoradiggi dohkkehii jagi 2008.  Mii leat
                    árvalan bušeahta guhkesáiggiplána 2009 – 2012
                    váldoulbmiliid eavttuid mielde, ee. ahte guhkit
                    áigái doalahit dássedeattu gaskal bušeahta,
                    doaimmaid ja suodjalusnávccasetemiid, muitala
                    suodjalusministtar Grete Faremo.</p>
    <p>Bušeahttalassáneapmi geavahuvvo Suodjalusa
                    guhkesáiggeplána vuoruhuvvon doaimmaide, nugo
                    bargiidveaga lasihit, eanet hárjehallamat, stuorra
                    dálvehárjehallan Davvi-Norggas ja ođđa rusttegiid
                    oastit nugo fatnasiid, helikopteriid ja
                    fievrridangirdiid.</p>
    <p>Ráđđehus evttoha vel juolluduslassáneami
                    buoridit ortnegiid mat gusket iežamet
                    veteránaide.  Buoret buhtadusortnega sidjiide
                    geat leat lápmašuvvan ovdal  jagi 2010,
                    buorebut čuovvolit sin geat bohtet ruoktot
                    soahteriikkain ja vuogádaga álggahit mii galgá
                    áimmahuššat veteránaid.</p>
    <p>-Dássálagaid jotkkolaš suodjalusnuppástuhttimiin
                    fuolaha Suodjalus buriid bohtosiid juohke beaivvi
                    sihke ruovtturiikkas ja olgoriikkas. Oppalohkkái
                    addá bušeahttalassáneapmi vuođu buoridit Suodjalusa
                    doaibmannávccaid, lohká Faremo.</p>
    <p><em type="italic">Ekonomalaš vuoruheapmi
                    ollašuhttojuvvo</em>
                    Ráđđehus árvala lasihit juolludusa Suodjalusa
                    guhkesáiggiplána čuovvoleapmái 283 miljovnna
                    kruvnnuin jagi 2011 sáldejuvvon bušeahta ektui ja
                    ollašuhttá lohpádusaidis ahte lasihit 895 miljovnna
                    kruvnnu áigodagas 2009 – 2012. 
                    Suodjalussuorgi ollašuhttá de ieš
                    guhkesáiggišiehtadusa iežas oasi  siskkáldas
                    beavttálmahttin-  ja
                    organisašuvdnadoaibmabijuiguin 315 miljovnna
                    kruvnnu ovddas jagi 2012 ja geahpeda dalle
                    plánaáigodaga njealji jagis oktiibuot 1 260
                    miljovnna kruvnnu.</p>
    <p>Ráđđehus evttoha maiddái ain vuoruhit veteránaid
                    doaibmabijuid 59 miljovnna kruvnnuin eanet go
                    sáldejuvvon 2011 bušeahtas.  Sierra
                    buhtadusortnega juolluduslassánemiin leat
                    bušeahttaevttohusas olu doaibmabijut bargiid várás,
                    ovdal go vulget olgoriikii, go leat olgoriikkas ja
                    go máhccet fas ruoktot.</p>
    <p><em type="italic">Bušeahttafáktat</em>
                      
                    Jagi 2012 Suodjalusbušeahtta evttohuvvo lasihuvvot
                    1 315 miljovnna kruvnnuin jagi 2011 sáldejuvvon
                    bušeahta ektui.  Netto ollislaš
                    juolluduslassáneapmi dahká 257 miljovnna kruvnnu
                    (0,65 proseantta) ja reasta 1 058 miljovnna kruvnnu
                    lea hadde- ja bálkálassáneamit ja eará teknihkalaš
                    rievdadusat.</p>
    <p>Ollislaš juolludusrievdadusat:</p>
    <list>
      <p type="listitem">Guhkesáiggiplána čuovvoleapmái lasihuvvo 283
                      miljovnna kruvnnu</p>
      <p type="listitem">Veteránaid buhtadusortnegii juolluduvvo 59
                      miljovnna kruvnnu</p>
      <p type="listitem">Sisaboađut unniduvvojit 85 miljovnna
                      kruvnnuin netto, ja seamma olu golut, ee. go
                      Joint Warfare Centre gárvvisteapmi 2011:s
                      mielddisbuktá uhcit refušuvnnaid NATO:s.</p>
    </list>
    <p>Doaibmabušehttii árvaluvvo 30 510 miljovnna
                    kruvnnu, ollislaš lassáneapmi lea 410 miljovnna
                    kruvnnu. Ollislaš investerenbušehttii árvaluvvo 10
                    053 miljovnna kruvnnu, 153 miljovnna kruvnnu uhcit
                    go ovdal.  Sivvan geahpedeapmái lea ee. go
                    lágideaddjit eai leat doallan plánejuvvon
                    áigemeriid rusttegiid fievrridemiid oktavuođas ja
                    ahte Joint Warfare Centre gárvvistuvvo jagi 2011.
                    Árvaluvvo  lasihit juolludusa 171 miljovnna
                    kruvnnuin našunála huksenprošeavttaide.</p>
    <p><em type="italic">Hærenii 5 540 miljovnna kruvnnu
                    juolludus</em>
                    Árvaluvvon juolluduslassáneapmi ja siskkáldas
                    resurssaid geahpedeamit buoridit Hæren bušeahta
                    oktiibuot 183 miljovnna kruvnnuin. 
                    Guhkesáiggiplána áigodagas oažžu Hæren lasihuvvot
                    iežas jahkásaš juolludusa 326 miljovnna kruvnnuin.
                    Dát mearkkaša ahte hárjehallamat ja bargoveahka
                    vuoruhuvvojit brigadevuogádagas.  Hæren
                    bargiid lohku lassána sullii 60 proseantta
                    áigodagas 2006 – 2012.</p>
    <p><em type="italic">Mearrasuodjalussii 3 416 miljovnna kruvnnu
                    juolludus</em>
                    Árvaluvvon juolluduslassáneapmi ja siskkáldas
                    resurssaid geahpedeamit lasihit Mearrasuodjalusa
                    bušeahta oktiibuot 105 miljovnna kruvnnuin. 
                    Guhkesáiggiplána áigodagas lassána Mearrasuodjalusa
                    jahkásaš juolludus 250 miljovnna kruvnnuin. Dát
                    mearkkaša ahte doaimmat Mearrasuodjalusas lassánit
                    jagi 2011 ektui. Ođđa fatnasiid oastimat
                    mielddisbuktet ođđaáigásaš ja beaktilis
                    mearrasuodjalusa mas leat doaibmannávccat ja mii
                    dávjjibut borjjasta davviguovlluin.</p>
    <p><em type="italic">Áibmosuodjalussii  4 103 miljovnna
                    kruvnnu juolludus</em>
                    Árvaluvvon juolluduslassáneapmi ja siskkáldas
                    resurssaid geahpedeamit lasihit Áibmosuodjalusa
                    bušeahta oktiibuot 84 miljovnna kruvnnuin. 
                    Guhkesáiggiplána áigodagas lassána Áibmosuodjalusa
                    jahkásaš juolludus 121 miljovnna kruvnnuin. 
                    C-130J fievrridangirdit galget ostojuvvot. NH-90
                    helikopterat galget vuostáiváldot ja
                    doaibmagoahtit. Helikopter bargoveahka galgá
                    nannejuvvot.  Soahtegirdiid, maritiibma
                    vákšungirdiid ja elektronalaš soahtegirdiid
                    doaimmat galget jotkojuvvot, erenoamážit
                    girdindoaimmat davviguovlluin.</p>
    <p><em type="italic">Ruovttusuodjalussii 1 109 miljovnna kruvnnu
                    juolludus</em>
                    Árvaluvvon juolluduslassáneapmi  ja siskkáldas
                    resurssaid geahpedeamit lasihit 
                    Ruovttusuodjalusa bušeahta oktiibuot 54 miljovnna
                    kruvnnuin.  Uhcimus 50 proseantta
                    nanosmahttin- ja čuovvolanmilitearaveagas galgá
                    jahkásaččat hárjehallat jagi 2012 rájes
                    guhkesáiggiplána eavttuid mielde, 38 proseantta
                    lassáneapmi sáldejuvvon 2011 bušeahta ektui. 90
                    proseantta militearaveagas galgá hárjehallat, nugo
                    ovdalis jagiid, ja Reine-klássa borjjasteamit
                    joatkašuvvet jagi 2011-dási mielde.</p>
    <p><em type="italic">Riddobearráigehččui  993 miljovnna
                    kruvnnu juolludus</em>
                    Árvaluvvon juolluduslassáneapmi ja siskkáldas
                    resurssaid geahpedeamit lasihit Riddosuodjalusa
                    bušeahta oktiibuot 6 miljovnna kruvnnuin. 
                    Fanasstruktuvra ođasmahttojuvvo, ja
                    Riddobearráigeahčču oamasta de 14 fatnasa jagi
                    2012. Dál vuoruhuvvojit ođđa fatnasiid
                    borjjasteamit áhpeguovlluin olgolis mearas, ja
                    ráđđehusa davviguovlluidáŋgiruššamat. 
                    Bearráigeahččandoaimmat joatkašuvvet jagi 2011-dási
                    mielde, sihke siskelis ja olgolis mearas.</p>
    <p><em type="italic">Norgga olgoriikka soahtevehkii 1 234
                    miljovnna kruvnnu juolludus</em>
                    Bušeahtta Norgga olgoriikka soahtevehkii árvaluvvo
                    joatkkašuvvat seammá dásis go sáldejuvvon jagi 2011
                    bušeahtta.  Soahteveahka galgá veahkehit
                    afganistanlaččaid vai sii nákcejit oaččuhit áigái
                    stáđisvuođa ja  sihkkarvuođa iežaset riikkas.
                    Dát dahká de vejolažžan rievdadit soahteveaga ja
                    dađistaga geahpedit norgga soahteveahkaoasi 
                    jagi 2014 rádjai.  Gáibideaddji sihkkarvuođa
                    doaibmabijut vuoruhuvvojit hui bajás. 
                    Ráđđehus árvvoštallá dađistaga ON-jođihuvvon
                    soahteveahkadárbbuid.</p>
    <p><em type="italic">Veteránaid buhtadusortnegii 110 miljovnna
                    kruvnnu juolludus</em>
                    Ráđđehus árvala 110 miljovnna kruvnnu joatkit
                    sierra buhtadusortnega veteránaide geat leat šaddan
                    gillát psykalaččat olgoriikkasođiid geažil 1978
                    rájes  ođđajagimánu 1.beaivvi 2010 rádjái. Dát
                    lea 59 miljovnna eanet go sáldejuvvon 2011
                    bušeahtta ektui. Dasa lassin árvala Ráđđehus
                    viiddidit  buhtadusortnega ahte máksojuvvo 65G
                    jos lea šaddan 100 proseantta bargonávccaheapmin
                    psykalaš gillámušaid geažil ja jos deavdá daid
                    seammá láhkavuođustuvvon objektiivvalaš
                    vástideaddji  gáibádusaid.</p>
    <p><em type="italic">Veteránaid doaibmaplánii 30 miljovnna
                    kruvnnu juolludus</em>
                    Ráđđehus árvala várret 30 miljovnna kruvnnu ođđa
                    doaimmaide mat galget áimmahuššat iežamet
                    veteránaid.  Ruđat galget veahkehit olles
                    Suodjalussuorggi  vuogádaga áimmahuššat
                    veteránaid – »uksa sisa”, ja ruhtadit deaivvademiid
                    ja bearaščoahkkanemiid.  Doaibmaplána »I
                    tjeneste for Norge” sisttisdoallá 126 doaibmabiju
                    ja suodjalussuorgi galgá gozihit sullii 80, ja
                    doaibmabijut leat bures juo boahtán johtui.</p>
    <p><em type="italic">Suodjalusa kulturdoaimmaide  246
                    miljovnna kruvnnu juolludus</em>
                    Suodjalusa musihkka vuoruhuvvo stuorit juolludusain
                    mii lea 5 miljovnna kruvnnu jagi 2012, ja smávit
                    korpsat vuoruhuvvojit, ja dasa lassin oažžu
                    suodjalusmusihkka Norsk military Tattoo 2,5
                    miljovnna kruvnnu 2012:s.</p>
    <p><em type="italic">Suodjalusa birasdoaimmaide 295 miljovnna
                    kruvnnu juolludus</em>
                    Ráđđehus pláne 2012:s geavahit 72 miljovnna kruvnnu
                    máhcahit Hjerkinn báhčinšillju siviila doaimmaide
                    ja čorget 14 heaittihuvvon báhčinšillju,  6
                    miljovnna lasáhus jagi 2011 ektui.  Dasto
                    plánejuvvo geavahit  70 miljovnna kruvnnu
                    čorget nuoskidemiid mearabotnis Ramsund:s, 57
                    miljovnna lasáhus jagi 2011 ektui.  Plánejuvvo
                    maiddái geavahit oktiibuot 153 miljovnna kruvnnu
                    doaibmiguoskevaš divodemiide ja liggenguovddážiid
                    investeremiidda jagi 2012:s, 126 miljovnna lasáhus
                    jagi 2011 ektui.</p>
    <p><em type="italic">Gálvoinvesteremiidda 8 059 miljovnna kruvnnu
                    juolludus</em>
                    Ráđđehusa árvalus mearkkaša ahte guhkesáiggiplána
                    eavttuid mielde lea ain dárbu vuoruhit
                    gálvoinvesteremiid ja suodjalussuorggi
                    ođasmahttimiid.  Juolludus geahpeduvvo
                    ollislaččat 250 miljovnna kruvnnuin  2012:s,
                    ja váldosivvan dasa leat maŋŋonan gálvolágideamit.
                    Jagi 2012 gálvoinvesterenruđat geavahuvvojit
                    ollašuhttit daid prošeavttaid gos gálvolágideamit
                    leat álggahuvvon, ee.  ruhtadit Skjold-klássa
                    fatnasiid, ođđa maritiibma helikopteriid,
                    artilleriija ja panservuojániid, ja ULA-klássa
                    čáhcevuolefatnasiid ođasmahttimiid, F-16
                    soahtegirdiid ja P3 Orion maritiibma
                    vákšungirdiid.  Dasto leat háhkagoahtán
                    njeallje F-35 soahtegirdi  hárjehallamiid
                    várás, ja diŋgonproseassa dáidda lea juo
                    álggahuvvon.</p>
    <p><em type="italic">Huksehusaid ja ráhkadusaid investeremiidda 1
                    994 miljovnna kruvnnu juolludus</em>
                    Juolludusrámma oktiibuot 1 778 miljovnna kruvnnu
                    árvaluvvo našunála opmodagaide, huksehusaide 
                    ja ráhkadusaide (EBA) jagi 2012, ja lassáneapmi lea
                    171 miljovnna kruvnnu jagi 2011 sáldejuvvon
                    bušeahta ektui.  Juolludussii gusket ee.
                    gárvvistit Suodjalusa váldodoaimmahusa Reitanis,
                    ásahišgoahtit helikopterguovddáža Beardugoržžis,
                    ásahit gulahallan- ja diehtojuohkinteknologalaš
                    guovddáža Jørstadmoenii, viesut ja soahtebálvváid
                    orrunbáikkit ja báhčin- ja hárjehallanšillju
                    Siskkit Romssas ja guokte ođđa rádjavákta stašuvnna
                    hukset Nuorta-Finnmárkui.</p>
    <p>NATO-siskkáldas struktuvrra investeremiidda lea
                    juolludus oktiibuot 216 miljovnna kruvnnu ja lea
                    ollislaččat geahpeduvvon 74 miljovnna
                    kruvnnuin.  Sivvan geahpedeapmái lea ahte
                    Joint Warfare Centre lea gárvvistuvvon jagi 2011 ja
                    dán prošektii eai leat šat báhcán olu mávssekeahtes
                    golut.</p>
  </body>
</document>
