<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ovddasvástádussuorggit - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>640</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/fad/departemeanta/ovdasiidu.html?id=364</origFileName>
    <parallel_text location="ansvarsomraader.html_id=364" xml:lang="nob"/>
    <parallel_text location="ansvarsomrade.html_id=364" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ovddasvástádussuorggit</p>
    </section>
    <p>Ođasmahttin-, hálddahus- ja girkodepartemeanta
                    (FAD) lea oktiiheivehalli departemeanta Ráđđehusa
                    ođasmahttinbarggus. Departemeantta
                    ovddasvástádussii gullet maiddái:</p>
    <p><em type="italic">Nationála IKT-politihkka</em>
                    FAD galgá váikkuhit dasa ahte almmolaš eiseválddit
                    ráhkadit dakkár IKT-čovdosiid mat leat
                    bevttolaččat, mat oskkáldasat doibmet ja mat leat
                    olbmuide álkit geavahit. Departemeanta galgá
                    čielggadit ja čuovvolit mo ođđa teknologiija ja
                    lassáneaddji IKT-geavaheapmi váikkuhit servodahkii
                    ja mo dat bohciidahttet ođđa vejolašvuođaid ja
                    dárbbuid nuppastahttimiidda. </p>
    <p><em type="italic">Gilvopolitihkka</em>
                    Gilvopolitihkain galgá FAD váikkuhit eanet
                    árvoháhkamii geavaheaddjiide ja ealáhusaide
                    buorrin, ja dasa ahte gilvodeasttat doarvái
                    fuolahuvvojit buot politihkkasurggiin. Gilvoláhka,
                    láhka almmolaš háhkamiid birra ja láhka almmolaš
                    doarjaga birra leat guovdilis bargoneavvut
                    gilvopolitihkas. </p>
    <p><em type="italic">Stáhta
                    bargoaddipolitihkka</em>
                    Dainnago FADas lea ovddasvástádus stáhtabargiid
                    bálká- ja bargoeavttuin, de galgá FAD
                    sihkkarastit     
                    searvadeaddji ja movttiidahtti bargiidpolitihkka.
                    FAD hálddaša ja ovddida lágaid, dahká
                    riikkaviidosaš ja bajimus tariffašiehtadusaid ja
                    dahká njuolggadusaid ja vel rápmaeavttuid stáhta
                    bargiid- ja bargoaddipolitihka várás. FAD galgá
                    leat hoahpuheaddji, rávvejeaddji ja veahkeheaddji
                    go lea sáhka rievdadeamis ja
                    organisašuvdnaovddideamis hálddahusas,
                    bargiidáššiin ja jođiheaddjiovddideamis
                    stáhtas.</p>
    <p><em type="italic">Huksen- ja
                    opmodatpolitihkka</em>
                    FADas lea bajimus ovddasvástádus dan huksen- ja
                    opmodatpolitihkas mii gullá stáhta siviila suorgái.
                    Stáhta huksenlágádus (Statsbygg) doaibmá stáhta
                    hukseheaddjin ja dat hálddaša stuorra oasi buot
                    stáhta opmodagain. FAD galgá Stáhta huksenlágádusa
                    bokte fuolahit heivvolaš visttiid stáhta sierranas
                    doaimmahusaide. Olámudduvuohta, biras,
                    arkitektonalaš kvalitehta ja kulturhistorjjálaš
                    árvvut leat dehálaš iešvuođat maidda biddjojuvvo
                    deaddu.  </p>
    <p><em type="italic">Sámit ja nationála
                    unnitlogut</em>
                    FADas lea sámepolitihka olis ovddasvástádus das
                    ahte sámi beroštumiid vuhtiiváldin lea mielde
                    politihka hábmemis buot áššáigullevaš surggiin. FAD
                    oktiiordne ja oktiiheivehallá oktavuođa
                    Sámedikkiin. Nationála unnitlogut, kvenat,
                    juvddálaččat, vuovdesuopmilaččat,
                    rom-álbmot/sigøynárat ja románi-álbmot/táhterat
                    galget vuhtiiváldojuvvot daid ulbmiliid mielde mat
                    leat Eurohparáđi rápmakonvenšuvnnas nationála
                    unnitloguid suodjaleami birra ja Unnitlohkogielaid
                    lihtus.</p>
    <p><em type="italic">Girkopolitihkka</em>
                    Girkopolitihkka galgá fuolahit organisatoralaš ja
                    ekonomalaš rápmaeavttuid Norgga Girkui nu ahte dat
                    sáhttá leat ja doaibmat dovddasteaddji,
                    vuolggaheaddji, bálvaleaddji ja rabas
                    álbmotgirkun.</p>
    <p><em type="italic">Hálddašanpolitihkka</em>
                    FADas lea ovddasvástádus hálddašanpolitihkas, mii
                    lea stáhtii vuođđu go dat vállje
                    organisašuvdnahámiid ja čielggadanbargovugiid. Dát
                    galget sihkkarastit demokráhtalaš stivrejumi ja
                    buori áššemeannudeami. Stáhta gulahallanpolitihkain
                    galgá FAD váikkuhit dasa ahte stáhta bures
                    gulahallá ássiiguin, ealáhusaiguin ja
                    preassain.</p>
    <p><em type="italic">Personsuodjalus</em>
                    Dannego FADas lea ovddasvástádus
                    peršonsuodjaluspolitihka osiin, de galgá FAD
                    lágidit dakkár servodaga mas ássit sáhttet luohttit
                    dasa ahte čiegos dieđut eai almmuhuvvo daidda
                    geaidda dat eai galgga. </p>
    <p><em type="italic">Fylkkamánnet</em>
                    Fylkkamánne lea stáhta bajimus ovddasteaddji
                    fylkkas ja lea hálddahuslaččat FADa vuollásaš.
                    Departemeanttas lea váldoovddasvástádus lágidit,
                    sihkkarastit ja dárkkistit stivrenvuogádagaid
                    kvalitehta, das lea váldoovddasvástádus
                    organisašuvdnaovddideamis ja váldoovddasvástádus
                    ámmáhiid rápmaeavttuin. Fylkkamánne čađaha
                    bargamušaid 12 departemeantta ovddas ja juohke
                    departemeanttas lea fágalaččat eanet váldi go
                    ámmáhiin áigeguovdilis fágasurggiin. FADas lea
                    bajimus ovddasvástádus regionála stáhtahálddašeami
                    organiseremis ja juohkimis. </p>
    <p><em type="italic">Politihkalaš bellodagat</em>
                    FADas lea ovddasvástádus doarjagiin politihkalaš
                    bellodagaide ja daidda gulli lágas. Láhka
                    sisttisdoallá earret eará politihkalaš bellodaga
                    registarastima eavttuid ja daid
                    álmmolašvuođagáibádusaid mat gullet bellodagaid
                    rehketdoaluide. </p>
    <p>Ođasmahttin-, hálddahus- ja girkodepartemeanta
                    ásahuvvui ođđajagimánu 1. beaivvi 2010. FAD lea
                    Gonagaslaš Hoava oktavuođadepartemeanta.
                    Departemeanttas lea ovddasvástádus arvat stáhtalaš
                    oktasašbálvalusain mat gullet namuhuvvon
                    politihkkasurggiide. FADas lea ovddasvástádus
                    čuovvovaš vuolleetáhtaid stivremis:</p>
    <list>
      <p type="listitem" xml:lang="nob">Hálddahusa ja IKTa direktoráhta (Direktoratet
                      for forvaltning og IKT (Difi))</p>
      <p type="listitem">Stáhta huksenlágádus (Statsbygg)</p>
      <p type="listitem">Departemeanttaid bálvalusguovddáš</p>
      <p type="listitem">Dáhtabearráigeahčču</p>
      <p type="listitem">Gilvobearráigeahčču</p>
      <p type="listitem">Bismagodderáđit</p>
      <p type="listitem">Praktihkalaš-teologalaš seminára</p>
      <p type="listitem">Girkoráđđi</p>
      <p type="listitem" xml:lang="nob">Nidarosa Duopmogirku Ovddeštanbarggut
                      (Nidaros Domkirkes Restaureringsarbeider)</p>
      <p type="listitem" xml:lang="nob">Čuvgehuslágádusa foanda (Opplysningsvesenets
                      fond)</p>
      <p type="listitem">Gáldu – Álgoálbmotvuoigatvuođaid
                      gelbbolašvuođaguovddáš</p>
      <p type="listitem">Boazodoalu riikkaidgaskasaš fága- ja
                      gaskkustanguovddáš</p>
    </list>
  </body>
</document>
