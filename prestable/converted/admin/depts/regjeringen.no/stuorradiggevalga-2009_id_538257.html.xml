<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámediggeválga - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>347</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/krd/kampanjer/valga-portal/stuorradiggevalga-2009.html?id=538257</origFileName>
    <parallel_text location="sametingsvalg.html_id=538257" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">
                  Sámediggeválga</p>
    </section>
    <p>Sámediggeválgga válgabeaivi lea čakčamánu 14.
                  beaivi 2009. 204 gielddas dahje suohkanis lea válga
                  sotnabeaivvi čakčamánu 13 beaivvi ge. 
                  Geahča daid gielddaid dahje suohkaniid visogovalaš
                  logahallama main válga dollojuvvo ovtta beaivvi ja
                  main válga bistá guokte beaivvi.</p>
    <p>Eanet dieđuid Sámediggeválgga birra oaččut dás:
                  www.samediggi.no
                  .</p>
    <section>
      <p type="title">
                      Jienastanvuoigatvuohta ja jienastuslohku</p>
    </section>
    <p>Dus ferte leat jienastanvuoigatvuohta ja don
                      fertet leat girjejuvvon jienastuslohkui jus
                      galggat beassat jienastit.</p>
    <section>
      <p type="title">
                      Legitimašuvdna</p>
    </section>
    <p>Láhkaásahus Sámediggeválgga birra gáibida ahte
                      juohke jienasteaddji guhte lea vieris
                      jienastagaid vuostáiváldái, galgá duođaštit gii
                      son lea. Danne berret legitimašuvnna váldit
                      mielde go áiggut jienastit, ii leat doarvái
                      muitalit iežat nama ja riegádanbeaivvi.</p>
    <section>
      <p type="title">
                      Válgakoarta</p>
    </section>
    <p>Buot jienasteaddjiide sádde Sámediggi
                      válgakoartta poasttas. Válgakoarta ráhkaduvvo
                      Sámedikki jienastuslogu ja álbmotregistara
                      dieđuid vuođul mat muitalit man gildii dahje
                      suohkanii jienasteaddjit ledje girjejuvvon ássin
                      geassemánu 30. beaivvi válgajagi. Dát čujuhus dat
                      mearrida man válgabiirres dus lea
                      jienastanvuoigatvuohta.</p>
    <section>
      <p type="title">
                      Ná don jienastat válgabeaivvi</p>
    </section>
    <p>Válgabeaivi lea vuosárga čakčamánu 14. beaivi.
                      Ollu suohkanat lágidit válgga maiddái
                      sotnabeaivvige čakčamánu 13. beaivvi.
                      Válgabeaivvi lea dušše 47 gielddas dahje
                      suohkanis vejolaš jienastit.</p>
    <section>
      <p type="title">
                      Ná don jienastat ovddalgihtii</p>
    </section>
    <p>Ođđa ortnet dán jagi: Don beasat jienastit
                      suoidnemánu 1. beaivvi rájes jus dus ii leat
                      vejolaš jienastit ovddalgihttii dábálaš
                      jienastanáigodagas, ii ge válgabeaivvi. Don
                      fertet oktavuođa váldit iežat gildii dahje
                      suohkanii ja soahpat jienastanáiggi. Dábálaš
                      áigodat ovddalgihtii jienastit álgá borgemánu 10.
                      beaivvi ja bistá čakčamánu 11. beaivvi lohppii.
                      Don sáhtát ovddalgihtii jienastit man fal
                      gielddas dahje suohkanis miehtá riikka. Muitte
                      legitimašuvnna váldit mielde!</p>
  </body>
</document>
