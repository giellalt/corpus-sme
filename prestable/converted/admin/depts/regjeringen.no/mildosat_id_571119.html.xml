<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Mildosat - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>763</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/md/Dokumeanttat/Johtocalus/2009/T-209-Plana--ja-huksenlaga-oa-planaoasi-fapmuibidjan/Mildosat.html?id=571119</origFileName>
    <parallel_text location="vedlegg.html_id=571119" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>T-2/09 Plána- ja huksenlága ođđa plánaoasi fápmuibidjan </p>
    <section>
      <p type="title">Geassemánu 27. b. 2008 mannosaš
                láhka nr. 71 plánema ja huksenáššemeannudeami birra
                (plána- ja huksenláhka) (plánaoassi) boahtá fápmui
                suoidnemánu 1. b. 2009.</p>
    </section>
    <section>
      <p type="title">Mildosat</p>
    </section>
    <p>Láhka 2008-06-27-71 plánema ja huksenáššemeannudeami birra (plána- ja huksenláhka) (plánaoassi).   pdf (Mearrádusat mat bohtet fápmui suoidnemánu 1. b. 2009)  </p>
    <section>
      <p type="title">LÁHKA 1985-06-14 nr 77 Plána- ja
                  huksenláhka.</p>
    </section>
    <p>Dat mearrádusat kapihttaliin I – VIIa mat eai fámohuhttojuvvo suoidnemánu 1. b. 2009 rájes: </p>
    <section>
      <p type="title">§ 6. Láhkaásahus</p>
    </section>
    <p>  Departemeanta sáhttá addit láhkaásahusa dán lága mearrádusaid čađaheapmái ja ollisteapmái, dás maiddái áigemeriid birra plána- ja huksenáššiid muhtun osiid áššeráhkkaneami ja meannudeami oktavuođas, ja váiddameannudeami birra ja áigemeriid rihkkuma váikkuhusaid birra. Departemeanta sáhttá láhkaásahusas maiddái mearridit spiehkastagaid áigemearrenjuolggadusaid birra. </p>
    <p>Rievdaduvvon cuoŋománu 25. b. 2003-mannosaš lágain nr. 26, geahča dan II (fámus suoidnemánu 1 b. 2003 cuoŋománu 25. b. 2003-mannosaš resolušuvnna nr. 488 vuođul). </p>
    <section>
      <p type="title">§ 21. Lonástus</p>
    </section>
    <p>Go areála huksekeahtes opmodat dahje stuorát oassi dakkár opmodagas várrejuvvo áigumušaide mat leat namuhuvvon § 25 nr. 3, 4, 7 ja 8 ja stáhta, fylkka ja gieldda visttiide ja hávde- ja urdnaávžžuide, ja opmodat ii 4 jagis muddejuvvo dahje várrejuvvo eará áigumušaide areálaoasis, de sáhttá eanaeaiggát (láigolaš) gáibidit buhtadusa árvvoštallama vuođul, dahje ahte bággolonástus čađahuvvo dalánaga, jus háldogáržžideapmi mielddisbuktá ahte opmodagain ii sáhte šat ávkkástallat gánnáhahtti láhkai. Go eatnamii lea huksejuvvon, de lea eaiggádis/láigolaččas seamma vuoigatvuohta go visttit leat jávkaduvvon. Rievdaduvvon geassemánu 20. b. 1986-mannosaš lágain nr. 37. </p>
    <section>
      <p type="title">§ 32. Dakkár massima buhtadus maid muddenplána ja
                  viessohuksenplána leat dagahan</p>
    </section>
    <p>  1. Jus muddenplána dahje viessohuksenplána mearrádusaid geažil huksenrájáid birra geaidnolinnjá siskkobealde dahje eará erenoamáš sivaid geažil opmodat billašuvvá viessosadjin, ii ge dainna sáhte ávkkástallat eará gánnáhahtti láhkai, de galgá gielda máksit buhtadusa árvvoštallama mielde muđuid go dat oamasta opmodaga § 43 vuođul. Seammá gusto go muddenplána mielddisbuktá ahte opmodat mii dušše sáhttá geavahuvvot eanadoalloáigumušaide, ii šat sáhte doaimmahuvvot gánnáhahtti láhkai. Luonddugáhttenguovlluid muddema oktavuođas dán lága vuođul, galgá gielda máksit buhtadusa árvvoštallama vuođul geassemánu 19. b. 1970-mannosaš lága nr. 63 luonddugáhttema birra §§ 20, 20 b ja 20 c vuođul. </p>
    <p>Buhtadusgáibádus galgá leat ovddiduvvon maŋimusat 3 jagi maŋŋágo muddenplána lea almmuhuvvon § 27-2 nr. 3 vuođul, dahje mearrádus § 28-1 nr. 2 vuođul lea almmuhuvvon dahje viessoplána lea almmuhuvvon § 28-2 viđát lađđasa vuođul. Jus eatnamii lea huksejuvvon, de lea eaiggádis (láigolaččas) seamma vuoigatvuohta go visttit leat jávkaduvvon. Jus nu leš, de galgá gáibádus leat ovddiduvvon maŋimusat 3 jagi maŋŋá dán áigemuttu. </p>
    <p>Buhtadusa massima ovddas mii lea šaddan dakkár muddenplána geažil, maid departemeanta dahje gielda ráhkada ja dohkkeha § 18 vuođul, galgá go eará ii leat mearriduvvon, stáhta máksit. </p>
    <p>2. Go opmodahkii huksejuvvo dakkár muddenplána dahje huksenplána vuođul, mii addá dasa mealgat buoret ávkkástallama go eará opmodagat guovllus, ja daid árvu dan geažil njiedjá mearkkašahtti láhkai, de sáhttet daid eaiggádat (láigolaččat) árvvoštallama vuođul oažžut buhtadusa vuosttažin namuhuvvon opmodaga eaiggádis. </p>
    <p>Buhtadussubmi ii sáhte biddjojuvvot stuorábun go dat árvostuorrun lea maid guoskevaš opmodaga buoret ávkkástallan mielddisbuktá, maŋŋágo leat gessojuvvon eret dat refušuvdnasupmit maid eaiggát (láigolaš) vejolaččat lea geatnegahttojuvvon máksit lága kap. IX mearrádusaid vuođul opmodaga ávkkástallama geažil. </p>
    <p>Buhtadusgáibádus ferte leat ovddiduvvon maŋimusat 3 mánu maŋŋágo huksenlohpi lea addojuvvon. Dakkár opmodaga eaiggát (láigolaš) mainna galgá ávkkástallojuvvot buoret vuogi mielde, sáhttá gáibidit ovddalgihtii árvvoštallama mearridit buhtadusgažaldaga go loahpalaš muddenplána dahje huksenplána lea ráhkaduvvon. Buhtadussubmi galgá máksojuvvot go huksenbarggut leat álggahuvvon, muhto áramusat 3 mánu maŋŋágo submi lea loahpalaččat mearriduvvon. Rievdaduvvon geassemánu 20. b. 1986-mannosaš lágain nr. 37. </p>
    <p>Láhkaásahus geassemánu 14. b. 1985-mannosaš plána- ja huksenlága nr. 77 njuolggadusaid ja geassemánu 27. b. 2008-mannosaš plána- ja huksenlága (plánaoasi) nr. 71 (pdf).   </p>
  </body>
</document>
