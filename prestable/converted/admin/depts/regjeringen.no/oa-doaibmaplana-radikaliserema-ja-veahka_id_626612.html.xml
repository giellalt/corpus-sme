<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ođđa doaibmaplána radikaliserema ja veahkaválddálaš ravdamearálašvuođa eastadeames - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>450</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dep/smk/preassaguovdda/pressemeldinger/2010/oa-doaibmaplana-radikaliserema-ja-veahka.html?id=626612</origFileName>
    <parallel_text location="handlingsplan.html_id=626612" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p>Preassadieđáhus , 01.12.2010 </p>
    <p>Nr.: 162/10 </p>
    <section>
      <p type="title">”Oktasaš oadjebasvuohta–
                    oktasaš ovddasvástádus”</p>
    </section>
    <section>
      <p type="title">Ođđa doaibmaplána radikaliserema ja
                    veahkaválddálaš ravdamearálašvuođa eastadeames</p>
    </section>
    <p>
      <em type="italic">– Mii láhččet vuođu govdadit bargat
                    eastadeames veahkaválddálaš ravdamearálaš guottuid
                    vai dat eai vuolggat duohta daguid. Ásaheames dili
                    vai álbmot dovdá oadjebasvuođa ja dorvvolašvuođa
                    lea vuođđudeaddji bargun juohke ráđđehussii, dadjá
                    stáhtaministtar Jens Stoltenberg.</em>
    </p>
    <p>Ráđđehus lea odne almmuhan ođđa plána  movt
                    eastadeames radikaliserema ja veahkaválddálaš
                    ravdamearálašvuođa. – Oktasaš oadjebasvuohta lea
                    min buohkaid oktasaš ovddasvástádus. Buohkaid geat
                    veahkaválddálašvuođain ja hirbmaválddálašvuođain
                    dagahit dorvvuhisvuođa ja balu, galgat eastadit ja
                    ráŋggáštit, lohka stáhtaministtar.</p>
    <p>- Rabas norgalaš searvevuođa givrodahkan
                    leage  juste dat - ahte buohkaid galgat
                    guldalit. Ja mii fertet maiddái gierdat gullát
                    oaiviliid maid eat liiko gullát, ja sin eastadit ja
                    vuostálastit demokráhtalaš vugiiguin ja vuoiŋŋalaš
                    vearjjuiguin, dadjá justisministtar Knut
                    Storberget.</p>
    <p>Suodjaleamis mearkkaša eastadit sihke ruovttus
                    ja eará guovlluin. Dát lea vuohki movt govdadit
                    bargat eastademiin – vai eastadit veahkeválddálaš
                    guottuid vuolggahit dákkár daguid – ja leat dán
                    plána váldomihttomearit. Politiija ja
                    dorvvolašvuođabálvalusa dutkanbarggut leat
                    olggobealde dán plána rámmaid.</p>
    <p>Doaibmaplána mas leat 30 doaibmabiju lea
                    gustovaš 2010 gitta 2013 rádjai leat njeallje
                    áŋgiruššansuorggi: Lasihit máhtolašvuođa ja
                    dieđuid, nannet eiseválddiid ovttasdoaimma, nannet
                    gulahallama ja lassáneaddji searvan, ja doarjja
                    hearkkes ja uhkiduvvon olbmuide. Doaibmaplána lea
                    leamašan ovddasmanni bargun. Dat lea ávkkástallan
                    riikkaidgaskasaš vásáhusaid vástideaddji barggus
                    eará  eurohpálaš riikkain.</p>
    <p>Ráđđehus lea bargan plánain 2008 rájes, ja máŋga
                    departemeanttat ja vuollásaš ásahusat leat searvan
                    bargui. Moanat organisašuvnnat ja dutkit geain lea
                    viiddis gelbbolašvuohta dán suorggis leat leamašan
                    mielde dán barggus.</p>
    <p>– Vaikko Norga lea okta dain eanemus oadjebas
                    riikkain máilmmis, de ii gávdno makkárge dáhkádus
                    ahte mii eatge šatta vásihit terrordaguid. Mii
                    oaidnit ovddidanhámádagaid mat čujuhit seamma
                    guvlui go daid eurohpálaš riikkain gos terrordagut
                    leat čađahuvvon  dahje geahččaluvvon
                    čađahuvvot. Ráđđehus háliida leat ovddabealde
                    vejolaš dáhpáhusaid daid eastadeames ja hehttemis,
                    dadjá justisministtar Knut Storberget.</p>
    <p>Mii fertet ovdalgihtii dáhkidit koordinerejuvvon
                    ja ollislaš áŋgiruššama ja rahčamušaid
                    radikaliserema ja veahkaválddálaš
                    ravdamearálašvuođa vuostá, seammásgo demokratiija,
                    dorvvolašvuođa ja čáhkkilis servodaga beroštumit
                    deattuhuvvojit.</p>
    <p>
      <em type="italic">Loga olles doaibmaplána</em>
      <em type="italic">Justiisadepartemeantta
                    neahttasiidduin</em>
      <em type="italic">.</em>
    </p>
  </body>
</document>
