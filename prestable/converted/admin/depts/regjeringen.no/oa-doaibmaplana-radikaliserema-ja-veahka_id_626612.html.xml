<document xml:lang="sme" id="no_id">
  <header>
    <title>Ođđa doaibmaplána radikaliserema ja veahkaválddálaš ravdamearálašvuođa eastadeames - regjeringen.no</title>
    <genre code="admin"/>
    <author>
      <person firstname="" lastname="Statsministerens kontor" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>357</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/se/dep/smk/preassaguovdda/pressemeldinger/2010/oa-doaibmaplana-radikaliserema-ja-veahka.html?id=626612</origFileName>
    <parallel_text location="handlingsplan_id_626612.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Váldosisdollui</p>
    <p>
      <span type="quote">”Oktasaš oadjebasvuohta– oktasaš ovddasvástádus”</span>
    </p>
    <p type="title">Ođđa doaibmaplána radikaliserema ja veahkaválddálaš ravdamearálašvuođa eastadeames</p>
    <p type="title">Historjjálaš arkiiva</p>
    <p xml:lang="nob">Almmustahttináigodat Regjeringen Stoltenberg II</p>
    <p>Almmustahtti: Stáhtaministara kantuvra</p>
    <p>– Mii láhččet vuođu govdadit bargat eastadeames veahkaválddálaš ravdamearálaš guottuid vai dat eai vuolggat duohta daguid. Ásaheames dili vai álbmot dovdá oadjebasvuođa ja dorvvolašvuođa lea vuođđudeaddji bargun juohke ráđđehussii, dadjá stáhtaministtar Jens Stoltenberg.</p>
    <p>
      <em type="italic">– Mii láhččet vuođu govdadit bargat eastadeames veahkaválddálaš ravdamearálaš guottuid vai dat eai vuolggat duohta daguid. Ásaheames dili vai álbmot dovdá oadjebasvuođa ja dorvvolašvuođa lea vuođđudeaddji bargun juohke ráđđehussii, dadjá stáhtaministtar Jens Stoltenberg. </em>
    </p>
    <p>Ráđđehus lea odne almmuhan ođđa plána movt eastadeames radikaliserema ja veahkaválddálaš ravdamearálašvuođa. – Oktasaš oadjebasvuohta lea min buohkaid oktasaš ovddasvástádus. Buohkaid geat veahkaválddálašvuođain ja hirbmaválddálašvuođain dagahit dorvvuhisvuođa ja balu, galgat eastadit ja ráŋggáštit, lohka stáhtaministtar.</p>
    <p>- Rabas norgalaš searvevuođa givrodahkan leage juste dat - ahte buohkaid galgat guldalit. Ja mii fertet maiddái gierdat gullát oaiviliid maid eat liiko gullát, ja sin eastadit ja vuostálastit demokráhtalaš vugiiguin ja vuoiŋŋalaš vearjjuiguin, dadjá justisministtar Knut Storberget.</p>
    <p>Suodjaleamis mearkkaša eastadit sihke ruovttus ja eará guovlluin. Dát lea vuohki movt govdadit bargat eastademiin – vai eastadit veahkeválddálaš guottuid vuolggahit dákkár daguid – ja leat dán plána váldomihttomearit. Politiija ja dorvvolašvuođabálvalusa dutkanbarggut leat olggobealde dán plána rámmaid.</p>
    <p>Doaibmaplána mas leat 30 doaibmabiju lea gustovaš 2010 gitta 2013 rádjai leat njeallje áŋgiruššansuorggi: Lasihit máhtolašvuođa ja dieđuid, nannet eiseválddiid ovttasdoaimma, nannet gulahallama ja lassáneaddji searvan, ja doarjja hearkkes ja uhkiduvvon olbmuide. Doaibmaplána lea leamašan ovddasmanni bargun. Dat lea ávkkástallan riikkaidgaskasaš vásáhusaid vástideaddji barggus eará eurohpálaš riikkain.</p>
    <p>Ráđđehus lea bargan plánain 2008 rájes, ja máŋga departemeanttat ja vuollásaš ásahusat leat searvan bargui. Moanat organisašuvnnat ja dutkit geain lea viiddis gelbbolašvuohta dán suorggis leat leamašan mielde dán barggus.</p>
    <p>– Vaikko Norga lea okta dain eanemus oadjebas riikkain máilmmis, de ii gávdno makkárge dáhkádus ahte mii eatge šatta vásihit terrordaguid. Mii oaidnit ovddidanhámádagaid mat čujuhit seamma guvlui go daid eurohpálaš riikkain gos terrordagut leat čađahuvvon dahje geahččaluvvon čađahuvvot. Ráđđehus háliida leat ovddabealde vejolaš dáhpáhusaid daid eastadeames ja hehttemis, dadjá justisministtar Knut Storberget.</p>
    <p>Mii fertet ovdalgihtii dáhkidit koordinerejuvvon ja ollislaš áŋgiruššama ja rahčamušaid radikaliserema ja veahkaválddálaš ravdamearálašvuođa vuostá, seammásgo demokratiija, dorvvolašvuođa ja čáhkkilis servodaga beroštumit deattuhuvvojit.</p>
    <p>
      <em type="italic">Loga olles doaibmaplána </em>
      <em type="italic">Justiisadepartemeantta neahttasiidduin </em>
      <em type="italic">. </em>
    </p>
  </body>
</document>
