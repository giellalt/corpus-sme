<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title/>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://www.regjeringen.no/Upload/AID/temadokumenter/sami/sami_rapport_sametinget_vedlegg3_SA.pdf</origFileName>
    <parallel_text location="sami_rapport_sametinget_Vedlegg3.pdf" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p>3. mielddus Válddi ja doarjjaortnegiid sirdin Sámediggái
Lovdata, bušeahttaproposišuvnnaid, stuoradiggedieđáhusaid ja juolludusreivviid vuođul
Sámediggái 1989 rájes 2007 rádjái.
Válddahallan ii soaitte leat ollislaš.
1987
Sámeláhka addá njuolggadusaid Sámedikki ásaheami birra ja Sámedikki bargosurggiid ja
válddi birra.
1989, ásaheami oktavuođas
Sámediggi váldá badjelasas doaimma Norgga sámiráđis
Gieldadepartemeanta: Sirdá Sámedikki háldui
- Sámi organisašuvnnaid doarjaga juolludeami (1990:s 2,35 milj. kruvnno).
- Duodjedoarjaga juolludeami (sámi duodji/sámi dáiddavisttiide) (1990:s 2,85 milj.
kruvnno).
Doarjagat juolluduvvojedje departemeantta njuolggadusaid mielde.
- Sámi ovdánahttinfoandda doarjagiid juolludeapmi (1990:s 8,2 milj. kruvnno) Gon.res.
31.10.1975 njuolggadusaid mielde mat maŋŋel rievdaduvvojedje.
1990
Gieldadepartemeanta:
Sámediggi fápmuduvvo nammadit stivrra Sámi ovdánahttinfondii.
1991
Gieldadepartemeanta:
- 700 000 kruvnno doarjjan Sámedikki joavkočalliide. Sámediggi mearrida eavttuid juolludit
ruđaid seammaládje go Stuoradikki sullasaš ortnet.
- dáhttu Sámedikki árvvoštallat viiddidit Sámi ovdánahttinfoandda doaibmaguovllu.
1992
Gieldadepartemeanta:
Gon. res. guovvamánu 7.b. 1992 oažžu Sámediggi viidát fápmudusaid Sámi ovdánahttinfoandda hárrái.
Kulturdepartemeanta:
Sámeláhka rievdaduvvo, kap. 3 sámegiela birra lasihuvvo. Sámediggi nammada Sámi
giellaráđi.
1993
Mánáid- ja bearašdepartemeanta:
Doarjjahálddašeami sámi mánáid bajásšaddaneavttuid doaimmaide (1,23 milj. kruvnno).
Girko-, oahpahus- ja dutkandepartemeanta:
Sámi nuoraid oahppostipeandda hálddašeapmi (0,7 milj. kruvnno). Departemeanta mearrida
njuolggadusaid. Sámediggi sáhttá árvalit rievdadusaid.
Dasa lassin oažžu Sámediggi válddi nammadit Sámi oahpahusráđi, sámi joatkkaskuvllaid
stivrra, Arborde sámi vuođđoskuvlla stivrra ja vejolaččat ovddasteddjiid Sámi allaskuvlla stivrii.
</p>
    <p>Gieldadepartemeanta:
- Departemeanta sirddii Sámediggái válddi juolludit doarjaga guovttegielalaš gielddaide ja
fylkkagielddaide, ja Sámediggi mearridii ahte Sámi giellaráđđi galggai juolludit ruđaid (Sámi
giellaráđđi heaittihuvvui 2005:s ja Sámedikki doarjjastivra juolluda dál ruđaid). Sámediggi
oažžu juolludusreivves válddi ráhkadit njuolggadusaid doarjaga juolludeapmái (16,65 milj.
kruvnno).
- Sámediggi fápmuduvvui mearridit njuolggadusaid sámi organisašuvnnaid ja sámi duoji
doarjjajuolludeapmái. Dábálaš váidinvuogi rievdadusevttohusat galget ovddiduvvot
Gonagassii.
Kulturdepartemeanta sirdá čuovvovaš ortnegiid Sámediggái:
- Norgga kulturráđi oasi sámi kultuvrii (ásahii Sámi kulturfoandda 1994
stáhtabušeahtas)
- Doarjja sámi lágádusdoibmii
- Doarjja sámi dáiddárorganisašuvnnaide
- Doarjja Sámi dáiddaguovddážii Kárášjogas
- Doarjja Sámi kulturguovddážii Arbordes
Dása juolluduvvui oktiibuot 8 milj. kruvnno. Sámediggi ”hálddaša juolludusa kulturulbmiliidda iežas árvvoštusa mielde” (reive 25.1.1993). Juolludusreivves celkojuvvo ahte jus váidda
ii ovddiduvvo Kulturdepartementii de eaktuda departemeanta ahte Sámediggi ráhkada evttohusa sierranjuolggadusaide. Sámediggi ásahii Sámi kulturráđi, ja mearridii njuolggadusaid
kulturráđđái ja sámi lágádusdoarjaga juolludeapmái.
Dasto sirdojuvvui Sámediggái váldi nammadit stivrra Sámi sierrabibliotehkii ja sámeradio
prográmmaráđđái.
1994
Birasgáhttendepartemeanta sirddii sámi kulturmuitosuodjalusa ovddasvástádusa Sámi
kulturmuitoráđđái. Ráđi nammadii Sámediggi ja hálddahuslaš ruđaid hálddaša Sámediggi.
Sámi kulturmuitoráđđi ásahuvvui 1.9.1994:s ja das lei sierra fágahálddahus. Fápmudanmearrádusas (borgemánu 31.b. 1994) celkojuvvo ahte Sámi kulturmuitoráđis lea kulturmuitolága mielde seamma váldi ja doaimmat sámi kulturmuitosuodjalusas go fylkkagielddain lea
kulturmuitosuodjalusas muđui. Riikaantikváras lea bajemus fágalaš ovddasvástádus ja fágalaš
bagadanváldi, ja lea maiddái váidinásahus. Dat mearkkaša ahte Sámi kulturmuitoráđi
politihkalaččat válljejuvvon lahtuin lea politihkalaš ovddasvástádus Sámedikki guovdu muhto
leat fágalaččat Riikaantikvára vuollásaččat.
Kulturdepartemeanta/Gieldadepartemeanta:
- Sámi kulturfoanda ásahuvvo 1994`stáhtabušeahtas (vrd. St.prp. nr. 1 (1993-1994)).
. Stuoradiggi guorrasa dasa ahte Sámediggi mearrida dárkilet njuolggadusaid foandda ruhtageavaheami hárrái. Sámediggi mearrida ahte Sámi kulturráđđi lea foandda stivra (2005 rájes
Sámedikki doarjjastivra).
- 700 000 kruvnno sirdojuvvo Árran julevsámi guovddáža doibmii Divttasvuonas.
1996
Eanandoallodepartemeanta:
Čuovvovaš váldi addojuvvo boazodoallolága olis (fápmuiboahtán suoidnemánu 1.b. 1996:s):
§ 6. Boazodoallostivra. Sámediggi nammada 3 lahtu (oktan várrelahtuiguin).
</p>
    <p>§ 7. Guovllustivra. Juohke boazodoalloguovllus galgá leat guovllustivra mas leat 5 dahje 7
lahtu peršovnnalaš várrelahtuiguin. Fylkkadiggi nammada 3 dahje 4 lahtu (várrelahtuiguin), ja
Sámediggi nammada 2 dahje 3 lahtu (várrelahtuiguin).
1998
Girko-, oahpahus- ja dutkandepartemeanta: Oahpahuslága § 6-4 addá Sámediggái láhkaásahusválddi ja doaimmaid vuođđoskuvlla ja joatkkaoahpahusa sisdoalu hárrái. Sámediggi addá
láhkaásahusaid departemeantta mearri rámmaid siskkobealde, dahje ráhkada ovttasráđiid departemeanttain láhkaásahusevttohusaid.
Gielda- ja guovlodepartemeanta: Sirddii Sámediggái politihkalaš joavkodoarjaga hálddašeami
(0,45 milj. kruvnno). Ortnega ásahii GGD 1996:s. Departemeanta bidjá dihto čujuhusaid ruhtajuolludeapmái.
Birasgáhttendepartemeanta:
Riikaantikvára bušehttii ásahuvvo doarjjaortnet sámi kulturmuitosuodjalusa konkrehta suodjalandoaimmaide. Sámi kulturmuitoráđđi hálddaša doarjaga. 1998:s juolluduvvo 0,5 milj.
kruvnno ulbmilii (kap. 1429, poasta 72.7) Doarjja sámi kulturmuittuide – eahpesihkar goas
dát doarjjaortnet ásahuvvui).
1999
Gielda- ja guovlodepartemeanta: Jahkásaš juolludus biddjo Sámedikki háldui ovtta 50-poastta
vuollái, spiehkastuvvo Juolludusnjuolggadusaid § 4:s (dál § 3). Prinsihpalaččat eai galgga
biddjot eará čujuhusat dasa movt juolludus galgá juhkkojuvvot go dat váldovuoruheamit mat
dahkkojit bušeahttaproseassas.
2000
Girko-, oahpahus- ja dutkandepartemeanta:
Sámi oahpahusráđi čállingoddi (sullii 25 virggi) sirdojuvvo Sámediggái. Seammás ásahuvvo
departemeantta bušeahtas (spiehkasteapmi Juolludusnjuolggadusaid § 3:s) sierra 50-poasta
Sámediggái. 2000` juolludus lei 23,5 milj. kruvnno, ja gokčá doaibmagoluid Sámedikki oahpahusossodaga hálddahusas, sámi ohppiid oahpponeavvui ráhkadeami goluid, erenoamáš
pedagogalaš oahpponeavvuid, ja rávvagiid ja bagademiid oahpaheddjiide geat barget sámi
mánáidgárde-, vuođđoskuvla- ja joatkkaskuvlaohppiiguin. Juolludusreivves oalle dárkilis
čujuhusat Sámedikki doibmii.
Kulturdepartemeanta: Sirdá Sámi sierrabibliotehka hálddašeami Sámediggái (3,6 milj. kruvnno, beali stuorát juolludus ovddit jagi ektui ja bibliotehkii ásahuvvojit oktiibuot njeallje virggi).
2001
Mánáid- ja bearašdepartemeanta: Sirdá sámi mánidgárddi sierra doarjaga hálddašeami Sámediggái (8,1 milj. kruvnno, lassánan 1,1 milj. kruvnnuin 2000 rájes). Mánáid- ja
bearašdepartemeantta bušeahtas ráhkaduvvo sierra 50-poasta Sámediggái. Juolludusreivve
vuođul lea Sámediggi fápmuduvvon ieš mearridit ortnega ulbmiliid ja boađusgáibádusaid.
Birasgáhttendepartemeanta: Sámediggi oažžu sámi kulturmuittuid hálddašanovddasvástádusa
kulturmuitolága lága vuođul (ovdal lei váldi fápmuduvvon Sámi kulturmuitoráđđái). Birasgáhttendepartemeanttas ja Riikaantikváras lea bagadanváldi ja rievdadangelbbolašvuohta
</p>
    <p>váidagiid hárrái ja iežas oainnu mielde, vrd. láhkaásahusa fágalaš ovddasvástádusjuohkima
birra kulturmuitolága mielde, kap. 3 Fápmudeapmi kulturmuitolága mielde § 12.
2002
Kulturdepartemeanta: Ođđa poasta 320, poasta 53 Sámi kulturulbmilat ásahuvvo. Sámediggi
hálddašišgoahtá ja juolludišgoahtá doarjaga
- Sámi festiválaide (0,4 milj. kr)
- Sámi dáiddárstipeandda ja stipeandalávdegoddebuhtadusa (1,2 milj. kr)
- Čájáhusbuhtadusa sámi dáiddaásahusaide (0,1 milj. kr)
- Beaivváš Sámi Teáhterii (10,2 milj. kr)
- Báikenammabálvalussii (1 virgi, 0,5 milj. kr)
- Sámi giellanjuolggadusaid čuovvoleapmi. Eahpesihkar maid dat mearkkaša.
- Johtti girjeráđusbálvalus – sámi girjebusset (3,2 milj. kr)
- Sámi museat museadoarjaortnegis
- Sámi vuorkádávvirat (2,87 milj. kr)
- Sámi arkiiva (0,65 milj. kr) (2005:s sirdojuvvon Riikaantikvárii)
Ollislaš juolludus 29,1 milj. kruvnno. Vrd. juolludusreivve masa lea biddjon ”2 milj. kruvnno
duohtalassáneapmin namuhuvvon ulbmiliid nannemii ja hálddašeapmái”. Eahpesihkar makkár
fápmudusat leat addon ortnegiid njuolggadusaid dohkkeheami hárrái.
2003
Gielda- ja guovlodepartemeanta
Sámedikkis lea sámelága § 1-6 nuppi lađđasa mielde váldi mearridit láhkaásahusaid sámi
leavgga geavaheapmái (lasihuvvon Cuoŋománu 11.b. 2003 lágas nr. 22). Dakkár njuolggadusat dohkkehuvvojedje Sámedikkis miessemánu 27.b. 2004:s.
Birasgáhttendepartemeanta:
Juolludus Sámediggái addo 50-poastta bokte (kap. 1429, post 50 Doarjja sámi kulturmuitosuodjalus bargui). Seammás duppalastui doarjja 2 milj. kruvdnui.
2005
Kulturdepartemeanta:
Sámediggi válddii badjelasás Sámi arkiiva vuođđudusa hálddašeami 2002:s, seammás go olu
eará kulturortnegiid hálddašanovddasvástádus sirdojuvvui Sámediggái. Sámediggi bivddii
Riikaantikvára 2002:s čielggadit sámi álbmoga arkiivabálvalusaid huksema ja organiserema.
Maŋŋel dan čielggadeami ja Sámedikki mearrádusa sirdojuvvui Sámi arkiiva 2005:s organisatoralaččat ja ekonomalaččat Riikaantikvára vuollái. Seammás sirdojuvvui Sámedikkis 0,7
milj. kruvnno Riikaantikvárii. Sámi arkiiva lea Arkiivadoaimmahaga vuollásaš ossodat ja
ruhtaduvvo stáhtabušeahta bokte ja Guovdageainnu suohkana doarjaga bokte.
http://www.riksarkivet.no/samisk/om.html.
</p>
    <p>Máhttodepartemeanta:
Universitehta ja allaskuvlalágas (fápmuiboahtán borgemánu 1.b. 2005), § 9-4 (5), oažžu
Sámediggi válddi nammadit olggobeal stivralahtuid Sámi allaskuvlii.
Birasgáhttendepartemeanta:
Láhkaásahusas láhkaásahusa rievdaeami birra fágalaš ovddasvástádusjuohkima hárrái j.ea.
kulturmuitolága mielde (fápmuiboahtán ođđajagimánu 1.b. 2005) oažžu Sámediggi válddi
kulturmuitosuodjalussuorggis (ovdal lei Sámi kulturmuitoráđis dát váldi). Sámediggi lea sámi
kulturmuitosuodjalusa suorgeeiseváldi plána- ja huksenáššiin plána- ja huksenlága olis. Lassin
</p>
    <p>formála mearrádusgelbbolašvuhtii kulturmuitolága bokte, lea Sámedikkis ovddasvástádus
áittardit sámi kulturmuitobeliid plána- ja huksenáššiin plána- ja huksenlága olis. Dasto leat
Sámedikki doaimmaide njuolggadusat.
Birasgáhttendepartemeanta:
Láhkaásahusas boraspiriid hálddašeami birra (fápmuiboahtán cuoŋománu 1.b. 2005), § 5
oažžu Sámediggi válddi nammadit lahtuid guovlluid boraspirenammagottiide Hedmárkkus
davás.
2006
Justiisadepartemeanta:
Finnmárkkuláhka (fápmuiboahtán suoidnemánu 1.b. 2006) addá Sámediggái čuovvovaš
válddi (dás jorgaluvvon):
- § 4: Sámediggi sáhttá addit njuolggadusaid dasa movt nuppástuvvon meahccegeavaheami
váikkuhusat sámi kultuvrii, boazodollui, meahcásteapmái, ealáhusdoibmii ja servodateallimii
galget árvvoštallojuvvot. Njuolggadusaid galgá departemeanta dohkkehit. Departemeanta iská
leat go njuolggadusat vuosttaš čuoggá rámmaid siskkobealde, ja leat go heivvolaččat hábmejuvvon.
- § 7: Stivranammadeapmi Finnmárkkuopmodaga stivrii.
Máhttodepartemeanta:
Láhkaásahus mánáidgárddiid sisdoalu ja doaimma rámmaplána birra, kap. 5 Ovttasbargu,
čuokkis 5.6. Sámediggi:. ”Sámediggi hálddaša ruđaid mat geavahuvvojit mánáidgárddiid sámi
mánáid doaimmaide ja sáhttá addit bagadeami ja veahki bargiide beroškeahttá das gos riikkas
mánáidgárdi lea.”
Bargo- ja searvadahttindepartemeanta
Sámeálbmotfoandda njuolggadusain, dohkkehuvvon čakčamánu 22.b. 2006 gon.res.
čilgejuvvo Sámedikki rolla foandda hálddašeamis, ee. ahte Sámediggi nammada foandda
stivrra ja sáhttá mearridit dárkilet njuolggadusaid ja vuoruhemiid foandda vuoittu
hálddašeami dáfus njuolggadusaid vuođul. Maiddái foandda stivrra mearrádusaid váidingeaidnu čilgejuvvo.
Kulturdepartemeanta:
Báikenammalágas (rievdadus fápmuiboahtá borgemánu 1.b. 2006) addo čuovvovaš váldi
Sámediggái (dás jorgaluvvon):
§ 10 Váidin: ”Prinsihpalaš váidináššiin sáhttá váidinnammagoddi addit Norgga giellaráđđái,
Sámediggái ja departementii vejolašvuođa buktit cealkámuša.”
§ 11: Sámediggi nammada sámi báikenammakonsuleanttaid.
Ealáhus- ja gávpedepartemeanta
Báktelágas § 7a. Sierranjuolggadusat roggama birra Finnmárkkus lea Sámediggi okta dain
ásahusain maiddá roggi galgá dieđihit. § 22a:s Sierranjuolggadusat ohcama birra Finnmárkkus
lea Sámediggi okta dain ásahusain mii galgá oažžut vejoalšvuođa buktit cealkámuša ohcanlobiid birra. Jus Sámediggi dahje Finnmárkkuopmodat vuođđoeaiggádin hilgu ohcamuša, de
galgá departemeanta mearridit ohcamuša.
2007
Kulturdepartemeanta:
</p>
    <p>Láhkaásahusas kulturbiergasiid olggosdoalvuma ja sisafievrrideami birra (fápmuiboahtán
ođđajagimánu 1.b. 2007), § 7 lea Sámediggi nammaduvvon váidinásahussan sámi kulturmuittuid áššiin.
</p>
  </body>
</document>
