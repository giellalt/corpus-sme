<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title/>
    <genre/>
    <author>
      <unknown/>
    </author>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://www.regjeringen.no/upload/LMD/Vedlegg/Regelverk/Reindrift_konvensjon_Norge_Sverige_nordsamisk_070710.pdf</origFileName>
    <parallel_text location="Reindrift_konvensjon_Norge_Sverige_lulesamisk_070710.pdf" xml:lang="sme"/>
    <parallel_text location="Reindrift_konvensjon_Norge_Sverige_soersamisk_070710.pdf" xml:lang="sma"/>
    <parallel_text location="Reindrift_konvensjon_Norge_Sverige_260209.pdf" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p>Loahpalaš gáhppálat
</p>
    <p>Konvenšuvdna
Norgga ja Ruoŧa gaskka rádjerasttildeaddji
boazodollui
Norgga ja Ruoŧa ráđđehusat,
mat dan olis go sápmelaččat leat eamiálbmot
geat boazodoaluin leat álgoáiggiid rájes
rasttildan ealuiguin dan ráji mii dálá áiggis lea
riikkarádjin Norgga ja Ruoŧa gaskka,
mat vuhtiiváldet rádjesoahpamuša vuosttaš
lasáhusa (kodicilla) golggotmánu 7. ja 18.b.
1751, mii nanne sápmelaččaid vuoigatvuođa
johtit bohccuiguin nuppi riikii ja doppe
ávkkáštallat vuoigatvuođaid dološ vieruid
mielde,
mat vuhtiiváldet ahte dokumeantta 3 vuođul
sámi álbmoga birra, mii lei mielddusin dan
dokumentii mii láidii Ruoŧa searvat Eurohpalaš
uniovdnii, leat dat gullevaš áššebealit
dohkkehan Ruoŧa geatnegasvuođaid sámi
álbmoga ektui náššuvnnalaš ja
internáššuvnnalaš rievtti vuođul,
mat, nu guhká go boazosápmelaččat goappaš
riikkain eallinvuogi ja ealáhusa seailluheami
dihtii dárbbašit rádjerasttildeaddji boazodoalu,
áigot doalahit ja seammás láhčit dilálašvuođa
dása,
leat ovttaoaivilis čuovvovačča hárrái:
Kapihtal 1. Vuođđoprinsihpat
Artihkal 1
Dát konvenšuvdna guoská rádjerasttildeaddji
boazodollui Norgga ja Ruoŧa gaskka.
Konvenšuvnna mearrádusat gusket orohahkii
dahje orohaga boazodoallái ja čerrui dahje
čearu boazodoallái.
Artihkal 2
Konvenšuvnna ulbmil lea ovddidit ja
</p>
    <p>Loahpalaš gáhppálat
ovdánahttit ovttasbarggu riikkaid gaskka,
orohagaid ja čearuid gaskka ja ovttaskas
boazodolliid gaskka vai guohtuneatnamat
geavahuvvojit vugiin mii addá guhkilmasvuođa
ekologalaš, ekonomalaš ja kultuvrralaš nana
boazodollui goappaš riikkain.
Konvenšuvdna galgá adnojuvvot nu ahte ii
hehtte ođđa heivvolaš doallovugiid
boazodoalus mat čuvvot lunddolaš
servodatovdáneami.
Artihkal 3
Rádjerasttildeaddji boazodoallu galgá čuovvut
vuoigatvuođaid ja geatnegasvuođaid mat leat
náššuvnnalaš rievttis dan riikkas gos
boazodoaluin bargá, jus eará ii leat
daddjojuvvot dán konvenšuvnnas.
Artihkal 4
Náššuvnnalaš eiseváldi nuppis dán guovtti
riikkas, mii veardádallá galgá go addojuvvot
lohpi álggahit doaimma guovlui mii dán
konvenšuvnna mielde sáhttá adnojuvvot
rádjerasttildeaddji boazodollui, galgá
veardádallamis fuolahit vai guovlu nu guhkás
go lea vejolaš suodjaluvvo doaimmaid vuostá
mat dettolaččat sáhttet váddudit boazodoalu
dán guovllus.
Jus dákkár doibmii goitge addojuvvo lohpi, de
galgá riika fuolahit ahte boazoguohtundárbbut
dáhkiduvvojit dahje, jus dát ii leat vejolaš,
máksit ekonomalaš buhtadusa náššuvnnalaš
rievtti mielde.
Artihkal 5
Konvenšuvnna čađaheapmái galget ásahuvvot
guokte bistevaš orgána, oktasaš goappaš
riikkaide; hálddašanorgána, Norgga-ruoŧa
guohtunlávdegoddi (Guohtunlávdegoddi) ja
dárkkistangoddi, Norgga-ruoŧa dárkkistangoddi
(Dárkkistangoddi).
Artihkal 6
Orohagat ja čearut sáhttet nuppi riikka
</p>
    <p>Loahpalaš gáhppálat
eatnamiid atnit boazodollui nu movt
daddjojuvvo sierra beavdegirjjis
(guovlobeavdegirjjis) mii lea dán
konvenšuvnnas mielddusin (1. mielddus).
Artihkal 7
Orohat ja čearru sáhttá dahkat
ovttasbargosoahpamuša mii spiehkasta
guovlobeavdegirjjis. Dát soahpamuš sáhttá
duššefal fátmmastit daid vuoigatvuođaid mat
gullojit boazodollui ja guoskat duššefal
guovlluide mas unnimustá nuppi
šiehtadusosolaččas lea vuoigatvuohta bargat
boazodoaluin náššuvnnalaš lágaid mielde dahje
dán konvenšuvnna mielde.
Ovttasbargosoahpamuš ii galgga mielddisbuktit
dettolaš váttisvuođa eará guoskevaš
beroštumiide. Soahpamuš berre sisttisdoallat
govttolas eretcealkineavttuid.
Ovttasbargosoahpamuša galgá
Guohtunlávdegoddi dohkkehit ovdalgo lea
dohkálaš. Soahpamuša gieđahallamis galgá
lávdegoddi geahččat bearrái ahte soahpamuš
boahtá ávkin konvenšuvnna ulbmila
ollašuhttimii 2. artihkkala mielde. Lávdegoddi
sáhttá ovdalgo dohkkeha soahpamuša, addit
earáide go šiehtadusosolaččaide vejolašvuođa
buktit cealkámuša áššái.
Dán konvenšuvnna mearrádusat gustojit nu
guhkás go dat leat heivejit guovlluide mat
fátmmastuvvojit ovttasbargošiehtadusain mat
leat dohkkehuvvon goalmmát oasi mielde. Jus
soahpamuš loahpahuvvo, de boahtá
guovlobeavdegirji fápmui.
Artihkal 8
Guohtunguovllut mat leat čállojuvvon guovlobeavdegirjái dahje ovttasbargosoahpamušaide
eai mearkkaš makkárge oaivilváldima eaige
leat stáhtaid oaivilat das man viidát
vieruiduvvan riekti fátmmasta. Dat
mielddisbuktá ahte konvenšuvdna ii váikkut
vieruiduvvan rievtti boazoguohtumii mii nuppi
riikka boazodolliin lea nuppi riikkas.
Áššegeahččaleapmi das man viidát
</p>
    <p>Loahpalaš gáhppálat
vieruiduvvaon riekti manná ii gáržžiduvvo ge
dasto dán konvenšuvnnas, muhto dat
dahkkojuvvo priváhtarievtti mielde Norggas
guhkesáigge eanangeavaheami vuoigatvuođa
hárrái ja Ruoŧas guhkesáigge eanangeavaheami
vuoigatvuođa hárrái.
Jus geatge oaivvildit alddineaset leat
vieruiduvvan riekti boazoguohtumii nuppi
riikkas olggobealde daid guovlluid mat
guovlobeavdegirjjis leat mearriduvvon, de
sáhttet cegget ášši duopmostullui dán riikkas
vai ášši geahččaluvvo. Dakkár áššeceggen
galgá ovddiduvvot guoskevaš diggegoddái
Norggas ja diggeriektái Ruoŧas.
Jus riektevuoimmálaš duomuin čájehuvvo ahte
nuppi riikka boazodoallis lea vuoigatvuohta
boazoguohtumii nuppi riikkas, de duopmu
manná ovdalii dán konvenšuvnna. Nubbi riika
galgá fuolahit vai boazodoallit geaidda guoská,
ožžot vejolašvuođa atnit ávkin dán
vuoigatvuođa dahje jus dát ii leat vejolaš, ožžot
ekonomalaš buhtadusa náššuvnnalaš rievtti
mielde.
Kapihtal 2. Rádjerasttildeaddji boazodoalu
sierra vuoigatvuođat
Artihkal 9
Vuosttaš rádješiehtadusa kodicilla
golggotmánu 7. ja 18.beivviid 1751 ii bija,
riikkaráji rasttildeamis, eará noađuhemiid
rádjerasttildeaddji boazodollui eará go dat mat
daddjojit kodicillas.
Dán konvenšuvnna vuođul galgá duollo-,
vearro- ja divatfriddjavuohta gustot buot dain
diliin mat namuhuvvojit dán artihkalis ja 10.
artihkalis.
Sus gii dán konvenšuvnna mielde bargá
bohccuiguin nuppi riikkas lea čuovvovaš riekti
1. boazobarggu oktavuođas rasttildit
riikkaráji ja orrut nuppi riikkas
2. nuppi riikkas dain guovlluin mat adnojit
6. dahje 7. artihkkaliid mielde ja
njuolggadusaid mielde mat gustojit
riikka iežas boazodolliide,
</p>
    <p>Loahpalaš gáhppálat
a. váldit boaldámuša ja muoraid
boazodoalu atnui
b. cegget rusttegiid dahje viesu
maid dárbbaša boazodoalus
c. bivdit ja guolástit
3. jus dárbbašuvvo boazodoalu atnui galgá
duollo-, vearro- ja divatfriddjavuohta
gustot nuppi riikkas, fievrridit ja,
siskkobealde daid njuolggadusaid mat
gustojit riikka iežas boazodolliide atnit
a. beatnagiid, heasttaid dahje eará
elliid
b. biergasiid, boazofuođđariid,
reaidduid ja ávdnasiid maiguin
cegge ja divoda rusttegiid jna.
c. vearjjuid ja báhčinneavvuid
d. rádiojietnasádden- ja
jietnavuostáiváldinreaidduid
e. mohtorfievrruid ja
meahccevuodjinfievrruid
f. eará dárbbašlaš biergasiid.
Artihkal 10
Sutnje gii dán konvenšuvnna mielde bargá
boazodoaluin rastá riikkaráji gustojit
čuovvovaččat:
1. Geažotbeallji dahje dovdameahttun boazu
fuolahuvvo daid mearrádusaid mielde mat
gustojit dan riikkas gos boazu lea.
2. Eallibohccot ja njuvvojuvvon bohccot ja
boazobuktagat iežas atnui sáhttet
fievrriduvvot nuppi riikii mas duollo-,
vearro- ja divatfriddjavuohta galgá gustot.
3. Bohccuid sáhttá njuovvat nuppi riikkas ja
dasto fievrridit ruovttoluotta ruovtturiikii
mas duollo-, vearro- ja divatfriddjavuohta
galgá gustot.
4. Bohccuid sáhttá njuovvat nuppi riikkas ja
vuovdit daid doppe dan riikka
sisafievrridan- ja vuovdinmearrádusaid
mielde.
5. Unnit meari bohccuid sáhttá
spiehkkasemiin njuovvat nuppi riikkas ja
vuovdit doppe mas duollo-, vearro- ja
divatfriddjavuohta galgá gustot, jus vissásit
lea soameheapmi fievrridit bohccuid
ruovtturiikii.
6. Bohccuid fievrrideapmi mohtorfievrruin
</p>
    <p>Loahpalaš gáhppálat
riikkaid gaskka sáhttá dahkkojuvvot
mohtorfievrruin mii lea dohkkehuvvon dán
lágán fievrrideapmái juoppá riikkain.
Kapihtal 3. Norgga-ruoŧa guohtunlávdegoddi
Artihkal 11
Guohtunlávdegottis galget leat vihtta lahtu geat
nammaduvvojit njealji jahkái. Goabbatge riikka
ráđđehusat nammadit guokte lahtu, mas nuppis
sudnos galgá leat nana máhtolašvuohta
boazodoalu birra ja nammaduvvo riikka
boazoealáhusa árvalusa mielde. Dasa lassin
galget ráđđehusat ovttasráđiid, Norgga ja Ruoŧa
sámedikkiid árvalusa mielde, nammadit ovtta
lahtu gii galgá leat lávdegotti jođiheaddjin.
Juohke lahttui nammaduvvo persovnnalaš
várrelahttu seammá eavttuiguin go váldolahttu.
Jođiheaddji várrelahttu lea Guohtunlávdegotti
nubbinjođiheaddjin.
Artihkal 12
Dan muddui go ii leat mearriduvvon
guovlobeavdegirjjis, sáhttá
Guohtunlávdegoddi, guovlluid várás mat
fátmmastuvvojit beavdegirjjis, mearridit
1. guhte orohat dahje guhte čearru sáhttá
atnit dihto guovllu
2. guohtunáiggiid
3. alimus boazologu.
Dasa lassin sáhttá Guohtunlávdegoddi maiddái
mearridit
4. johtimiid čađaheami
5. ealuid čohkkema ja rátkima
6. sierra bearráigeahččan- ja guođohanmearrádusaid
7. spiehkastemiid guovlobeavdegirjji
mearrádusain
8. dohkkehit ovttasbargosoahpamuša 7.
artihkkala mielde
9. cealkámuša 13. artihkkala mielde
10. buhtadusa 24. artihkkala mielde
11. lágalaš gohččosiid ja doaimmaid 25. ja
26. artihkkaliid mielde
12. konvenšuvdnadivada 27. artihkkala
</p>
    <p>Loahpalaš gáhppálat
mielde
13. ruđaid olggosmáksit sisamáksojuvvon
konvenšuvdnadivadis 28. artihkkala
mielde
14. veahá sirdit saji gokko
konvenšuvdnaáiddit galget ceaggát
Guohtunlávdegoddi galgá čuovvut rádjerasttildeaddji boazodoalu ovdáneami ja
jahkásaččat dieđihit riikkaid ráđđehusaide.
Artihkal 13
Goappaš riikkaid guovddáš, guovllulaš ja
báikkálaš eiseválddit galget vieččahit
cealkámuša Guohtunlávdegottis ovdalgo
gustovaš eiseváldi dahká mearrádusaid mat
sáhttet guoskkahit rádjerasttildeaddji
boazodoalu.
Dán lágan gulaskuddan ii dušsindaga
ráđđádallangeatnegasvuođa sámi beroštumiid
hárrái nu guhká go dán geatnegasvuođa vuođus
lea náššuvnnalaš dahje internáššuvnnalaš riekti.
Artihkal 14
Guohtunlávdegotti mearrádusat galget leat
eanetlohkomearrádusat (dábálaš eanetlohku).
Jus jienasteamis ii leat ovttasge eanetlohku, de
mearrida jođiheaddji jietna.
Guohtunlávdegoddi lea dohkálaš dahkat
mearrádusaid go jođiheaddji ja unnimustá okta
lahttu goappáge riikkas oassálastá
mearrideamis.
Áššeráhkkaneamis, dahje lágalaš gohččumiid
gárvvisteamis 25. artihkkala vuosttaš oasi
mielde ja 26. artihkkala vuosttaš oasi mielde
sáhttá jođiheaddji akto mearridit.
Artihkal 15
Guohtunlávdegotti dahkan mearrádusat sáhttet
biddjojuvvot fápmui vaikko mearrádus
váidaluvvo Dárkkistangoddái.
Guohtunlávdegoddi sáhttá goitge mearridit ahte
dahkkojuvvon mearrádusa ii galgga bidjat
fápmui ovdalgo váidináigemearri lea vássan.
</p>
    <p>Loahpalaš gáhppálat
</p>
    <p>Dárkkistangoddi sáhttá mearridit ahte
váidaluvvon mearrádus ii galgga
fápmuiduvvvat ovdalgo váidalus lea
loahpalaččat mearriduvvon.
Artihkal 16
Áššeosolaččat dahje earát geaidda mearrádus
čuohcá sáhttet váidalit Guohtunlávdegotti
mearrádusaid Dárkkistangoddái.
Mearrádusaide, maid lea vejolaš váidalit, gusto
njeallje-vahkkosaš váidináigemearri dan
beaivvi rájes go mearrádus lea
vuostáiváldojuvvon. Váidalus galgá leat ollen
Guohtunlávdegoddái ovdal dán áigemeari. Jus
váidalus olle ilá maŋŋit, galgá
Guohtunlávdegoddi hilgut váidalusa.
Kapihtal 4. Norgga-ruoŧa dárkkistangoddi
Artihkal 17
Dárkkistangottis galget leat vihtta lahtu geat
nammaduvvojit njealji jahkái. Ráđđehusat
nammadit guokte lahtu goabbáge ja nuppis
sudnos galgá leat nana máhtolašvuohta
boazodoalu birra ja nammaduvvot riikka
boazoealáhusa árvalusa mielde ja nuppis galgá
leat duopmárgelbbolašvuohta. Dasa lassin
galget ráđđehusat ovttasráđiid, Norgga ja Ruoŧa
sámedikkiid árvalusa mielde, nammadit ovtta
lahtu gii galgá leat dárkkistangotti jođiheaddjin.
Jođiheaddji galgá leat duopmár dahje galgá leat
nana duopmárhárjánupmi.
Juohke lahttui nammaduvvo persovnnalaš
várrelahttu seamma eavttuiguin go váldolahttui.
Jođiheaddji várrelahttu lea Dárkkistangotti
nubbinjođiheaddjin.
Artihkal 18
Dárkkistangotti mearrádusat galget leat
eanetlohkomearrádusat (dábálaš eanetlohku).
Jus jienasteamis ii leat ovttasge eanetlohku, de
mearrida jođiheaddji jietna.
Dárkkistangoddi lea mearrádusfámolaš go buot
lahtut oassálastet mearrádusas.
</p>
    <p>Loahpalaš gáhppálat
Áššeráhkkaneami dáfus sáhttá jođiheaddji akto
mearridit.
Dárkkistangotti mearrádusa
konvenšuvdnadivada hárrái 27. artihkkala
mielde, sáhttá son gii lea geatnegahttojuvvon
máksit konvenšuvdnadivada,
badjelduolbmamiid dihte mat dahkkojuvvojit
Norggas váidalit diggegoddái ja Ruoŧas váidalit
ášši Leanariektái Norrbottena leanas. Dasa
lassin ii sáhte doalvut Dárkkistangotti
mearrádusaid diggegoddái dahje váidalit
Leanariektái.
Stevnnegii dahje váidalussii gusto njealljevahkkosaš váidináigemearri dan beaivvi rájes
go mearrádus lea vuostáiváldojuvvon. Stevnnet
dahje váidalus galgá leat ollen diggegoddái
dahje Leanariektái Norrbottena leanas ovdal
dán áigemeari. Jus stevnnet dahje váidalus lea
ollen ilá maŋŋit, galgá duopmostuollu hilgut
váidalusa.
Kapihtal 5. Norgga-ruoŧa guohtunlávdegotti
ja Norgga-ruoŧa dárkkistangotti oktasaš
mearrádusat
Artihkal 19
Guohtunlávdegoddi ja Dárkkistangoddi galget
áššiid gieđahallamis leat iešheanalaččat eaige
váldit ovttage osolačča beali.
Artihkal 20
Guohtunlávdegotti dahje Dárkkistangotti
dahkan mearrádusat sáhttet fápmui
biddjojuvvot iešguđege riikkas seammá
njuolggadusaid mielde go riekteválddálaš
duopmu náššuvnnalaš duopmostuolus.
Náššuvnnalaš duopmostuolu mearrádus 18.
artihkkala goalmmát oasi mielde sáhttá fápmui
biddjojuvvot váidi ruovtturiikkas seammá
njuolggadusaid mielde go riekteválddálaš
duopmu.
</p>
    <p>Loahpalaš gáhppálat
Artihkal 21
Guohtunlávdegoddi ja Dárkkistangoddi bidjet
johtui daid iskkademiid ja guorahallamiid mat
leat dárbbašlaččat vai sáhttet doaimmahit dán
konvenšuvnna mielde mearriduvvon bargguid.
Guohtunlávdegoddi ja Dárkkistangoddi sáhttet
njuolga váldit oktavuođa eiseválddiiguin
goappaš riikkain ja bivdit sin veahki. Dárbbu
mielde sáhttet goappaš lávdegottit atnit
áššedovdiid veahkkin sierra
guorahallanbargguide.
Artihkal 22
Guohtunlávdegotti ja Dárkkistangotti lahtut,
áššedovdit ja olbmot geat gullet lávdegottiid
čállingottiide sáhttet rasttildit riikkaráji gokko
heive lávdegottiid bargguid dáfus, mas duollo-,
vearro- ja divatfriddjavuohta galgá gustot, ja
fievrridit fárusteaset dárbbašlaš biergasiid.
Artihkal 23
Guohtunlávdegotti ja Dárkkistangotti
njuolggadusat leat dán konvenšuvnnas
mielddusin (2. mielddus).
Guohtunlávdegoddi ja Dárkkistangoddi
ráhkadit iešguđege bušeahttaevttohusa juohke
jagi. Bušeahtaid dohkkehit ráđđehusat. Golut
juogaduvvojit ovttamađe goappaš riikkaide.
Ráđđehusat mearridit ovttasráđiid rehketdoalloja rehketdoallodárkkistanvugiid.
Kapihtal 6. Mearrádusat bohccuid
ruovttoluotta fievrrideami ja
badjelduolbmamiid birra
Artihkal 24
Jus orohaga dahje čearu bohccot orrot nuppi
riikkas vaikko konvenšuvdna ii atte dan
vejolašvuođa, dahje iežas riikka orohaga dahje
čearu bohccot orrot dakkár guovllus gos ii leat
lohpi konvenšuvnna mielde, de galgá orohat
dahje čearru farggamusat máhcahit bohccuid
ruovttoluotta lobálaš guohtunguovlluide.
Ovdalgo bohccuid doalvu ruovttoluotta de
</p>
    <p>Loahpalaš gáhppálat
galgá, jus lea vejolaš, dieđihuvvot daidda
orohagaide dahje čearuide maidda guoská.
Rátkimat dahje miessemearkumat eai goitge
oaččo lágiduvvot jus buori áiggis ii leat
dieđihuvvon daidda orohagaide dahje čearuide
maidda guoská.
Orohat dahje čearru galgá, maŋŋel rátkimiid
farggamusat doalvut bohccuid lobálaš
guohtunguovlui jus gullevaš áššeosolaččat eai
leačča soahpan earaládje gaskaneaset. Jus
orohat dahje čearru mii lea ožžon dihtosii
rátkimiid birra, ii boađe, ja jus bohccuid ii sáhte
máhcahit ruovttoluotta mealgat liigebarggu
haga, de sáhttá dat orohat dahje dat čearru gii
doaimmaha rátkimiid, njuovvat bohcco ja
vuovdit dan boazoeaiggáda nammii.
Jus eai leat soahpamuša bokte mearridan eará,
de galgá orohat dahje čearru máksit buhtadusa
sutnje gii fuolaha ja fievrrida bohccuid
ruovttoluotta. Nu maiddái galgá boazoeaiggát
máksit njuovvan- ja vuovdingoluid. Go lea
sierramielalašvuohta buhtadusa sturrodagas, de
mearrida Guohtunlávdegoddi dán.
Artihkal 25
Jus orohat dahje čearru ii fievrrit bohccuid
ruovttoluotta nu movt 24. artihkkalis
daddjojuvvo, de sáhttá Guohtunlávdegoddi, go
son gii lea vaháguvvan dahje gillá heittotvuođa
gáibida dan, addit gohččuma orohahkii dahje
čerrui mearriduvvon áigái doalvut bohccuid
eret.
Jus gohččun ii čuvvojuvvo, de mearrida
Guohtunlávdegoddi gii galgá sáhttit juogo
fievrridit bohccuid ruovttoluotta dahje njuovvat
ja vuovdit daid boazoeaiggáda nammii.
Lávdegoddi sáhttá mearridit ahte dákkár
doaimmat galget fuolahuvvot riikka
ovddasvástideaddji eiseválddi bokte dahje
orohaga ja čearu bokte mii lea váldán
badjelasas čađahit dákkár doaimma.
Ruovttoluotta máhcahangoluid galgá máksit dat
gullevaš orohat dahje čearru mii lea ožžon
gohččosa dan dahkat vuosttaš lađđasa vuođul.
Njuovvan- ja vuovdingoluid galgá
</p>
    <p>Loahpalaš gáhppálat
boazoeaiggát máksit. Ruhta mii báhcá
njuovvamis ja vuovdimis gullá boazoeaiggádii.
Artihkal 26
Boazoeaiggát, orohat dahje čearru gii ii čuovo
mearrádusaid mat dán konvenšuvnnas leat
mearriduvvon dahje ii čuovo mearrádusa man
Guohtunlávdegoddi dahje Dárkkistangoddi lea
dahkan, sáhttá Guohtunlávdegottis oažžut
gohččuma mearriduvvon áigái dahkat dahje
guođđit dahkamis dihto doaimma. Gohččumis
sáhttá bággosáhkku mearriduvvot. Jus lea
heivvolaš, sáhttá bággosáhku mearriduvvot
jotkkolaččat.
Go mearrida bággosáhku sturrodaga galgá
vuhtiiváldit dan vahága mii sáhttá čuožžilit jus
gohččun ii čuvvojuvvo, ekonomalaš diliid sus
gii galgá čuovvut gohččuma ja maiddái eará
dilálašvuođaid.
Guohtunlávdegoddi galgá, jus gohččun ii
čuvvojuvvo, mearridit makkár ruhtasubmi
loahpalaččat galgá máksojuvvot ja goas
maŋemus máksináigi lea.
Artihkal 27
Guohtunlávdegoddi sáhttá mearridit ahte
boazoeaiggát, orohat dahje čearru galgá máksit
konvenšuvdnadivada lobihis guođoheami
geažil jus nuppi riikka bohccot orrot nuppi
riikkas vaikko konvenšuvdna ii atte dan
vejolašvuođa, dahje jus iežas riikka bohccot
orrot guovllus gos ii leat lobálaš leat
konvenšuvnna mielde.
Go veardádallá konvenšuvdnadivada
sturrodaga, de galgá vuhtiiváldit earret eará dan
vahága man rihkkumuš lea mielddisbuktán ja
guoskevačča vejolašvuođa eastadit rihkkumuša.
Jus leat earenoamáš ákkat, de sáhttá
konvenšuvdnadivada sihkkut oalát.
Jus bággosáhkku lea loahpalaččat
mearriduvvon 26. artihkkala goalmmát oasi
mielde, de ii sáhte gáibidit
konvenšuvdnadivada dan rihkkumuša ovddas
mii gohččumii gullá.
</p>
    <p>Loahpalaš gáhppálat
</p>
    <p>Konvenšuvdnadivada galgá máksojuvvot
njealji vahku siste dan beaivvi rájes go
mearrádus lea dahkkojuvvon.
Artihkal 28
Bággosáhkku ja konvenšuvdnadivat 26. ja 27.
artihkkaliid mielde galgá mearriduvvot
velggolačča náššuvnnalaš ruhtašlájain.
Bággosáhkku ja konvenšuvdnadivat galgá
máksojuvvot Guohtunlávdegoddái ja
adnojuvvot buhtadussan dan orohahkii dahje
dan čerrui mii lea vaháguvvan rihkkumuša
geažil, ja muđui nai doaimmaide mat leat
rádjerasttildeaddji boazodoalu buorrin.
Guohtunlávdegottis lea ovddasvástádus
bággosáhku ja konvenšuvdnadivada oaččuhit
sisa.
Kapihtal 7. Sierra mearrádusat
Artihkal 29
Go sisačáliha boazomearkka, galgá geahččat
bearrái ahte mearka lea earálágan go
dohkkehuvvon boazomearkkat guoskevaš
guovllus nuppi riikkas. Goappaš riikkaid
mearkačálihaneiseválddit galget gulaskuddat
nuppi riikka mearkačálihaneiseválddiin
ovdalgo boazomearka sisačálihuvvo.
Artihkal 30
Jus Guohtunlávdegoddi dahje Dárkkistangoddi
lea dahkan mearrádusa man vuođul sáhtášii
ovddidit buhtadusášši jus dakkár mearrádus
livččii mearriduvvon náššuvnnalaš
eiseválddiin, de lea sus geasa mearrádus
čuohcá vuoigatvuohta cegget ášši lávdegottiid
vuostá náššuvnnalaš lága mielde. Ášši mii
guoská soapmása vuoigatvuođaid
gáržžideapmái sáhttá čuoččaldahttojuvvot dan
riikkas gos vuoigatvuođat gáržžiduvvojit. Eará
jearaldagain sáhttá ášši ovddiduvvot
ruovtturiikka duopmostullui.
</p>
    <p>Loahpalaš gáhppálat
Artihkal 31
Jus nuppi riikkas rievdaduvvo boazodoalu
organiseren dahje almmolaš hálddašeapmi mii
mielddisbuktá ahte riektesubjeavttas masa dát
konvenšuvdna guoská, rievdá namahus dahje
organiserenvuohki, galget konvenšuvnna
mearrádusat gustot daidda riektesubjeavttaide
mat bohtet daid ovddibuid sadjái. Guoskevaš
riikka ráđđehus galgá dieđihit dakkár
rievdadusaid birra nuppi riikka ráđđehussii,
Guohtunlávdegoddái ja Dárkkistangoddái.
Kapihtal 8. Fápmuiboahtin ja gustonáigodat
Artihkal 32
Go dát konvenšuvdna fápmuiduvvá, de ii
galgga šat gustot beavdegirji juovlamánu 13.
beaivvi 1971 Norgga ja Ruoŧa gaskka mii
guoská daid boazoáiddiid ceggemii ja
ortnegisdoallamii mat mannet muhtin sajiin
riikkaráji guora (Davvi-Trøndelága ja LulliTrøndelága fylkkain ja Jämtlándda leanas).
Artihkal 33
Dát konvenšuvdna galgá dohkkehuvvot ja
boahtá fápmui golbmalogi beaivvi maŋŋil go
áššeosolaččat leat dieđihan gaskaneaset
čálašeami bokte ahte náššuvnnalaš
konstitušunála ášševuogit fápmudeami hárrái
leat devdojuvvon. Dárogielat ja ruoŧagielat
teavsttat gustojit dássálaga. Konvenšuvdna
galgá jorgaluvvot davvisámegillii,
julevsámegillii ja lullisámegillii.
Artihkal 34
Konvenšuvdna lea fámus golbmalogi jagi dan
rájes go álgá gustot. Jus konvenšuvdna ii
loahpahuvvoš maŋemusat vihtta jagi ovdal dán
áigodaga, de dat gusto velá logi jagi ja galgá
maŋŋil guhkiduvvot logi jahkái hávális jus ii
oktage dan celkkeš eret guokte jagi ovdalgo
logijagi-áigodat vássá.
</p>
  </body>
</document>
