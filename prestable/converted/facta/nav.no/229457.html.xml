<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>NAV - Bearaš ja fuolahus - Nuppástusdoarjja</title>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>NAV</publisher>
      </publication>
    </publChannel>
    <wordcount>911</wordcount>
    <availability>
      <free/>
    </availability>
    <submitter email="borre.gaup@samediggi.no" name="Børre Gaup"/>
    <multilingual>
      <language xml:lang="nob"/>
    </multilingual>
    <origFileName>http://www.nav.no/Samisk/Familie/Familie/229457.cms</origFileName>
    <parallel_text location="Overgangsstønad.html" xml:lang="nob"/>
    <parallel_text location="805345251.html" xml:lang="nno"/>
    <parallel_text location="805369198.html" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 31551 $; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Bearaš ja fuolahus</p>
    </section>
    <p></p>
    <section>
      <p type="title">Nuppástusdoarjja</p>
    </section>
    <p>Nuppástusdoarjja galgá sihkkarastit
                sisaboađu birgejupmái dutnje gii leat okto eadni dahje
                áhčči, gii okto fuolahat mánáid. Nuppástusdoarjaga
                addit ráddjejuvvon áigodahkii ja lea máná agi ja
                doarjaga dárbbuid duohken.</p>
    <section>
      <p type="title">Gii sáhttá oažžut nuppástusdoarjaga?</p>
    </section>
    <p>Galggat deavdit vissis eavttuid jus dus okto
                  eadnin dahje áhččin galgá leat riekti doarjagii.</p>
    <p>Váldočuoggát eavttuid dáfus:</p>
    <list>
      <p type="listitem">Don ja mánná galgabeahtti orron Norggas golbma
                    maŋemus jagi.</p>
      <p type="listitem">Don ja mánná galgabeahtti leat Norggas.</p>
      <p type="listitem">Don galggat leat náitalkeahttá, earránan dahje
                    sierranan.</p>
      <p type="listitem">Don galggat okto fuolahit máná.</p>
      <p type="listitem">Dus ii galgga leat oktavuohta máná nuppi
                    váhnemiin mii sáhttá mearkkašit ahte it leat okto
                    eadni dahje áhčči.</p>
    </list>
    <p>Álbmotoadjolága nuppástusdoarjaga eavttuid birra
                  sáhtát eambbo lohkat Njuolggadusat oasis
                  neahttasiiddu olgešbealde válljenvejolašvuođain.</p>
    <p>Muhtin eavttuin sáhttá spiehkastit. NAV-kantuvra
                  sáhttá addit dieđuid dán birra.</p>
    <p>Dus sáhttá leat riekti nuppástusdoarjagii jus
                  deavddát eavttuid. Jus mánná lea vuollel golbma jagi,
                  de sáhtát ieš válljet háliidat go leat doaimmas
                  (bargu dahje oahppu). Dattetge lea dutnje ovdamunnin
                  ahte jurddašišgoađát doaimma birra ovdal go mánná
                  deavdá golbma jagi. Dan rájes go mánná deavdá 3 jagi,
                  <em type="italic">galggat</em> leat doaimmas mii vástida unnimusat
                  beali ollesáiggis, ovdamearkka dihte
                  bealleáiggebarggus dahje oahpus mii vástida beali
                  ollesáigge oahpus. Galggat leat registrerejuvvon
                  NAV:s ahte duođai ozat barggu jus dus ii leat bargu
                  dahje skuvlasadji.Doaibmagáibádus sáhttá
                  gaskaboddosaččat gahččat eret jus don dahje mánná lea
                  buohcci, dahje jus dus ii leat oktage mánnageahčči
                  (mánáidgárdesadji, SAÁO-sadji dahje sullasaš).
                  Buozanvuođa galggat dalle duođaštit
                  doavttirduođaštusain ja ovdamearkka dihte duođaštit
                  ahte ii leat ožžon mánáidgárdesaji.</p>
    <section>
      <p type="title">Man guhká sáhtát oažžut nuppástusdoarjaga?</p>
    </section>
    <p>Nuppástusdoarjaga sáhtát dábálaččat oažžut gitta
                  golmma jahkái dassážii go nuoramus mánná deavdá
                  gávcci jagi. Jus leat okto riegádahttinmuttus, de
                  sáhtát nuppástusdoarjaga oažžugoahtit juo guokte mánu
                  ovdal vurdojuvvon riegádahttima.</p>
    <p>Dárbbašlaš oahpu čađahettiin sáhttá golmma jagi
                  áigodat guhkiduvvot guvttiin jagiin dassážii nuoramus
                  mánná deavdá gávcci jagi. Jus leat čađaheame
                  dárbbašlaš oahpu ja fuolahat eanet go guokte máná,
                  dahje jus šaddet oktofuolaheaddjin ovdal go devdet 18
                  jagi,  de sáhttá golmma jagi áigodat guhkiduvvot
                  golmmain jagiin dassážii go nuoramus mánná deavdá
                  gávcci jagi.</p>
    <p>Sáhtát oažžut nuppástusdoarjaga gitta guovtti
                  jahkái dassážii go nuoramus mánná deavdá logi jagi
                  jus bázát okto mánáin ovttaseallima loahpaheami,
                  sierraneami dahje earráneami geažil maŋŋel go
                  nuoramus mánná devddii gávcci jagi. Vuosttaš jagi
                  galggat deavdit doaibmagáibádusa. Nuppi jagi galggat
                  čađaheame dárbbašlaš oahpu.</p>
    <p>Vissis eavttuid vuođul sáhtát oažžut
                  nuppástusdoarjaga dassážii go mánná deavdá 18 jagi
                  jus du mánná dárbbaša earenoamáš geahču
                  doaimmashehttejumi, buozanvuođa dahje stuora sosiála
                  váttisvuođaid geažil.</p>
    <section>
      <p type="title">Maid sáhtát oažžut?</p>
    </section>
    <p>Nuppástusdoarjja dahká 1,97 geardde vuođđosupmis –
                  kr 143 580 jahkái = kr 11 965 mánnui. Doarjagis
                  gessojuvvo vearru. Nuppástusdoarjagis eai máksojuvvo
                  luopmoruđat.</p>
    <p>Stuoradiggi dat mearrida vuođđosupmi. Vuođđosubmi
                  muddejuvvo dábálaččat oktii jahkái (miessemánu 1.b.)
                  nu ahte čuovvu eallingoluid ja dábálaš sisaboahtodási
                  rievdadusaid</p>
    <p>Nuppástusdoarjja vuoliduvvo dietnasa ektui. Don
                  sáhtát dinet beali vuođđosupmis guoktenuppelot mánu
                  áigodagas almmá nu ahte du nuppástusdoarjja
                  vuoliduvvo. Jus eanet dinet, de nuppástusdoarjja
                  vuoliduvvo 40 evrriin juohke ruvnno nammii maid dinet
                  badjel bealle vuođđosupmi.</p>
    <p>Dássálaga bargodietnasiin leat  beaiveruđat,
                  buohcanruđat, doarjja mánáid buozanvuođas,
                  váhnenruđat ja eanet. Jus álbmotoajus vuostáiválddát
                  eará birgenlági addosiid dahje sullasaš addosiid
                  olgoriikkas, de dat váikkuha nuppástusdoarjagii.</p>
    <p>Nuppástusdoarjja máksojuvvo mánu maŋŋel dan rájes
                  go deavddát doarjjaeavttuid.</p>
    <p>Ollislaš nuppástusdoarjja lea kr 11 965 mánnui ja
                  vuoliduvvo jus bargodienas rehkenastojuvvon
                  jahkedienasiin lea eambbo go kr 37 000.</p>
    <section>
      <p type="title">Mot ozat nuppástusdoarjaga?</p>
    </section>
    <p>Nuppástusdoarjaga ozat blankeahtain »
                  Nuppástusdoarjaga ohcan, doarjja mánnageahččái,
                  oahppodoarjagii ja okto eatni/áhči
                  fárrenolggosgoluide” . Dan  gávnnat Ohcamat ja
                  mildosat oasis interneahta olgešbealde
                  válljenvejolašvuođain. Dáppe gávnnat maiddái dieđuid
                  dan birra makkár duođaštusaid galggat bidjat
                  nuppástusdoarjaga ohcama mielde.</p>
    <p>Ohcama sáddet dahje doalvvut NAV-kantuvrii.</p>
    <section>
      <p type="title">Mearrádus</p>
    </section>
    <p>Álggus oaččut dieđu man guhká ášši ádjána
                  meannudit. Don oaččut čálalaš dieđu mearrádusa birra
                  go ášši gerget meannudeame. </p>
    <section>
      <p type="title">Jus fárret olgoriikii</p>
    </section>
    <p>Dus sáhttá leat riekti nuppástusdoarjagii jus
                  galggat bargat olgoriikkas norgga bargoaddi ovddas ja
                  leat ain álbmotoaju miellahttu. Seamma gusto jus
                  galggat čađahit oahpu dahje bargat olgoriikkas unnit
                  go guhtta mánu. Dakkár oktavuođain galggat sáddet
                  ohcama NAV-kantuvrii ovdal go vuolggát
                  olgoriikii.</p>
    <p>Galggat álohii dieđihit NAV-kantuvrii jus fárret
                  dahje galggat orrut gaskaboddosaččat olgoriikkas.
                  Eambbo olgoriikkas orruma birra čuožžu Gaskariikkalaš
                  oasis olgešbealde válljenvejolašvuođain.</p>
    <p>Dá leat deháleamos dieđut vuoigatvuođaid ja
                  geatnegasvuođaid birra. Lassin gávnnat liŋkkaid
                  dievasmahtti dieđuide. Muhtun dieđut gávdnojit dušše
                  dárogillii.</p>
    <p>Dáppe leat deháleamos dieđut vuoigatvuođaid ja
                  geatnegasvuođaid birra. Eambbo dieđuid gávnnat
                  liŋkkaid bokte. Muhtin dieđut leat beare
                  dárogillii.</p>
    <section>
      <p type="title">Giellahápmi/giella</p>
    </section>
    <list>
      <p type="listitem" xml:lang="nob">
                  Overgangsstønad (Bokmål)</p>
      <p type="listitem" xml:lang="nob">
                  Overgangsstønad (Nynorsk)</p>
      <p type="listitem" xml:lang="nob">
                  Transitional benefit (Engelsk)</p>
    </list>
    <p></p>
    <section>
      <p type="title" xml:lang="nob">Skovit ja mielddus</p>
    </section>
    <list>
      <p type="listitem">
                  Dán dárbbašat go ozat</p>
    </list>
    <p></p>
    <section>
      <p type="title">Álbmotoaju miellahttovuohta</p>
    </section>
    <list>
      <p type="listitem">
                  Iskka leat go vuoigatvuođat</p>
    </list>
    <p></p>
    <section>
      <p type="title">Dehálaš dieđut</p>
    </section>
    <list>
      <p type="listitem">
                  Váhnenruhta riegádeami oktavuođas</p>
      <p type="listitem" xml:lang="nob">
                  Engangsstønad ved fødsel og adopsjon</p>
      <p type="listitem">
                  Mánnáoadju</p>
      <p type="listitem">
                  Reaidadoarjja unnamánášváhnemiidda</p>
    </list>
    <p></p>
    <section>
      <p type="title">Gažaldagat ja vástádusat</p>
    </section>
    <list>
      <p type="listitem" xml:lang="nob">
                  Spørsmål og svar - enslig mor/far</p>
    </list>
    <p></p>
    <section>
      <p type="title">Riikkaidgaskasaš</p>
    </section>
    <list>
      <p type="listitem" xml:lang="nob">
                  Opphold i utlandet</p>
    </list>
    <p></p>
    <section>
      <p type="title">Váidinvuoigatvuođat</p>
    </section>
    <list>
      <p type="listitem">
                  Ná váiddát</p>
    </list>
    <p></p>
    <section>
      <p type="title">Njuolggadusat</p>
    </section>
    <list>
      <p type="listitem" xml:lang="nob">Enslig mor eller far. Folketrygdloven
                  kap. 15</p>
    </list>
    <p>
                  // </p>
    <p xml:lang="nob">Kontakt
                  oss</p>
    <p> // </p>
    <p xml:lang="nob">
                  Personvern og sikkerhet</p>
    <p> // </p>
    <p xml:lang="nob">
                  Tilbakemelding nav.no</p>
    <p> // </p>
    <p xml:lang="nob">Tilgjengelighet</p>
    <p xml:lang="nob">
                  © 2010 Arbeids- og velferdsetaten
                </p>
    <p></p>
  </body>
</document>
