<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>NAV - Váidinvuoigatvuođat - Váidinvuoigatvuođat</title>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>NAV</publisher>
      </publication>
    </publChannel>
    <wordcount>661</wordcount>
    <availability>
      <free/>
    </availability>
    <submitter email="borre.gaup@samediggi.no" name="Børre Gaup"/>
    <multilingual>
      <language xml:lang="nob"/>
    </multilingual>
    <origFileName>http://www.nav.no/Samisk/Klagerettigheter</origFileName>
    <parallel_text location="Klagerettigheter.html" xml:lang="nob"/>
    <parallel_text location="805382789.html" xml:lang="nno"/>
    <parallel_text location="Appeals.html" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 31551 $; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Váidinvuoigatvuođat</p>
    </section>
    <p></p>
    <section>
      <p type="title">Váidinvuoigatvuođat</p>
    </section>
    <p>Sáhtát váidit NAV:i jus du ohcan
                hilgojuvvo ollásit dahje belohahkii.</p>
    <p>Mearrádusas oaidná makkár hápmi gáibiduvvo
                  váidagis. NAV-kantuvra lea geatnegahtton veahkehit du
                  čállit váidaga. Sáhtát maiddái geavahit NAV
                  veahkkeskovi váidagii.</p>
    <p>Dus lea riekti váldit mielde olbmo geasa luohtát
                  go finat NAV-kantuvrras.  Sáhtát maiddái addit
                  fápmudusa advokáhttii dahje ustibii gii giehtaguššá
                  váidaga du ovddas.</p>
    <p>Váidaga sáddet iežat NAV-kantuvrii.  Galggat
                  váidit NAV Veahkkeneavvoguovddážii jus sii leat
                  mearrádusa dahkan.</p>
    <p>Kantuvra mii lea mearrádusa dahkan, árvvoštallá du
                  ášši ođđasit, go váiddát. Jus mearrádus ii rievdda
                  dáppe, de váidda sáddejuvvo viidáset gieđahallamii
                  NAV Váidinásahussii, mii guorahallá ja árvvoštallá
                  ášši ollásit.</p>
    <section>
      <p type="title">Váidináigemearit</p>
    </section>
    <p>Váidináigemearit leat dan duohken makkár ášši don
                  háliidat váidit. Mearrádusas ovdanboahtá
                  váidináigemearri.</p>
    <section>
      <p type="title">Mearrádusaid váidináigemearri álbmotoadjolága
                  vuođul</p>
    </section>
    <p>Váidináigemearri lea guhtta vahku dan rájes go
                  vuostáiválddát dieđu mearrádusa birra.  Áššit
                  mat ovdamearkka dihte gieđahallojuvvojit
                  álbmotoadjolága mielde leat buohcanruđat, beaiveruđat
                  ja lámisvuođapenšuvdna.</p>
    <section>
      <p type="title">Mearrádusaid váidináigemearri eará lágaid go
                  álbmotoadjolága vuođul</p>
    </section>
    <p>Dábálaččat doaibmá hálddašanlága váidináigemearri,
                  mii lea golbma vahku dan beaivvi rájes go
                  vuostáiválddát dieđu mearrádusa birra. Ovdamearkan
                  leat mearrádusat áššegoluid birra. Hálddašanlága
                  áigemearri gusto jus fal ii mihkkege eará leat
                  mearriduvvon dan lágas man vuođul mearrádus lea
                  dahkkojuvvon. Ovdamearkkat guhkit váidináigemearrái
                  lága vuođul leat áššit ovdagihtii mávssu birra ja
                  indiviidadoarjagiid áššit main váidináigemearri lea
                  guhtta vahku. <em type="italic"> </em></p>
    <section>
      <p type="title">Guoddaleapmi Oadjoriektái</p>
    </section>
    <p>Sáhtát guoddalit ášši Oadjoriektái jus NAV hilgu
                  du ášši. Earret soames spiehkastemiid, sáhttá
                  Oadjoriektái guoddalit mearrádusaid mat
                  dahkkojuvvojit álbmotoadjolága vuođul.
                  Guoddalanáigemearri lea guhtta vahku dan rájes go
                  oaččut NAV Váidinásahusas dieđu mearrádusa birra.</p>
    <p>Guoddalusa sáddet iežat NAV-kantuvrii. NAV
                  Váidinásahus dalle gieđahallá du ášši ođđasit. Jus
                  mearrádus ii rievdaduvvo, de guoddaleapmi sáddejuvvo
                  Oadjorievtti gieđahallamii.</p>
    <p>Lassin álbmotoadjolága áššiide sáhttá maiddái
                  áššiid dákkár lágaid/ortnegiid vuođul guoddalit
                  Oadjoriektái:</p>
    <list>
      <p type="listitem">Láhka mánáidoaju birra</p>
      <p type="listitem">Láhka penšuvdna- ja oadjoaddosiid
                    ovttastahttima birra</p>
      <p type="listitem">Mearrádusat dievasmahtti penšuvdnaortnegiid
                    birra Stuoradikki láhkavuođu dahje mearrádusa
                    vuođul</p>
      <p type="listitem">Fidnovahátláhka</p>
      <p type="listitem">Suohkanlaš penšuvdnaortnegat</p>
      <p type="listitem">Šiehtaduvvon penšuvdna bargiide gaskal 64 ja 67
                    jagi</p>
    </list>
    <p>NAV Váidinásahusa mearrádus váhnenmávssu ja
                  indiviidadoarjagiid áššiin lea loahpalaš ja daid ii
                  sáhte váidit Oadjoriektái.</p>
    <section>
      <p type="title">Áššegoluid gokčan</p>
    </section>
    <p>Jus fal váidda váldojuvvo vuhtii, de sáhttá dus
                  leat riekti oažžut buhtaduvvot dehálaš goluid mat
                  ledje dárbbašlaččat mearrádusa rievdadeapmái,
                  ovdamearkka dihte advokáhttagoluid. Áššegoluid
                  gokčama gáibádusa sáddet iežat NAV-kantuvrii.</p>
    <section>
      <p type="title">Siviilaáittardeaddji</p>
    </section>
    <p>Sáhtát váidit Siviilaáittardeaddjái jus it leat
                  duhtavaš ášši bohtosiin dahje NAV
                  áššemeannudemiin.</p>
    <section>
      <p type="title">Duopmostuolut</p>
    </section>
    <p>Sáhtát fievrredit ášši Lágamánneriektái jus it
                  leat duhtavaš Oadjorievtti diggemearrádusain.
                  Áigemearri vuolggahit ášši lea guhtta mánu dan rájes
                  go leat ožžon dieđu Oadjorievtti diggemearrádusa
                  birra.</p>
    <p>Fertet iskat makkár áigemearit gustojit jus áiggut
                  vuolggahit ášši diggegoddái dahje nammariektái áššiin
                  main NAV Váidinásahus lea dahkan loahpalaš
                  áššemearrádusa. </p>
    <section>
      <p type="title">Nuvttá riekteveahkki</p>
    </section>
    <p>Dus sáhttá maiddái leat riekti oažžut nuvttá
                  riekteveahki advokáhtas. Advokáhtat leat
                  geatnegahtton nuvttá muitalit dutnje dán ortnega
                  birra. Sáhtát ieš ohcat Fylkkamánnis nuvttá
                  riekteveahki dahje sihtat iežat advokáhta ohcat du
                  ovddas. Dás leat vissis dienas- ja opmodatrájit
                  vuođđun.</p>
    <p>Dáppe leat deháleamos dieđut vuoigatvuođaid ja
                  geatnegasvuođaid birra. Eambbo dieđuid gávnnat
                  liŋkkaid bokte. Muhtin dieđut leat beare
                  dárogillii.</p>
    <section>
      <p type="title">Giellahápmi/giella</p>
    </section>
    <list>
      <p type="listitem" xml:lang="nob">
                  Klagerettigheter (Bokmål)</p>
      <p type="listitem" xml:lang="nob">
                  Klagerettar (Nynorsk)</p>
      <p type="listitem" xml:lang="nob">
                  Appeals (Engelsk)</p>
    </list>
    <p></p>
    <section>
      <p type="title">Skovit</p>
    </section>
    <list>
      <p type="listitem">Klage/anke ( 
                  Bokmål | 
                  Nynorsk )</p>
    </list>
    <p></p>
    <section>
      <p type="title">Njuolggadusat</p>
    </section>
    <list>
      <p type="listitem" xml:lang="nob">Folketrygdloven § 21-12</p>
      <p type="listitem" xml:lang="nob">Trygderettsloven</p>
      <p type="listitem" xml:lang="nob">Forvaltningsloven § 29</p>
    </list>
    <p>
                  // </p>
    <p xml:lang="nob">Kontakt
                  oss</p>
    <p> // </p>
    <p xml:lang="nob">
                  Personvern og sikkerhet</p>
    <p> // </p>
    <p xml:lang="nob">
                  Tilbakemelding nav.no</p>
    <p> // </p>
    <p xml:lang="nob">Tilgjengelighet</p>
    <p xml:lang="nob">
                  © 2010 Arbeids- og velferdsetaten
                </p>
    <p></p>
  </body>
</document>
