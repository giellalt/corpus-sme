<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>NAV - Bearaš ja fuolahus - Mánáidgeahččama doarjja</title>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>NAV</publisher>
      </publication>
    </publChannel>
    <wordcount>814</wordcount>
    <availability>
      <free/>
    </availability>
    <submitter email="borre.gaup@samediggi.no" name="Børre Gaup"/>
    <multilingual>
      <language xml:lang="nob"/>
    </multilingual>
    <origFileName>http://www.nav.no/Samisk/Familie/Familie/229491.cms</origFileName>
    <parallel_text location="Stønad+til+barnetilsyn.html" xml:lang="nob"/>
    <parallel_text location="1073749106.html" xml:lang="nno"/>
    <parallel_text location="805368074.html" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 31551 $; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Bearaš ja fuolahus</p>
    </section>
    <p></p>
    <section>
      <p type="title">Mánáidgeahččama doarjja</p>
    </section>
    <p>Mánáidgeahččama doarjja galgá veahkehit du okto
                  eadnin dahje áhččin, máksit mánáidgeahččama vai
                  sáhtát bargat, duođai leat bargoohccin dahje čađahit
                  oahpu. </p>
    <section>
      <p type="title">Gii sáhttá oažžut mánáidgeahččama doarjaga?</p>
    </section>
    <p>Galggat deavdit vissis eavttuid jus dus okto
                  eadnin dahje áhččin galgá leat riekti doarjagii.</p>
    <p>Váldočuoggát eavttuid dáfus:</p>
    <list>
      <p type="listitem">Don ja mánná galgabeahtti orron Norggas golbma
                    maŋemus jagi.</p>
      <p type="listitem">Don ja mánná galgabeahtti leat Norggas.</p>
      <p type="listitem">Don galggat leat náitalkeahttá, earránan dahje
                    sierranan.</p>
      <p type="listitem">Don galggat okto fuolahit máná.</p>
      <p type="listitem">Dus ii galgga leat oktavuohta máná nuppi
                    váhnemiin mii sáhttá mearkkašit ahte it leat okto
                    eadni dahje áhčči.</p>
    </list>
    <p>Álbmotoadjolága eavttuid birra sáhtát eambbo
                  lohkat Njuolggadusat oasis neahttasiiddu olgešbealde
                  válljenvejolašvuođain.</p>
    <p>Sáhtát oažžut mánáidgeahččan doarjaga jus deavddát
                  eavttuid go šattat mánáidgeahččama bidjat earáid
                  háldui daningo barggat, duođai leat bargoohccin,
                  váccát skuvlla dahje čađahat oahpu. Sáhtát maiddái
                  oažžut mánáidgeahččan doarjaga go ásahat iežat
                  fitnodaga.</p>
    <p>Eaktun lea ahte mánáidgeahččama bijat earáid
                  háldui, nugo ovdamearkka dihte mánáidgárdái,
                  skuvlaastoáiggeortnegii (SAÁO) dahje mánnageahččái.
                  Eaktun lea maiddái ahte mávssát mánáidgeahččama
                  ovddas.</p>
    <section>
      <p type="title">Man guhká sáhtát oažžut mánáidgeahččan
                  doarjaga?`</p>
    </section>
    <p>Doarjaga oaččut dábálaččat dassážii go mánná
                  geargá njealját skuvlajagiin. Sáhtát oažžut doarjaga
                  maŋŋel njealját skuvlajagi jus dus lea mánná gii
                  dárbbaša mihá eanet geahču go seamma ahkásaččat.
                  Doavttirduođaštusain dahje sullasaččain galggat
                  duođaštit dakkár gáibádusa. Doarjja sáhttá
                  guhkiduvvot jus dus ii leat dássedis bargoáigi
                  (ovdamearkka dihte vuorrobargu dahje molssabargu),
                  dahje jus bargu dahje oahppu mielddisbuktá ahte
                  guhkit áigodagain šattat leat eret ruovttus. Galggat
                  álohii duođaštit bargodilálašvuođa,
                  mánáidgeahččandilálašvuođa ja maid mávssát.</p>
    <p>Don sáhtát bisuhit doarjaga gitta ovtta jahkái nu
                  ahte it masse mánáidgeahččanortnega jus
                  gaskaboddosaččat šattat buohccin. Eaktun lea ahte
                  joatkát máksime mánáidgeahččama ovddas ja ahte du
                  mánná ain oažžu mánáidgeahču earáin dan botta go leat
                  buohcci.</p>
    <p>Mánáidgeahččan doarjja addojuvvo jahkái hávális.
                  Luopmománuin ii oaččo doarjaga, dalle go
                  mánáidgárddit ja SAÁO lea gitta. Ovdal boahtte
                  mánáidgárde-/skuvlajagi galggat danin muitit buori
                  áiggis ohcat doarjaga. </p>
    <section>
      <p type="title">Maid sáhtát oažžut?</p>
    </section>
    <p>Máksomeriid ektui maid Stuoradiggi lea mearridan
                  gokčá mánáidgeahččama doarjja 64 proseantta
                  duođaštuvvon olggosgoluin. Ieš šattat máksit
                  unnimusat 36 proseantta olggosgoluin.</p>
    <p>Dus ii leat riekti mánáidgeahččama doarjagii jus
                  du jahkásaš bargosisaboahtu lea stuorát go guđa
                  geardde álbmotoaju vuođđosupmi (kr 437 286).
                  Mánáidgeahččama doarjagis ii leat vearru, ja doarjja
                  máksojuvvo dan mánu rájes go deavddát eavttuid.</p>
    <section>
      <p type="title">Mot ozat mánáidgeahččama doarjaga?</p>
    </section>
    <p>Mánáidgeahččama ozat blankeahtain »
                  Nuppástusdoarjaga ohcan, doarjja mánnageahččái,
                  oahppodoarjagii ja okto eatni/áhči
                  fárrenolggosgoluide”. Dan gávnnat Skovit ja mildosat
                  oasis interneahta olgešbealde válljenvejolašvuođain.
                  Dáppe gávnnat maiddái dieđuid dan birra makkár
                  mildosiid/duođaštusaid galggat bidjat mánáidgeahččama
                  doarjjaohcama mielde.</p>
    <p>Ohcama sáddet dahje doalvvut
                  NAV-kantuvrii. </p>
    <section>
      <p type="title">Mearrádus</p>
    </section>
    <p>NAV dan fylkkas gos ásat mearrida du
                  mánáidgeahččama doarjjaohcama. Doppe oaččut álggus
                  dieđu man guhká ášši ádjána meannudit. Oaččut čálalaš
                  dieđu mearrádusa birra go ášši gerget
                  meannudeame.  </p>
    <section>
      <p type="title">Jus fárret olgoriikii</p>
    </section>
    <p>Dus sáhttá leat riekti mánáidgeahččama
                  doarjagii  jus galggat bargat olgoriikkas norgga
                  bargoaddi ovddas ja leat ain álbmotoaju miellahttu.
                  Seamma gusto jus galggat čađahit oahpu dahje bargat
                  olgoriikkas unnit go guhtta mánu. Dakkár oktavuođain
                  galggat sáddet ohcama NAV-kantuvrii ovdal go vuolggát
                  olgoriikii.</p>
    <p>Galggat álohii dieđihit NAV-kantuvrii jus fárret
                  dahje galggat orrut gaskaboddosaččat olgoriikkas.
                  Eambbo olgoriikkas orruma birra čuožžu Gaskariikkalaš
                  oasis olgešbealde válljenvejolašvuođain.</p>
    <p>Dá leat deháleamos dieđut vuoigatvuođaid ja
                  geatnegasvuođaid birra. Lassin gávnnat liŋkkaid
                  dievasmahtti dieđuide. Muhtun dieđut gávdnojit dušše
                  dárogillii.</p>
    <p>Dáppe leat deháleamos dieđut vuoigatvuođaid ja
                  geatnegasvuođaid birra. Eambbo dieđuid gávnnat
                  liŋkkaid bokte. Muhtin dieđut leat beare
                  dárogillii.</p>
    <section>
      <p type="title">Máksomearit</p>
    </section>
    <section>
      <p type="title">Mánáidgeahččan</p>
    </section>
    <p>
      <em type="italic">Galle máná</em>
    </p>
    <p xml:lang="nob">
      <em type="italic">Kr jahkásaččat</em>
    </p>
    <p xml:lang="nob">
      <em type="italic">Kr. mánnosaččat</em>
    </p>
    <p>Maksimála submi ovtta mánás</p>
    <p xml:lang="nob">39 888 kr.</p>
    <p>3 324 kr.</p>
    <p>Maksimála submi guovtti mánás</p>
    <p xml:lang="nob">52 056 kr.</p>
    <p>4 338 kr.</p>
    <p>Maksimála submi golmma dahje eanet
                          mánás</p>
    <p xml:lang="nob">58 980 kr.</p>
    <p>4 915 kr.</p>
    <p><em type="italic">*</em> Dát lea mánáidgeahččama doarjja
                  álbmotoadjolága § 15-11 mielde, iige
                  veajuidahttindoarjja – mánáidgeahččama doarjja –
                  álbmotoadjolága § 11-8 mielde.</p>
    <section>
      <p type="title">Giellahápmi/giella</p>
    </section>
    <list>
      <p type="listitem" xml:lang="nob">
                  Barnetilsyn (Bokmål)</p>
      <p type="listitem" xml:lang="nob">
                  Overgangsstønad (Nynorsk)</p>
      <p type="listitem" xml:lang="nob">
                  Child care benefit (Engelsk)</p>
    </list>
    <p></p>
    <section>
      <p type="title" xml:lang="nob">Skovit ja mielddus</p>
    </section>
    <list>
      <p type="listitem">
                  Dán dárbbašat go ozat</p>
    </list>
    <p></p>
    <section>
      <p type="title">Álbmotoaju miellahttovuohta</p>
    </section>
    <list>
      <p type="listitem">
                  Iskka leat go vuoigatvuođat</p>
    </list>
    <p></p>
    <section>
      <p type="title">Dehálaš dieđut</p>
    </section>
    <list>
      <p type="listitem">
                  Váhnenruhta riegádeami oktavuođas</p>
      <p type="listitem" xml:lang="nob">
                  Engangsstønad ved fødsel og adopsjon</p>
      <p type="listitem">
                  Mánnáoadju</p>
      <p type="listitem">
                  Reaidadoarjja unnamánášváhnemiidda</p>
    </list>
    <p></p>
    <section>
      <p type="title">Gažaldagat ja vástádusat</p>
    </section>
    <list>
      <p type="listitem" xml:lang="nob">
                  Spørsmål og svar - enslig mor/far</p>
    </list>
    <p></p>
    <section>
      <p type="title">Riikkaidgaskasaš</p>
    </section>
    <list>
      <p type="listitem" xml:lang="nob">
                  Opphold i utlandet</p>
    </list>
    <p></p>
    <section>
      <p type="title">Váidinvuoigatvuođat</p>
    </section>
    <list>
      <p type="listitem">
                  Ná váiddát</p>
    </list>
    <p></p>
    <section>
      <p type="title">Njuolggadusat</p>
    </section>
    <list>
      <p type="listitem" xml:lang="nob">Enslig mor eller far. Folketrygdloven
                  kap. 15</p>
    </list>
    <p>
                  // </p>
    <p xml:lang="nob">Kontakt
                  oss</p>
    <p> // </p>
    <p xml:lang="nob">
                  Personvern og sikkerhet</p>
    <p> // </p>
    <p xml:lang="nob">
                  Tilbakemelding nav.no</p>
    <p> // </p>
    <p xml:lang="nob">Tilgjengelighet</p>
    <p xml:lang="nob">
                  © 2010 Arbeids- og velferdsetaten
                </p>
    <p></p>
  </body>
</document>
