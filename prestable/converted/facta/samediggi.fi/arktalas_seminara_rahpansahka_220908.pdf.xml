<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>1491</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=666&amp;Itemid=10</origFileName>
    <parallel_text location="arktisen_seminaarin_avajaispuhe_220908_suomeksi.pdf" xml:lang="fin"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 134027 $; </version>
  </header>
  <body>
    <p xml:lang="sms">22.09.2008</p>
    <p>
      <em type="bold">Árvvus adnon ministtar, buorit semináraoasseváldit! </em>
    </p>
    <p>Seminára fáddá: giella ja árbediehtu lea lunddolaš oktiibidju. Jearaldat lea rievtti  mielde seamma</p>
    <p>ášši guovtti bealis – gielain sirdit árbedieđuideamet buolvvas nubbái ja giella čájeha sániidisguin ja</p>
    <p>doahpagiiddisguin  juo  iešalddes  árbevirolaš  dieđu  ja  máhtu.  Gielas  ii  sáhte  hupmat  dušše</p>
    <p>gulahallangaskaoapmin,  muhto  dat  gullá  kultuvrra  mávssolaččamus  iešvugiide.  Klassihkalaš</p>
    <p>ovdamearka  giela  ja  kultuvrra  gaskavuođas  lea  sámi  kultuvrras  terminologiija,  mii  gullá</p>
    <p>ealáhusaide.  Boazodoallosánit  leat  sámegielas  juobe  bealgoalmmát  duháhis  golmma  duháhii,  go</p>
    <p>mielde  váldojuvvojit  maid  ealáhusain  bargamis  dehálaš  dálke-,  muohta-,  ja  duovddasánit.</p>
    <p>Máinnašuvvon terminologiija ii govčča dušše sátnelogahallamiid mearkkašumiidisguin, muhto dat</p>
    <p>doallá  sisttis  ealáhusain  bargama  mávssolaš  dieđu,  dat  lea  iežas  klassifiserenvuogádat  ja  stuora</p>
    <p>oassi ámmátmáhtus gullá terminologiija hálddašeapmái iešguđetlágán diliin.</p>
    <p>Sámegiella ilmmuha oasistis hui bures sápmelaččaid birasgaskavuođa ja luonddugeavahusa hámiid.</p>
    <p>Gielasteamet  vuhtto  luonddu  dovdama  dehálašvuohta,  muohta-  ja  duovddasániid  stuora  mearri  ja</p>
    <p>dárkkes  klassifiserenvuogádat  leaba  dán  čujuhussan.  Giellamet  čájeha  earret  kultuvrramet,  muhto</p>
    <p>maiddái  luonddu  ja min  oktavuođa dasa. Giela dearpmat  ja doahpagat  muitalit  midjiide maid min</p>
    <p>ovddit  buolvvaid  kultuvrras  ja  árbevieruin,  mat  sirdásit  boahtte  buolvvaide  giellagovaid  ja</p>
    <p>dearpmaid bakte. Giela ja árbevieruid  gaskavuohta seailu dušše nu ahte geavahit giela ja doalahit</p>
    <p>árbevieruideamet.  Servodaga  ja  kultuvrra  nuppástusat  sirdásit  maid  gillii,  ná  giella  rievdá.  Go</p>
    <p>kultuvrrat  ja  ealáhusat  gárganit, lea dehálaš bastit  seailluhit  oktavuođa maid  ovddit buolvvaide ja</p>
    <p>sin  árbevieruide  ja  heivehit  árbevieruid  dálá  áigge  oassin.  Árbevirolaš  vierut,  stohkosat,  luođit  ja</p>
    <p>ealáhusat  ráhkadit  sámi  kultuvrra  ja  árbevieruid  nu  ahte  dat  seailluhit  ja  dorjot  giela  ja  dan</p>
    <p>ovdáneami.</p>
    <p>Giela  ja  kultuvrra  gaskavuohta  ráhkada  vuođu  olbmuid  ipmárdussii  ja  vuohkái  hábmet  máilmmi.</p>
    <p>Ipmárdus vuodduduvvá sihke gillii ja kultuvrii. Oskkumušat, vierut, árvvut, njálmmálaš ja materiála</p>
    <p>kulturbuktagat  sirdásit  buolvvas  nubbái  ja  dáinna  lágiin  ráhkadit  servoša  árbevieru  ja  kultuvrra.</p>
    <p>Dávjá  árbevierru  ipmirduvvo  rievdameahttun  autenttalaš  álgoideálan,  man  ii  galgga  duohtadit.</p>
    <p xml:lang="sms">Juvvá Lemet – Klemetti Näkkäläjärvi www.samediggi.fi  Ságadoalli – Puheenjohtaja Saamelaiskäräjät Tel: +358505242109 Skierri Peuratie 15</p>
    <p>Árbevierro- ja kulturprosessaide lea goitge mihtilmas, ahte dat rivdet. Juohke buolva guođđá juoga</p>
    <p>ládje  luottaidis  duoidda  árbevieruide  ja  dáinna  lágiin  ráhkada  buolvvadagaid  gaskii  árbevieruid</p>
    <p>viđjji.  Árbevieruid,  kultuvrra  ja  giela  gaskavuođa  dutkan  lea  dehálaš  ja  dat  ráhkada  iežas  ládje</p>
    <p>jotkkolašvuođa.  Sámi  kultuvrra  dáfus  lea  mávssolaš,  ahte  min  kulturárbevierrumet  dutkojuvvo  ja</p>
    <p>gávdnojit  vuogit  mot  sáhttit  buoremusat  dorvvastit  sámegiela  ja  kultuvrra  sirdáseami  buolvvas</p>
    <p>nubbái rievddadalli servodagas fuolakeahttá.</p>
    <p>Dálkkádatrievdadus boahtá iežas oasis buktit váikkuhusaid min sámi birrasii, gillii ja árbevieruide.</p>
    <p>Nuppástuvvi máilmmis dárbbahit ein eanet iežamet, sápmelaččaid dutkamuša. Mii galgat gártet ja</p>
    <p>dutkat  iežamet  gillii  gullevaš  dieđuid  ja  máhtuid  –  giela  ii  sáhte  dutkat  ollislaččat  dušše</p>
    <p>sátnelisttuiguin.  Dárbbahit  dutkamuša  giellamet  konteavsttas  ja  iežamet  árbevieruin.  Dárbbahit</p>
    <p>maid  riikkaidgaskasaš  sámiguovllu  ovttasbarggu  ja  sápmelaš  oktiigullevašvuođa  dovddu</p>
    <p>riikkarájiin fuolakeahttá. Evttohuvvon sámi universiteahtta-fidnu dávista dáidda hástalusaide ja dan</p>
    <p>ovddideapmi  lea  buot  sápmelaččaid  ovdamunni.  Allaskuvlen,  mii  olláhuhttojuvvo  sápmelaš</p>
    <p>vuolggasajiin  ja  alladásat,  máŋggasuorggát  dutkamuš,  man  sáhttá  bargat  sámi  ruovttuguovllus</p>
    <p>dásseárvosaččat  orrunriikkas  fuolakeahttá,  lea  dađi  deháleabbo  sámi  kultuvrra  ja  –giela</p>
    <p>jotkkolašvuođa dorvvasteami várás.</p>
    <p>Dutkiid joavkkus lea maŋimus jagiid badjánan beroštupmi ráhkadit iežas álgoálbmotdutkanteoriija.</p>
    <p>Sierralágán  oainnut  ja  jurdagat  leat  ovdanbuktojuvvon  jagiid  mielde  teknologalaš  ekologalaš</p>
    <p>dieđus, álgoálbmogiid birasdieđus. Dákkár ovdamearkkat leat oalle olunai. Viggamuš lea iešalddes</p>
    <p>buorre  –  álgoálbmogat  ja  sin  kultuvrrat  geahččaluvvojit  dutkojuvvot  sin  iežaset  vuolggasajiid</p>
    <p>guvllos.  Muhto  čuolbman  dákkár  álgoálbmogiid  dieđu  šaddama  ipmárdusain  lea  oaidnu  das,  ahte</p>
    <p>buot  máilmmi  álgoálbmogat  ovttastahttá  sin  sajádat  algoálbmogin  ja  ahte  álgoálbmogat  lea</p>
    <p>ollisvuohta, mii  sáhttá gieđahallojuvvot oktiilažžan nu ahte seamma teoriija vuollái  biddjojit oktii</p>
    <p>álgoálbmogat  máilmmi  viđa  eatnanoasis  beroškeahttá  sin  sierralágán  orrunduovdagiin,</p>
    <p>ealáhusmálliin ja kultuvrras.</p>
    <p>Oaidnu  maid  das,  ahte  álgoálbmogat  sáhttet  dutkojuvvot  ovtta  teoriija  bakte,  dahká  dutkamuša</p>
    <p>politihkalažžan  ja  sirre  dutkangietti  guhkás  eret  eará  dutkanmáilmmis.  Ođđa  teoriijat  galget</p>
    <p>ráhkaduvvot  ja  daid  anolašvuođa  galgá  destet,  muhto  ferte  muitit  ahte  álgoálbmotkultuvrra  ja</p>
    <p>servodaga  dutkan  lea  máŋggadieđalaš.  Máŋgga-  ja  doaresdieđálašvuohta  galgá  lasihuvvot,</p>
    <p>earenoamážit dárbbahit dálkkádatrievdama geažil luonddu- ja kulturdieđaolbmuid ovttasbarggu, vai</p>
    <p>dálkkádatrievdama váikkuhusain sáhttá ráhkaduvvot oppalašgovva.</p>
    <p>Seminára  namma,  árktalaš  seminára,  laktá  seminára  fáttá  dálkkádatrievdama  oassin  ja</p>
    <p>álgoálbmogiid  ovttasbarggu  oassin  árktalaš  guovlluin.  Dálkkádatrievdama  dadjet  uhkidit  loktet</p>
    <p>liekkasvuohtadili  árktalaš  guovlluin  ja  lasihit  eandalii  muohttima.  Dát  leat  dutkiid  árvvoštallamat,</p>
    <p>eat  vel  dieđe  mot  ja  mainna  lágiin  dálkkádatrievdan  boahtá  duođas  váikkuhit  min  Sámieatnamii.</p>
    <p>Dálkkádatrievdama  duostumis  jur  árktalaš  guovllu  ovttasbargu  lea  virkkosnuvvan,  muhto</p>
    <p>dárbbahuvvojit  lasi  dieđut  ja  doaibmabijut  mot  dálkkádatrievdan  sáhttá  caggojuvvot  ja  mot  dása</p>
    <p>sáhttá  vuogáiduvvat.  Dálkkádatrievdan  šaddá  váikkuhit  sámi  ealáhusaide  mearkkašahtti  ládje,</p>
    <p>earenoamážit boazodoalu jáhkket šaddat váttisvuođaid sisa go muohtadálvvit lassánit. Boazodoalu</p>
    <p>dáfus  dát  sáhttá  dárkkuhit  dan,  ahte  boazosápmelaččat  soitet  šaddat  rievdadit  dálkkádaga</p>
    <p>váikkuhusas boazobargomálliideaset. Luonddu addin biebmu ii soaitte šat leat nohkka ja biebmamii</p>
    <p>šaddá ohcat eará čovdosiid.</p>
    <p>Mii  galggaleimmet  bastit  ohcat  vugiid  juo  dán  muttos  mot  sáhttit  dahkat  nu  unnin  go  vejolaš</p>
    <p>dálkkádatrievdama  váikkuhusaid  ja  mii  galggaleimmet  ohcat  vugiid,  maid  bakte  sáhttit  veahkehit</p>
    <p>árbevirolaš  sámi  ealáhusaid  ja  kultuvrra  vuogáiduvvat  dálkkádatrievdamii  nu  ahte  kultuvrra</p>
    <p>váimmus  ii  jávkka.  Sámi  boazodoallu  ii  sáhte  vuogáiduvvat  dálkkádatrievdamii  šat  dološ  vugiid</p>
    <p>mielde.  Dolin  iige  nu  dolinge  ođđa  diliide  sáhtii  vuogáiduvvat  nu  ahte  guohtoneatnamat</p>
    <p>molsojuvvoje ollásit, muhto dálá áigge dat ii leat šat vejolaš.</p>
    <p>Gilvaleaddji  eanangeavahanvuogit  ja  stáhtaid  rájit  cagget  beaktilit  boazodolli  ohcat  ođđa,  buoret</p>
    <p>guohtoneatnamiid  ođđa  dálkkádatdiliin.  Go  muohtamearri  navdojuvvo  lassánit,  de  sámegiela</p>
    <p>dárkkes  muohtasátnerádjui  ja  muohttaga  klassifiserenvuogádahkii  šaddá  stuora  atnu  ja</p>
    <p>terminologiija  mielde  luohkáide  juhkkojuvvon  muohtadilli  šaddá  leat  dutkiide  ávkin.  Sámegiela</p>
    <p>terminologiija mielde bastit čilget dárkket sierra muohtadiliid. Dutkiide, dego midjiidenai, giellamet</p>
    <p>lea  árdnaáiti,  ja  gielamet  mielde  bastit  áiccadit  ja  soaitit  maid  vuogáiduvvatge  dálkkádatrievdamii</p>
    <p>buorebut.</p>
    <p>Sámegielaid  dilli lea fuolastuhtti  – buot Suomas hubmon  sámegielat  leat  uhkivuloš gielat.  Ii  sáhte</p>
    <p>hupmat  dušše  giela  uhkivulošvuođas,  daningo  giela  jávkama  mielde  jávká  maid  kultuvrras  eanas</p>
    <p>oassi. Hui fuolastuhtti dilli lea nuortalašgiela buohta, mas ii leat go muhtin hárve nuorra eatnigiellan</p>
    <p>hubmi.  Anárašgiela  sajádat  lea  buorránan  aktiivvalaš  searvebarggu  geažil  ja  dál  seammalágán</p>
    <p>resurssat  galggale  siktejuvvot  maid  nuortalašgiela  doarjumii.  Giellaealáskahttin-  ja</p>
    <p>oahpahanbargguin  galgá  bastit  ráhkaduvvot  lunddolaš  oktavuohta  giellageavahandillái,  dan kultuvrii,  gos  giella  eallá  ja  doaibmá  –  ja  earenoamážit  galgá  duvdojuvvot  giela  ja  kultuvrra</p>
    <p>buorráneapmi ja árbevieruide oahpásnuvvan.</p>
    <p>Mu  mielas  dát  kultuvrra  ja  giela  oktavuohta  lea  okta  mávssolaččamus  áššiin,  masa  galgá</p>
    <p>giddejuvvot  fuomášupmi  earenoamážit  oahpahusas  ja  giellaealáskahttinbarggus.  Otnáš  ja  ihttáš</p>
    <p>seminára  fáddá  lea  daninassii  dađi  deháleabbo.  Hui  stuora  hástalus  giela  ja  kultuvrra  oktavuođa</p>
    <p>seailumis  ja  ealáskahttimis  lea  sámi  ruovttuguovllu  olggobealde,  gos  skuvlema  ja  oahpahusa  lea</p>
    <p>váttis oažžut ja oktavuohta kultuvrii ja sámieatnama lundui báhcá gáidoseabbon.</p>
    <p>Sámegiela  sajádat  suddjejuvvo  Suomas  vuođđolágain  ja  eandalit  sámi  giellalágain,  mii  dáhkida</p>
    <p>vuoigatvuođa  sámegiela  geavahussii  sámi  ruovttuguovllu  eiseválddiid  olis.  Sámi  ruovttuguovllu</p>
    <p>olggobealde  bálvalusaid  oažžun  ii  leat  jur  vejolaš.  Riikkaidgaskasaš  soahpamušain</p>
    <p>biodiversiteahttasoahpamuš, man Suopma lea ratifiseren jagi 1994, laktá mávssolaš vugiin giela ja</p>
    <p>kultuvrra luonddu máŋggahápmásašvuođa oassin.</p>
    <p>Biodiversiteahttasoahpamuša  mávssolaččamus  artihkal  álgoálbmogiidda  lea  8  (j),  mii  gieđahallá</p>
    <p>álgoálbmoga  ja  báikkalašservošiid  dieđu  biologalaš  máŋggahápmásašvuođa  dáfus  ja  stáhtaid</p>
    <p>geatnegasvuođa  suodjalit  máinnašuvvon  álbmogiid  biologalaš  máŋggahápmásašvuođa  dieđuid,</p>
    <p>máhtuid ja innovašuvnnaid.</p>
    <p>8  (j)  artihkkala  sisdoallu  čuodjá  sulaid  ná,  dát  dieđusge  lea  eahpevirggálaš  jorgalus:</p>
    <p>
      <em type="italic">“Soahpamušoassebealli  galgá  vejolašvuođaid  mielde  ja  heivvolaš  osiid  mielde  álbmotlaš </em>
    </p>
    <p>
      <em type="italic">láhkaásaheamis mielde gudnejahttit, suodjalit ja bajásdoallat álgoálbmogiid ja báikkálaš servošiid </em>
    </p>
    <p>
      <em type="italic">dakkár  dieđuid,  hutkosiid  ja  geavada,  mii  gullá  biologalaš  máŋggahápmásašvuođa  ja  suvdilis </em>
    </p>
    <p>
      <em type="italic">gárganeami dáfus mearkkašahtti árbevirolaš eallinhámiide, ja ovddidit ja viiddidit daid heiveheami </em>
    </p>
    <p>
      <em type="italic">máinnašuvvon servošiid miehtama ja váikkuheami mielde sihke roahkasmahttit dieđuin, hutkosiin ja </em>
    </p>
    <p><em type="italic">geavadiin ožžojun ávkki dássebealálaš juohkima.”</em> </p>
    <p>8  (j)-artihkal  lea  sápmelaččaid  dáfus  politihkalaččat  beroštahttimus  biodiversiteahttasoahpamuša</p>
    <p>artihkkaliin,  daningo  dat  gieđahallá  álgoálbmogiid  vuoigatvuođaid.  Lea  iešalddes  historjjálaččat</p>
    <p>mearkkašahtti,  ahte  biodiversiteahttasoahpamuššii  lea  ožžojuvvon  áššáigullevaš  vugiin</p>
    <p>máinnašupmi álgoálbmogiid gaskavuođas biodiversitehttii ja dan seailumii. Máinnašuvvon artihkal</p>
    <p>lea  hui  anolaš  ja  mađi  luonddolaččat,  daningo  dat  oaidná  álgoálbmogiid  máilmmi máŋggahápmásašvuođa  mearkkašahtti  oassin  ja  oaidná  álgoálbmogiid  dieđuid  ja  máhtuid  leat</p>
    <p>mávssolaččat biodiversiteahta dáfus.</p>
    <p>Sápmelaččaid dáfus 8 (j)-artihkal fállá vejolašvuođaid ja vugiid buktit buoret dásis giela, kultuvrra</p>
    <p>ja birrasa gaskavuođa ovdan ja suokkardit vugiid mot dát áššit sáhtte ovddiduvvot. Suoma suohkan-</p>
    <p>ja eanangoddedásis eai soaitte leat dárbahassii bures oahpásnuvvan biodiversiteahttasoahpamuššii ja</p>
    <p>ovdamearkkadihte lávvaráhkadeamis eai váldojuvvo vuhtii álgoálbmogiid vuoigatvuođat nu olu go</p>
    <p>lea dárbbatlaš.</p>
    <p>Buorit semináraguossit,</p>
    <p>Seminára goalmmát fáddá lea ovttaveardásašvuohta. Ovttaveardásašvuohta lea áigeguovdilis fáddá.</p>
    <p>Suomas  leat  bárisin  ođasnuhttime  ovttaveardásašvuohtalága,  ja  sámedikki  sávaldahkan  lea  ahte</p>
    <p>láhkaásaheami  ođastusa  mielde  maid  daid  sápmelaččaid,  geat  orrot  sámi  ruovttuguovllu</p>
    <p>olggobealde,  vuoigatvuođat  váldojuvvojit  buorebut  vuhtii.  Dálá  ovttaveardásašvuohtaláhka  gieldá</p>
    <p>vealaheami  ja  dahká  vejolažžan  positiiva  sierrameannudeami  joavkkuide,  mat  lea  heajut  dehe</p>
    <p>veahádatsajádagas. Ovttaveardásašvuohta lea midjiide sápmelaččaide dehálaš ášši, ja iežamet oasis</p>
    <p>mii  galgát  guorahallat  ášši  dávjá.  Suomas  leat  golbma  sámi  kultuvrra,  davvi-,  anáraš-  ja</p>
    <p>nuortalašsámi kultuvrrat.</p>
    <p>Buot  kultuvrraid  ovddideapmi  galgá  leat  dásseárvosaš  sajádagas  ja  ovttaveardásašvuohta  galgá</p>
    <p>olláhuvvat  sámi  kultuvrra  sistenai.  Ovttaveardásašvuohta  sámiid  dáfus  dárkkuha  dan,  ahte  mii</p>
    <p>galgat  leat  solidáralaččat guhtet  guimmiideamet  guovdu. Vaikko  sápmelaččaid  vuoigatvuođat  leat</p>
    <p>ovdánan,  dilli  ii  heađisge  leat  vel  dárbahassii  buori  dásis.  Min  sápmelaččaid  guovdu  čuhcet</p>
    <p>máŋggalágán deaddagat ja min kultuvrra leat geahččalan dahkat ovttalágánin váldokultuvrrain, iige</p>
    <p>giellamet  ja  kultuvramet  leat  álohii  dohkkehuvvon.  Dákkár  dilis  mii  sápmelaččat  galgat  doarjut</p>
    <p>guhtet  guimmiideamet  viggamušaid  ja  meannudit  guhtet  guimmideametguin  ovttaveardásaččat  –</p>
    <p>dárbbu  mielde  positiivvalaš  sierrameannudeapmái  dorvvastemiin.  Mii  sápmelaččat  galgat  iežamet</p>
    <p>buohta čájehit ahte mii leat ovttaveardásašvuođa ovddideaddjit. Sámediggi lea maid darvánan dán</p>
    <p>hástalussii ja lea ráhkadišgoahtán ovttaveardásašvuohtaplána sámediggái ja dieđusge geažos áigge</p>
    <p>viggat oažžut sámegielaid ja kultuvrraid dásseárvosaš sajádahkii sámedikki doaimmas.</p>
    <p>Seminára prográmma vuođul dát guokte seminárabeaivvi bohtet leat miellagiddevaččat. Vuorddán</p>
    <p>beroštumiin  seminára  addámuša  ja  sávan,  ahte  dát  ii  báze  dušše  ovtta  seminárii,  muhto  ahte</p>
    <p>ságastallan  ja  bargu  joatkahuvvá  giela,  árbevieruid  ja  ovttaveardásašvuođa  ovddideami  várás  ein</p>
    <p>áŋgireappot.  Seminárat  leat  dehálaš  ságastallama  boktaleaddjit  ja  sávan  ahte  ságastallamiid</p>
    <p>addámuššan  leat  ođđa  geavadat,  juobe  publikašuvdna  ja  prošeavttat.  Dáiguin  sániiguin  raban</p>
    <p>seminára ja buvttán dasa sámedikki dearvvuođagaid.</p>
  </body>
</document>
