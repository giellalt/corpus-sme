<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>806</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=6&amp;Itemid=10</origFileName>
    <parallel_text location="klemetti_n_su_090208.pdf" xml:lang="fin"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>
      <em type="bold">Árvvus adnon sámedikki áirasat, </em>
    </p>
    <p>Vuohččan  háliidan  giitit  iežan  jienasteddjiid  ja  din  sámedikki  áirasiid  luohttámušas.  Earenoamáš</p>
    <p>giittus gullá mu doarjjajovkui vuoiŋŋalaš ja politihkalaš doarjagis, ja buot dan baggus, man lehpet</p>
    <p>bargan  min  oktasaš  politihka  ovdii.  Háliidan  maid  giitit  buot  sámedikki  válggaide  oasi  váldán</p>
    <p>evttohasaid ja jienasteddjiid. Sii buohkat leat dahkan vejolažžan demokratiija ollašuvvama. Giittán</p>
    <p>ovddeš  sámedikki  ja  sámedikki  bargiid  sámiid  beroštumiid  ovddideamis  ja  sápmelaččaid  buorrin</p>
    <p>dahkkon barggus.  Háliidan maid  cealkit  giitosa sániid sámedikki  guhkesáigásaš ságadoallái  Pekka</p>
    <p>Aikioi su sámedikki ja sápmelaččaid buorrin bargan ánssolaš barggus.</p>
    <p>Munnje  alccesan  sámi  politihkka  šattai  oahpisin  juo  mánnávuođa  ruovttus.  Muittán</p>
    <p>mánnávuođastan  hui  bures  go  bearrašiin  guldaleimmet  rádios  sámi  ságaid,  mat  bohte  dušše  okte</p>
    <p>vahkus  ja  dušše  diibmobeale  hávil.  Dáin  sáddagiin  ja  dan  maŋŋelaš  bearraša  gaskavuođa</p>
    <p>ságastallamiin  gilvojuvvui  munnje  sámipolitihka  siepman.  Áhččán  lei  hui  áŋgiris  sámi  áššiid</p>
    <p>ovddideaddji  ja  bealušteaddji  ja  háhppehiihan  son  ovddasteaddjinnai  sámi  parlameanttas,  mii  lei</p>
    <p>ovdal  sámedikki.  Mu  váhnemat leat  maid  movttiidahttán mu  vuodjit  sámi  áššiid  ovddos  ja háhkat</p>
    <p>skuvlejumi sámi áššiid ovddos doalvumii. Dánnai dihte lean hui giitevaš dán luohttámusdoaimmas</p>
    <p>ja  munnje  lea  hui  stuora  gudni  mun  lean  válljejuvvon  eanemus  árvvus  adnojuvvon  sámi  bargui</p>
    <p>Suomas.  Vikkan  bargat  buot,  ahte  lean  din  luohttámuša  árvosaš  ja  vikkan  čuovvovaš  njealji  jagi</p>
    <p>áigge deavdit munnje biddjon vuordámušaid ovttas dinguin demokráhtalaččat.</p>
    <p>Ilus sáhtán fuomášit, ahte sámediggi lea ođasnuvvan ja earenoamaš duhtavaš lean das, ahte nuoraid</p>
    <p>buolvva  ja  nissonolbmuid  ovddastusa  oassi  lea  loktanan  ná  mearkkašahttin  sámedikkis.</p>
    <p>Earenoamážit  dáin  joavkkuin  vuorddán  olu  sámedikki  dásseárvo-  ja  ovttaveardásašvuohtaplána</p>
    <p>ráhkadeamis, jos sámediggi evttohusan mielde dakkára mearrida ráhkadit.</p>
    <p>Buorit  olbmot.  Dán  sámedikki  áigodagas  sámediggi  galgá  doaimmastis  vástidit  nuppástuvvi</p>
    <p>servodaga hástalusaide. Suomas lea ođastuvvon vuođđoláhka, ja suopmelaš hálddahusvuogádat lea</p>
    <p>ovddiiduvvon  parlamentáralaččabun  ja  váldi  lea  sirdojuvvon  riikabeivviide.  Maiddái  presideantta</p>
    <p>doaibmaáigodagat  leat  ráddjejuvvon  guovtti  áigodahkii.  Buot  áššiin  mii  eat  dárbbat  váldit  málle</p>
    <p>sámi orgánaid olggobealde, muhto buot buorit geavadat, maiguin sáhttit ovddidit sámedikki barggu</p>
    <p>demokráhtalaččabun  ja  rabasin  galget  váldojuvvot  vuostá.  Okta  sámedikki  deháleamos  bargguin</p>
    <p>šaddá  leat  ovddidit  sámedikki  doaimma  rabasin  ja  nu  ahte  dat  čájeha  olggosguvlui  ovddastit  nu bures  go  fal  vejolaš.  Dát  gáibida  válddi  biđgema  sámedikki  dievasčoakkámii,  buot  sámedikki</p>
    <p>orgánaidda  ja  sámedikki  virgeolbmuid  gaskavuođas.  Dán  sámedikkiáigodagas  šaddat  vástidit  hui</p>
    <p>stuora  hástalusaide.  Sámiid  eananomastangažaldat,  ILO-sohapamuša  ratifiseren  ja  davviriikkalaš</p>
    <p>sámi  soahpamuš  bohtet  dán  dámedikki  gieđahallamii,  válmmaštallamii  ja  mearrideapmái.  Ná</p>
    <p>viiddes  ja  mearkkašahtti  áššiin  galget  buot  lávdegottiid  ja  válggain  válljejuvvon  sápmelaš</p>
    <p>ovddasteddjiid  jietna  ja  oaidnu  beassat  oidnosii  ja  gullosii.  Boađánnai  evttohit,  ahte</p>
    <p>sámediggeovddasteaddjit  váldojuvvojit  mielde  juo  áššiid  válmmaštallanmuttos  mearrádusaid</p>
    <p>dahkamii.</p>
    <p>Sámedikki bargun lea ollašuhttit Suoma áidna álgoálbmoga kulturiešstivrema. Go mii dán vuodjit ja</p>
    <p>ollašuhttit,  de  mii  eat  sáhte  vuojulduvvat  sušše  beroštumiid  bearráigeahččamii  ja  ráhkadusaid</p>
    <p>duvdimii, muhto mii fertet leat fárus oba sámiguovllus sápmelaččaid árgabeaivvis.</p>
    <p>Gudnejahtton  sámediggeáirasat.  Dán  vássi  áigodagas  mii  galgat  earenoamážit  atnit  ávvira</p>
    <p>boahtteáiggisteamet  dehege  sámimánáin  ja  –nuorain  sihke  historjjásttámet  ja  dálážisttámet,</p>
    <p>boarrásit  sámi  álbmogis.  Dát  ii  dárkkut  dušše  ruhtajuolludanpolitihka,  muhto  iežamet  barggu</p>
    <p>ovddideami nu, ahte sáhttit duvdit sápmelaččaid sin eallima álgomuttos ja leat veahkkin aktiivvalaš</p>
    <p>boarisvuođa duvdimis.</p>
    <p>Buorit  ustibat.  Sápmelašvuohta  soaitá  leat  stuorimus  hástalusas  ovddas.  Sápmelaččaid</p>
    <p>ruovttuguovllu  fárrendáhpa  ja  sámi  giellalága  váilevaš  ollašuvvan  leat  min  árvvus  atnin</p>
    <p>sápmelašvuođa  uhkit.  Sámediggi  galgá  vuolgit  das,  ahte  dat  bálvala  buot  sápmelaččaid</p>
    <p>dásseárvosaččat  buot  Suomas  hubmon  sámegielaid  mielde. Ja  sámedikki  vuosttaš  ovddasvástádus</p>
    <p>lea maid bearráigeahččat ja gáibidit sápmelaččaid gielalaš vuoigatvuođaid ollašuvvama. Mii galgat</p>
    <p>bargat  smágiela  ovdadáistaleaddjin,  eatge  sáhte  sirdit  ovddasvástádusa  gielalaš  vuoigatvuođaid</p>
    <p>ollašuvvamis dušše ovtatskas sápmelaččaid hárduid nala. Sámiid ruovttuguovlu ferte seailluhuvvot</p>
    <p>ealasin. Mii galgat doaimmasteamet bastit duvdit, ovddidit ja ráhkadit dakkár vejolašvuođaid, ahte</p>
    <p>sáhttit  ovddidit  guovllu  ealáhusaid  ja  fitnodateallima  sámi  vuolggasajiin.  Mii  eat  oaččo  vuollánit</p>
    <p>dasa,  ahte  min  kultuvra  ja  luondduriggodagat  buorringeavahuvvojit  guovddásjođiheami</p>
    <p>vuollásažžan,  muhto  mii  fertet  oažžut  ja  galgat  bastit  dáhkidit  dan,  ahte  stuora  oassi</p>
    <p>fitnodatdoaimmas báhcci bohtosis báhcá sámiguovllu sápmelaččaide.</p>
    <p>Buorit olbmot.  Sámi kultuvrra okta muvrageađgi lea  sápmelaš boazodoallu. Doaimmasteamet mii</p>
    <p>galgat  gáibidit  ja  bidjat  eaktun  ahte  boazodoalloláhka  rievdaduvvo  nu,  ahte  dat  dovdá  sámi</p>
    <p>boazodoalu  ja  addá  buoret  eavttuid  dan  ovddideapmái.  Muhto  sámi  kultuvrras  leat  earáge</p>
    <p>muvrageađggit,  ođđasat  ja  árbevirolaččat,  maid  galgá  doarjut  liikká  dásseárvosaččat.  Mii  galgat</p>
    <p>dáhkidit  eavttuid  dasa,  ahte  turisma-  ja  ealáhusdoaibma  mii  atná  ávkki  sámi  kultuvrras,  ovddidit</p>
    <p>sápmelaččat.</p>
    <p>Sámediggeáirasat.  Dál  mii  galgat  ovttas  álggahit  sámedikki  politihkalaš  barggu  stivrema  ja</p>
    <p>bargama.  Lagašáigge  doaibmaorgánamet  čoakkámiin  ja  seminárain  mii  galgat  ovttas  mearridit</p>
    <p>makkár  politihka  háliidit  ovttas  bargat  dán  válgaáigodaga  áigge.  Mii  galgat  ásahit  lávdegotti,</p>
    <p>dievasčoakkáma ja čállingotti bargui ulbmiliid maid viggat deavdit. Mii galgat muitit man dihte mii</p>
    <p>bargat  dán  barggu  ja  bargat  buot  sámi  álbmoga  buorrin.  Gáibidehket  dán  eará  sámediggeáirasiin,</p>
    <p>gáibidehket dán eanet sámedikki bargiin ja buot eanemus dii galgabehtet gáibidit dán alddineattet.</p>
    <p>Atnot midjiide addojun válddi vásttolaččat ja vuoiggalaččat.</p>
    <p>Gudnejahtton sámediggeáirasat ja sámedikki bargit. Čuovvovaš njealji jagi áigge mii galgat dustet</p>
    <p>servodaga ja sápmelaččaid ovdanbuktin hástalusaid ja galgat gárgehit doaibmakultuvrramet dustet</p>
    <p>dáid  dárbbuid.  Dát  gáibida  sihke  bargiin  ja  sámediggelahtuin  innovatiivavuođa,  áššiide</p>
    <p>vuojulduvvama,  áŋggaštusa  ja  válmmašvuođa  earáhuhttit  iežaset  bargovugiid.  Min  ulbmil  lea</p>
    <p>oktasaš,  dahkat  sámedikkis  sápmelaččaid  bálvaleaddji  ja  sápmelaččaid  beroštumiid  goziheaddji</p>
    <p>rabas  ja  demokráhtalaš  lágádusa.  Sávan  buohkaide  midjiide  sámediggelahtuide  lihku,  menestumi,</p>
    <p>jierpmi  ja  viisodaga  go  mii  bargat  sápmelaččaid  beroštumiid  bearráigeahččin  ja  vuoigatvuođaid</p>
    <p>vuoddjin.</p>
  </body>
</document>
