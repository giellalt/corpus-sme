<document xml:lang="sme" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>314</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=210&amp;Itemid=10</origFileName>
    <parallel_text location="lars_anders_baerin_puhe_saamelaiskarajien_avajaisissa_29.3.2008.pdf" xml:lang="fin"/>
    <parallel_text location="lars_anders_baers_tal_29.3.2008.pdf" xml:lang="swe"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 134027 $; </version>
  </header>
  <body>
    <p xml:lang="eng">Presideanttat</p>
    <p>Sámedikki lahtut</p>
    <p>Nissonat ja dievddut</p>
    <p>Lea stuora gudni munnje ahte ovddastit ruoŧa Sámedikki ja dadjat moadde sáni dal go</p>
    <p>Sámediggi suomabealde rahpasa, dáppe Ohcejogas.</p>
    <p>Sámediggi suomabealde lea máŋggaládje leamaš ovdavázzi álbmotválljejuvvon sámi</p>
    <p>orgánan 1973 rájis go Sámeparlameanta ásahuvvui ja maŋŋel, jagi 1996, šattai Sámediggi.</p>
    <p>Sámit suomabealde leat 1996 rájis dohkkehuvvon álbmogin suoma vuođđolágas ja sámiide</p>
    <p>lea kultuvrralaš iešmearrideapmi dáhkiduvvon. Ruoŧabealde mii eat lea ollen nu guhkás.</p>
    <p>Ođastuhttin ruoŧa vuođđolágas lea jođus ja sámiid bealde mii sávvat ahte ruoŧa riikkabeaivi</p>
    <p>čuovvula suoma riikkabeaivvi ovdamearkka ja mearrida sámiid statusa eamiálbmogin</p>
    <p>Ruoŧas ja ahte sámit šaddet oassin ruoŧa álbmotstivrras.</p>
    <p>Sámiin ja davviriikkalaš stáhtain lea dál stuora hástalus go ON:a generálasearvegoddi lea</p>
    <p>dohkkehan eamiálbmotjulggaštusa 13 b.čakčamánus 2007. Julggaštus lea historjjálaš lávki</p>
    <p>rahčamušas go guoská eamiálbmogiid olmmošvuoigatvuođaid ja vuđolaš friddjavuođaid</p>
    <p>dohkkeheapmái. Dáhpahusat Tibetas duođaštit ahte julggaštus lea dehálaš.</p>
    <p>Earret  vuoigatvuohta iešmearrideapmái julggaštusas leat artihkkalat  go guoská</p>
    <p>eamiálbmogiid riekti oamastit, geavahit ja hálddašit eatnama, territoriaid ja</p>
    <p>luonddunávccaid gait dehalepmosat go geahččá sámi oaidninčiegas. Julggaštus cealká ahte</p>
    <p>Suopma, Norga, Ruošša ja Ruoŧŧa eai šat sáhte oaivvildit eatnamiid maid sámit</p>
    <p>árbevirolaččat geavahit stáhta dehe soapmasa eará opmodahkan. Julggaštus geatnegahttá</p>
    <p>stáhtaid ahte dohkkehit ahte sámit leat oamasteaddjit árbevirolaš eatnanguovlluin ja</p>
    <p>luonddunávccain. Dát mearkkaša ovdamearkka dihte ahte sámi eatnama ii sáhte geavahit</p>
    <p>industriálalaš dehe eará ulbmiliidda jus sámit eai leat ožžon diehtojuohkima ovdal ja addán</p>
    <p>sorjjasmeahttun mieđiheami ovdagihtii ja ahte eai ieža sáhte vuoitit maidege dakkáraš</p>
    <p>návccaid ávkkástallamis. Dakkár gažaldagat leat leamaš hui áigeguovdilat dáppe</p>
    <p>suomabealde maŋemus áiggi.</p>
    <p>ON:a eamiálbmotjulggaštus manná mihá guhkileabbu go ILO-konvenšuvnna nr 169 ja</p>
    <p>evttohuvvon davviriikkalaš sámekonvenšuvnna. Mii leat ruoŧabealde noteren ahte suoma</p>
    <p>ráđđehusas lea vuosteháhku davviriikkalaš sámekonvenšuvdnii ja dat buktá veaháš suru.</p>
    <p>Ruoŧabeal Sámediggi addá maid lihkosávaldagaid suomabeal Sámediggái ahte dii fargga</p>
    <p>beassat sirdit sisa ođđa parlameantaráhkadussii Anáris – ruoŧabealde mii eat lea ollen nu</p>
    <p>guhkás.</p>
    <p>Loahpalaččat mii sávvat suomabeal Sámediggái, ráđđehussii ja riikkabeaivái  buot lihku ja</p>
    <p>roahkkátvuođa bargguin ahte ovddidit sámi álbmoga lágalaš beroštumi Suoma republiihkas.</p>
    <p>Giitu</p>
  </body>
</document>
