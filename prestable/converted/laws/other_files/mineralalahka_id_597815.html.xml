<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Minerálaláhka - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>5655</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dok/lagat-ja-njuolggadusat-/lover/Mineralalahka.html?id=597815</origFileName>
    <parallel_text location="hl-20090619-101.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Láhka háhkamis ja roggamis
                    minerálavalljodagaid</p>
    </section>
    <p>DÁHTON: </p>
    <p>LÁHKA-2009-06-19-101</p>
    <p xml:lang="nob">DEPARTEMEANTA: </p>
    <p>EGD (Ealáhus- ja
                          gávpedepartemeanta)</p>
    <p>ULMMUHUVVON:</p>
    <p>2009 gihpa 7</p>
    <p>FÁPMUIBOAHTIN:</p>
    <p>2010-01-01</p>
    <p>RIEVDADA: </p>
    <p>LÁGA-1914-07-03-5, LÁGA-1917-12-14-16,
                          LÁGA-1949-06-17-3, LÁGA-1952-03-21-1,
                          LÁGA-1959-10-23-3, LÁGA-1972-06-30-70,
                          LÁGA-2003-11-28-98</p>
    <p>SYS-KODA: </p>
    <p>BG14l, C02</p>
    <p>EALÁHUSKODA: </p>
    <p>2909, 29019, 230, 9125</p>
    <p>GULAHUVVON:</p>
    <p>19.06.2009     
                          dii. 16.45</p>
    <p>OANEHISNAMMA:</p>
    <p>Minerálaláhka</p>
    <section>
      <p type="title">Láhka háhkamis ja roggamis minerálaresurssaid
                    (minerálaláhka)</p>
    </section>
    <section>
      <p type="title">Kapihtal 1. Álgomearrádusat</p>
    </section>
    <p><em type="italic">§ 1</em> . <em type="italic">Lága ulbmil</em></p>
    <p>       Lága
                    ulbmiliin lea ovddidit ja dáhkidit
                    minerálaresurssaid servodatlaš dohkálaš hálddašeami
                    ja geavaheami guoddevaš ovdáneami prinsihpaid
                    mielde.</p>
    <p>       Láhka
                    fápmuiboahtá 2010 ođđaj. 1.b; geahča § 68.</p>
    <p><em type="italic">§ 2</em> .
                    <em type="italic">Doahttaleamit minerálaresurssaid geavaheami ja
                    hálddašeami oktavuođas</em>  
                          
                           Vuosttaš
                    paragráfa mielde galgá minerálaresurssaid
                    hálddašeapmi ja geavaheapmi dán lága vuođul
                    vuhtiiváldit:
                    a) árvoháhkama ja ealáhusovdáneami,
                    b) sámi kultuvrra, ealáhusaid ja kultuvrraid
                    luondduvuođu,
                    c) birrasiid ja lagamus guovlluid doaimma
                    oktavuođas,
                    d) roggama birasváikkuhusaid, ja
                    e) guhkitáiggeplánema bakte mearridit
                    geavaheami maŋŋil rogganáigodaga dahje movt
                    máhcahit guovllu.</p>
    <p>      Láhka
                    fápmuiboahtá 2010 ođđaj. 1.b; geahča § 68.</p>
    <p><em type="italic">§ 3.</em>   <em type="italic">Áššálaš
                    doaibmaguovlu</em></p>
    <p>       Láhka
                    guoská doaimmaide main ulbmil lea kártet minerála
                    resurssaid gávdnostumi roggama várás.</p>
    <p>       Láhka
                    guoská buotlágan minerála resurssaid roggamiidda.
                    Láhka dattetge ii guoskka roggamii mii
                    vuosttažettiin lea oassin guovllu eará
                    ávkkástallamis.</p>
    <p>      
                    Departemeanta sáhttá láhkaásahusa bakte mearridit
                    makkár doaimmaide dahje roggamiidda láhka guoská.
                    Nu sáhttá maiddái Minerálahálddašandirektoráhtta
                    eaŋkilmearrádusa bakte mearridit.</p>
    <p>      Láhka
                    fápmuiboahtá 2010 ođđaj. 1.b; geahča § 68.</p>
    <p><em type="italic">§ 4.</em>   <em type="italic">Lága
                    doaibmaguovlu</em>  
                          
                          Láhka guoská buot
                    norgga eatnamiid siskkobealde earret Svalbárddas.
                    Láhka ii guoskka olggobealde priváhta
                    oamastanguovlluid mearas.</p>
    <p>      Lága
                    fápmuiboahtin 2010 ođđaj. 1.b; geahča §
                    68.</p>
    <p><em type="italic">§ 5.</em>   <em type="italic">Oktavuođat eará
                    njuolggadusaide</em>
                          
                          Lobit mat dán lága
                    mielde mieđihuvvojit eai boađe eará lágaid
                    mieđihan, dohkkehan, areálaplána dahje konsešuvnna
                    gáibádusaid sadjái. Minerálaid gávdnoštumi ohcan,
                    guorahallan, roggan ja doaibma sáhttá dušše
                    čađahuvvot dán ja eará lágaid mearriduvvon
                    gáržžidemiid mielde.
                          Láhka fápmuiboahtá
                    2010 ođđaj. 1.b; geahča § 68.</p>
    <p><em type="italic">§ 6.</em>   <em type="italic">Gaskavuohta
                    álbmotriektái</em>
                          
                          Láhka galgá
                    geavahuvvot álbmotrievtti njuolggadusaid
                    álgoálbmogiid ja unnitálbmogiid birra.
                          Láhka fápmuiboahtá
                    2010 ođđaj. 1.b; geahča § 68.</p>
    <p><em type="italic">§ 7.</em>   <em type="italic">Lága
                    minerálašlájat</em>
                          
                          Dán lága mielde leat
                    stáhta minerálat:
                    a) metállat main iešdeaddu lea 5 grámma/cm3
                    dahje eanet, dákko bakte krom, máŋgana, molybden,
                    Niobe, vanadium, ruovdi, nihkkel, veaiki, siŋka,
                    silba, golli, kobolta, ladju, platina, datni,
                    siŋka, zirikonium, wolfram, urána, kadmium ja
                    thorium ja málmmat dákkár metállain. Dattetge dát
                    ii guoskka alluvialaš gollái,
                    b) metállat titana ja arsena ja málmmat
                    dain,
                    c) magnehtakiisi ja
                    riššačievra(riššakiisi).
                           Eanaeaiggáda
                    minerálat leat dán lága mielde buot minerálat mat
                    vuosttaš lađđasa mielde eai gula stáhtii. Dát
                    dattetge ii guoskka petroleumii 1973 miessemánu
                    4.beaivvi lága nr. 21 mielde iskamis ja bohkamis
                    petroleuma norgga eatnanguovlluin.
                          Láhka fápmuiboahtá
                    2010 ođđaj. 1.b; geahča § 68.</p>
    <section>
      <p type="title">
                    Kapihtal 2. Ohcan</p>
    </section>
    <p>
      <em type="italic">
                    § 8.</em>
      <em type="italic">Ohcanvuoigatvuohta</em>
    </p>
    <p>       Juohkehaš
                    sáhttá ohcat minerála gávdnoštumiid earáid
                    eatnamiin daid gáržžidemiid mielde mat dán ja eará
                    lágaid mielde čuvvot. Ohcanvuoigatvuohta  ii
                    guoskka minerálaid čohkkemis olggobealde dán lága
                    ulbmila ja doaibmaguovllu.</p>
    <p>       Ohcan ii
                    galgga eastadit earáid guorahallama, roggama ja
                    doaimma mii dán lága mielde čađahuvvo.
                          Láhka fápmuiboahtá
                    2010 ođđaj. 1.b; geahča § 68.</p>
    <p><em type="italic">§ 9.</em>   <em type="italic">Ohcanvuoigatvuođa
                    viidodat</em>
                     
                           Ohcci
                    sáhttá čađahit dakkár doaimmaid eanangierragis mat
                    leat dárbbašlačča  duođašteames minerála
                    gávdnoštumiid. 
                          
                           Meassamat mat
                    sáhttet dagahit mearkkašahtti vahágiid, ii sáhte
                    čađahit almmá eanaeaiggáda ja eatnama geavaheaddji
                    dohkkeheami haga.
                          
                           Láhka
                    fápmuiboahtá 2010 ođđaj. 1.b; geahča § 68.</p>
    <p><em type="italic">§ 10</em> . 
                    <em type="italic">Dieđihangeatnegasvuohta</em>  
                           
                           Ohcci
                    galgá eananeaiggádii ja geavaheaddjái dieđihit
                    maŋimusat vahku ovdal go ohcagoahtá. Dieđiheapmi
                    galgá leat juogo njálmmálaččat dahje čálalaččat.
                    Jus njálmmálaš dahje čálalaš dieđiheapmi šaddá
                    eahpegovttolaš váivvádussan, de sáhttá dieđihit
                    almmuhusa bakte báikkálaš áviissas.
                           Minerálaid
                    ohcama oktavuođas Finnmárkkus galgá maiddái
                    čálalaččat dieđihit Sámediggái,
                    Finnmárkkuopmodahkii, mii lea eanaeaiggát, ja
                    boazodoalu guovllustivrii mii lea dan guovllus gos
                    áigu ohcat ja maiddái boazodoalu orohatstivrii. Go
                    lea praktihkalaččat vejolaš, de galgá siiddaide
                    njálmmálaččat dieđihit, vrd. 2007 geassemánu
                    15.beaivvi láhka nr. 40 boazodoalu birra
                    (boazodoalloláhka) § 51. Dieđihit berre nu árrat go
                    vejolaš ja maŋimusat guokte vahku ovdal go ohcan
                    álggahuvvo.
                           Departemeanta
                    sáhttá mearridit láhkaásahusa
                    dieđihangeatnegasvuođa ja das
                    spiehkastatvejolašvuođaid birra.
                         
                           Láhka
                    fápmuiboahtá 2010 ođđaj. 1.b; geahča § 68.</p>
    <section>
      <p type="title">
                    Kapihtal 3. Guorahallamis eanaeaiggáda
                    minerálaid</p>
    </section>
    <p><em type="italic">§ 11.</em>   <em type="italic">Šiehtadus
                    guorahallanvuoigatvuođa birra</em>
                          
                           Son guhte áigu
                    iskat eanaeaiggáda minerálaid gávdnostumi, ferte
                    šiehtadit eanaeaiggádin oažžumis soahpamuša. Jus
                    soahpamuša ii sáhte olahit, de sáhttá ohcat
                    bággolonisteami, vrd. § 37.
                           Láhka
                    fápmuiboahtá 2010 ođđaj. 1.b; geahča § 68.<em type="italic">§ 12.</em><em type="italic">Geahččalanroggan</em>  
                           
                           Lassin
                    šiehtadussii eananeaiggádiin gáibida
                    geahččalanroggan ahte oažžu earenoamáš lobi
                    Minerálahálddašandirektoráhtas. Geahččalan roggamin
                    oaivvilduvvo roggan mii lea dárbbašlaš
                    árvvoštallamis minerálahivvodaga roggangánnáheami
                    ektui. Geahččalanrogganlobi ii sáhte mieđihit go
                    dušše 2 000 m3 hivvodaga rádjái, ja dušše
                    earenoamáš oktavuođain sáhttá viiddidit hivvodaga.
                    Lohpái sáhttet mearriduvvot sierranas
                    eavttut.
                           Ovdalgo lohpi
                    juolluduvvo, galgá Minerálahálddašandirektoráhtta
                    addit eanaeaiggádii, eanageavaheaddjái,
                    fylkkamánnái, fylkkasuohkanii ja suohkanii
                    vejolašvuođa ovddidit cealkámuša.
                           Iskkadeaddji
                    galgá čálalaččat dieđihit
                    Minerálahálddašandirektoráhtii unnimusat golbma
                    vahku ovdalgo bargu álggahuvvo.
                    Minerálahálddašandirektoráhtta fas galgá dieđihit
                    suohkanii, fylkkasuohkanii ja fylkkamánnái.
                          
                    Geahččalanroggama oktavuođas Finnmárkkus guoská §
                    17 nuppi - guđat lađđasii vástideaddjin.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <section>
      <p type="title">
                    Kapihtal 4.  Guorahallamis stáhta
                    minerálaid</p>
    </section>
    <p><em type="italic">§ 13.</em>   <em type="italic">Ohcamis
                    guorahallanvuoigatvuođa</em>
                          
                            Son
                    guhte áigu iskat stáhta minerálagávdnostumi, ferte
                    ohcat guorahallanvuoigatvuođa
                    Minerálahálddašandirektoráhtas.
                    Guorahallanvuoigatvuohta sáhttá dušše biehttaluvvot
                    jus ohcci árabut lea rihkkon dán lága dahje dán
                    lága mielde dehálaš mearrádusaid.
                           Guorahalli
                    sáhttá dušše oažžut ovtta guorahallanvuoigatvuođa
                    seamma guovllus.
                           Son guhte juo
                    lea ožžon vuoigatvuođa roggat stáhta minerálaid ii
                    sáhte ohcat guorahallanvuoigatvuođa seamma
                    guovllus.
                           Finnmárkkus
                    galgá Minerálahálddašandirektoráhtta dieđihit
                    eanaeaiggádii, Sámediggái, guoskevaš boazodoalu
                    guovllustivrii ja orohatstivrii ja suohkanii go
                    mieđihit lobi.
                          
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 14.</em>   <em type="italic">Gaskavuođat
                    eará vuoigatvuođaguddiide</em>
                          
                           Guorahallit
                    geat guovllus vuoruhuvvojit seamma dásis lea
                    vuoigatvuohta čađahit guorahallamiid.
                          
                           Ii guđege
                    guorahalli sáhte dohkkeheami haga čađahit
                    guorahallamiid nuppi eará buoret vuoruhuvvon
                    guorahalli guovllus dahje eará minerálaroggi
                    guovllus.
                          
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 15.</em><em type="italic">Guorahallanguovlu</em>
                          
                           Departemeanta
                    sáhttá mearridit láhkaásahusa guorahallanguovllu
                    birra, ovdamearkka dihte guovllu hámi ja
                    sturrodaga.
                          
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 16.</em><em type="italic">Vuoruhus</em>
                          
                           Guorahalli
                    vuoruhus guorahallanguovllus meroštallojuvvo dan
                    beaivvi rájes go guorahallanohcamuš joavdá
                    Minerálahálddašandirektoráhtii.
                          
                           Departemeanta
                    sáhttá mearridit láhkaásahusaid man vuođul
                    meroštallojuvvo movt guorahalli vuoruhuvvo.
                          
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 17.</em><em type="italic">Guorahallanohcamušat Finnmárkkus</em>
                         
                          
                    Guorahallanvuoigatvuohta Finnmárkkus ii mearkkaš
                    vuoigatvuođa čađahit guorahallamiid dahje
                    geahččalanroggama ovdalgo
                    Minerálahálddašandirektoráhtta lea miehtan.
                          
                           Guorahalli
                    galgá govttolaš gáibádusaid vuođul ovdanbuktit
                    dieđuid ohcanguovllu sámi guoskevaš beroštumiid
                    birra geaidda ohcan guoská.
                          
                           Sierranas lobi
                    sáhttá hilgut jus sámi beroštumiid vuođul dan berre
                    hilgut. Árvvoštaladettiin galgá earenoamážiid
                    vuhtiiváldit sámi kultuvrra, boazodoalu,
                    ealáhusdoaimma ja servodateallima. Jus ohcan
                    mieđihuvvo, de sáhttá mearridit eavttuid vai dáid
                    beroštumit vuhtiiváldojuvvojit.
                          
                           Meannudeames
                    ohcamuša galgá Minerálahálddašandirektoráhtta addit
                    eanaeaiggádii, Sámediggái, suohkanii, guoskevaš
                    guovllustivrii ja boazodoalu orohatstivrii
                    vejolašvuođa ovddidit cealkámuša.
                          
                           Jus Sámediggi
                    dahje eanaeaiggát vuostálastá ohcamuša mieđiheames,
                    de galgá departemeanta mearridit ohcamuša.
                          
                           Jus
                    departemeanta mieđiha ohcamuša daid oktavuođain mat
                    ovdanbohtet viđat lassasis, de Sámedikki dahje
                    eananeaiggáda váidda Gonagassii mearkkaša ahte
                    álggahuvvon barggut galget bissehuvvot.
                          
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p> <em type="italic">§ 18.</em><em type="italic">Dieđihangeatnegasvuohta</em>
                          
                           Guorahalli
                    galgá čálalaččat dieđihit guorahallamiid birra
                    Minerálahálddašandirektoráhtii, eanaeaiggádii ja
                    guovllu geavaheaddjái maŋimusat golbma vahku
                    ovdalgo barggut álggahuvvojit.
                    Minerálahálddašandirektoráhtta ges galgá dieđihit
                    suohkanii, fylkkasuohkanii ja fylkkamánnái.
                         
                           Finnmárkkus
                    galgá guorahalli dása lassin čálalaččat dieđihit
                    Sámediggái, ja boazodoalu guovllustivrii ja
                    orohatstivrii. Go lea geavatlaččat vejolaš, de
                    galgá siiddaide dieđihuvvot njálmmálaččat, vrd.
                    boazodoallolága § 51.
                          
                           Dieđáhus galgá
                    sisttisdoallat plána bargguid birra ja movt beassat
                    guorahallanguvlui ja movt doppe vánddardit, čilget
                    vejolaš vahágiid ja makkár doaimmaid álggahit mat
                    eastadivčče dákkár vahágiid.
                          
                          Departemeanta sáhttá
                    mearridit láhkaásahusa dieđihangeatnegasvuođa
                    birra.
                          
                          Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 19.</em><em type="italic">Guorahallanvuoigatvuođa sisdoallu</em>
                          
                          Guorahalli sáhttá
                    čađahit dárbbašlaš guorahallamiid vai sáhttá
                    árvvoštallat ahte leago minerálaid gávdnostupmi
                    dakkár hivvodagas, sturrodagas ja lágášvuođas ahte
                    lea gánnihahttin dahje govttolaš áiggis šaddá
                    gánnihahttin. Guorahallanvuoigatvuohta mearkkaša
                    ahte guorahalli dárbbu mielde beassá guovlluide
                    máid áigu iskat, dás maiddái ásahit gaskaboddosaš
                    vuorkunsaji. Guorahallanvuoigatvuohta ii mearkkaš
                    luoddavuoigatvuođa. 
                          
                          Luonddumeassamat mat
                    sáhttet dagahit mearkkašahtti vahágiid sáhttet
                    dušše čađahuvvot jus eatnama eaiggát ja
                    geavaheaddji dása mihtet. 
                          
                          Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 20.</em><em type="italic">Geahččalanroggan</em>  
                           
                          Geahččalanroggamiidda
                    dárbbašuvvo sierranas lohpi man oažžu
                    Minerálahálddašandirektoráhtas. Geahččalanroggamiin
                    oaivvilduvvo roggan mii lea dárbbašlaš gávdnostumi
                    gánnihahttivuođa árvvoštallamis. Go oažžu
                    geahččalanrogganlobi de ii sáhte guovllus viežžat
                    go 2 000 m3 ávdnasiid earret earenoamáš
                    oktavuođain. Lohpái sáhttet čadnot eavttut. Nu lea
                    maiddái § 12 nuppi ja goalmmát lađđasa
                    mielde.
                          
                          Geahččalanroggama
                    oktavuođas Finnmárkkus guoská maiddái § 17 nuppi
                    lađđasis guđat lađđasii. 
                         
                          Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 21</em> . 
                    <em type="italic">Dáhkádus</em>
                          
                           Jus eatnama
                    eaiggát dahje geavaheaddji dan gáibida, galgá
                    guorahalli dáhkidit ahte máksá § 49 mielde
                    dorvvolašvuođabarggu ja § 50 mielde čorgenbarggu
                    goluid ja daid goluid mat čuvvot § 52
                    ovddasvástádusa olis.
                          
                           Nággu
                    dáhkádusa viidodaga ektui mearriduvvo
                    dárboárvvoštallama bakte, vrd. § 53. Ovdalgo dákkár
                    nággu čovdojuvvo, de eai galgga guorahallamat
                    čađahuvvot árvvoštallandikki mieđiheami haga.
                          
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 22.</em><em type="italic">Guorahallanvuoigatvuođa loahpaheapmi</em>
                          
                          
                    Guorahallanvuoigatvuohta loahpahuvvo čieža jagi
                    maŋŋil dan beaivvi go oaččui dán vuoigatvuođa,
                    dahje go guhkiduvvon áigemearri § 23 mielde lea
                    dievvan. Čieža jagi áigemearri doaibmagoahtá das
                    rájes go guorahalli lea ožžon buoremus vuoruheami
                    guorahallanguovllus.
                          
                           Go
                    rogganvuoigatvuođa ohcamuš dahje
                    guorahallanvuoigatvuođa áigodaga guhkidanohcamuš
                    lea joavdan Minerálahálddašandirektoráhtii ovdal
                    vuosttaš lađđasa mielde áigemeari loahpa, de
                    loahpahuvvo guorahallanvuoigatvuohta áramusat 30
                    beaivvi maŋŋil ohcamuša hilguma dahje áramusat das
                    rájes go rogganvuoigatvuohta mieđihuvvo.
                          
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p> <em type="italic">§ 23.</em>   <em type="italic">Guhkideames
                    guorahallanvuoigatvuođa</em>
                          
                          
                    Minerálahálddašandirektoráhtta sáhttá guhkidit
                    áigemeari § 22 vuosttaš lađđasa vuosttaš čuoggá
                    mielde gitta golmmain jagiin, jus ohcci sáhttá
                    duođaštit ahte guorahallamat eai sáhte čađahuvvot
                    mearriduvvon áigemeari siskkobealde sierranas
                    dilálašvuođaid dihte mat eai leat ohcci iežas
                    sivvan.
                          
                           Jus lea
                    leamašan nággu guorahallanvuoigatvuođa dahje
                    guorahallanlobi birra, sáhttá
                    Minerálahálddašandirektoráhtta, ohcamuša vuođul,
                    guhkidit áigemeari § 22 vuosttaš lađđasa vuosttaš
                    čuoggá mielde seamma áigodagain go máid barggut lea
                    eastašuvvon nákku dihte.
                          
                           Áigemeari
                    guhkidanohcamuš ferte leat joavdan
                    Minerálahálddašandirektoráhtii ovdal § 22
                    mearriduvvon áigemeari loahpa.
                          
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 24.</em>   <em type="italic">Errenáigi maŋŋil
                    guorahallanvuoigatvuođa ja rogganvuoigatvuođa
                    loahpaheami</em>
                          
                           Das geas ovdal
                    lea leamašan guorahallanvuoigatvuohta buoremus
                    vuoruhemiin, ii sáhte oažžut ođđa
                    guorahallanvuoigatvuođa seamma guovllus ovdal jagi
                    maŋŋil ovddit guorahallanlobi loahpa.
                           Das geas ovdal
                    lea leamašan vuoigatvuohta roggat stáhta
                    minerálaid, ii sáhte oažžut ođđa
                    guorahallanvuoigatvuođa seamma rogganguovllus ovdal
                    jagi maŋŋil rogganvuoigatvuođa loahpa.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 25.</em><em type="italic">Guorahallanraporttat, mihtádusdieđut ja
                    iskanávdnasat</em>
                           Departemeanta
                    sáhttá láhkaásahusaid bakte mearridit guorahalli
                    geatnegasvuođaid ráhkadeames, vurkemis ja sisa
                    sáddemis guorahallanraporttaid, mihtádasdieđuid ja
                    iskkadanávdnasiid.</p>
    <p>       Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 26.</em>   <em type="italic">Daguheames
                    guorahallanvuoigatvuođa</em>
                          
                    Guorahallanvuoigatvuođa sáhttá daguhit. Daguheami
                    galgá Minerálahálddašandirektoráhtta dohkkehit.
                    Daguheami oktavuođas gusket §§ 13 ja 27
                    vástideaddji doaimmaide. Dohkkehan ohcamuš galgá
                    sáddejuvvot Minerálahálddašandirektoráhtii
                    farggamusat maŋŋilgo daguhanšiehtadus lea
                    sohppojuvvon.
                           Jus oktage lea
                    háhkan eanet go 50 proseanta buot eaiggátosiin
                    dahje jienastanvuoigatvuođalaččaid eaiggátosiin
                    dakkár fitnodagas  mas lea
                    guorahallanvuoigatvuohta, ja son dahje eará olmmoš
                    dahje fitnodat nugo namuhuvvon § 27 vuosttaš
                    lađđasis juo lea ožžon guorahallanvuoigatvuođa
                    seamma dahje badjálas guovllus, de galgá nuppi
                    vuoigatvuođa juogo luobahit dahje gáibidit
                    sihkkojuvvot.
                          
                    Minerálahálddašandirektoráhtta galgá mearridit
                    luobahan dahje sihkkuma áigemeari. Jus áigemeari ii
                    doahttal, galgá Minerálahálddašandirektoráhtta
                    sihkkut nuppi mieđihuvvon vuoigatvuođain.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 27.</em>   <em type="italic">Dássidit olbmuid
                    ja fitnodagaid ohcciin</em>
                           Čuovvovaš
                    olbmuid dahje fitnodagaid galgá dássidit ohcciin go
                    geavaha § 13 nuppi ja goalmmát lađđasa ja §
                    24:
                    a) náittosguoibmi dahje olmmoš guhte
                    ovttasorru ohcciin náittoslágan dilis,
                    b) ohcci oarbinaččat ja badjáneaddji dahje
                    njieddji njuolggolinnjá fuolkkit,
                    c) a-bustáva vuolde namuhuvvon olbmuid
                    oarbinaččat ja badjáneaddji dahje njieddji
                    njuolggolinnjá fuolkkit,
                    d) fitnodat mii gullá seamma konsernii go
                    ohcci,
                    e) fitnodat mas juogo ohcci ieš dahje ovttas
                    olbmuin guhte namuhuvvo a-bustávas d-bustávii
                    oamasta badjel 50 proseanta buot eaiggátosiin dahje
                    jienastanvuoigatvuođalaččaid eaiggátosiin, ja
                    f) son guhte juogo ieš dahje ovttas olbmuin
                    guhte namuhuvvo a-bustávas e-bustáva rádjai
                    oamastit badjel 50 proseanta buot eaiggátosiin
                    dahje jienastanvuoigatvuođalaččaid osiid ohcci
                    ektui.
                          
                    Minerálahálddašandirektoráhtta sáhttá spiehkkut
                    vuosttaš lađđasis eaŋkilmearrádusa bakte.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <section>
      <p type="title">
                    Kapihtal 5. Vuoigatvuohta roggat eanaeaiggáda
                    minerálaid</p>
    </section>
    <p><em type="italic">§ 28.</em><em type="italic">Rogganvuoigatvuođa šiehtadus</em>
                           Son guhte áigu
                    roggat eanaeaiggáda minerálaid, ferte šiehtadit
                    eanaeaiggádiin. Jus ii leat vejolaš olahit
                    šiehtadusa, de sáhttá ohcat bággolonisteami, vrd. §
                    37.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <section>
      <p type="title">
                    Kapihtal 6. Vuoigatvuohta roggat stáhta
                    minerálaid</p>
    </section>
    <p><em type="italic">§ 29.</em>   <em type="italic">Ohcamis
                    rogganvuoigatvuođa</em>
                           Guorahalli
                    geas lea buoremus vuoruhus sáhttá ohcat
                    rogganvuoigatvuođa Minerálahálddašandirektoráhtas.
                    Rogganvuoigatvuohta gálgá mieđihuvvot go ohcci
                    sáhttá veadjehahttit ahte guovllus gávdni stáhta
                    minerálat leat dakkár valljodagas, hivvodagas ja
                    hámis ahte sáhttá leat gánnáhahttin daid roggat,
                    dahje ahte govttolaš gottolaš áiggis šaddet
                    gánnáhahttin. Seamma guovllus ii sáhte juohkit
                    eanet rogganvuoigatvuođaid.
                           Jus ohcan
                    guoská guovlluide mat leat olggobealde
                    guorahallanguovllu, de ohcan maiddái adnojuvvo
                    guorahallanvuoigatvuođa ohcamuššan. Ohcama vuoruhus
                    rehkenastojuvvo dan beaivvi rájes go ohcan joavddai
                    Minerálahálddašandirektoráhtii.
                           Guorahallit
                    geain lea seamma vuoruhus lea seamma riekti ohcat
                    rogganvuoigatvuođa. Jus rogganvuoigatvuohta
                    mieđihuvvo eanet go oktii, de sii ovttas ožžot dán
                    vuoigatvuođa, jus bealálaččat ieža eai šiehtat
                    eará  ortnega. Jus šaddá soabatmeahttunvuohta
                    rogganvuoigatvuođa nalde, sáhttá juohkehaš dain
                    gáibidit searvevuođa loahpahuvvot. Láhka 1965
                    geassemánu 18. beaivvi nr. 6 ovttaseaiggáduššama
                    birra § 15 geavahuvvo nu guhkas go heive.
                           Departemeanta
                    sáhttá mearridit áššemeannudan láhkaásahusa
                    rogganvuoigatvuođa juohkima oktavuođas.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 30.</em><em type="italic">Rogganvuoigatvuohta
                    Finnmárkkus</em>
                           Mearrádusat §
                    17 leat vástideaddjin rogganvuoigatvuođa oktavuođas
                    Finnmárkkus.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 31.</em><em type="italic">Rogganguovlu</em>
                           Departemeanta
                    sáhttá mearridit láhkaásahusa rogganguovllu birra,
                    dákko bakte hámi, sturrodaga ja merkema.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 32.</em><em type="italic">Rogganvuoigatvuođa sisdoallu</em>
                           Minerálaroggi
                    sáhttá roggat ja ávkkástallat stáhta buotlágan
                    minerálaid rogganguovllus. Eanaeaiggáda minerálaid
                    gávdnostumi sáhttá roggat dan mađe máid dárbbaša
                    vai sáhttá roggat stáhta minerálaid.
                           Minerálaroggi
                    sáhttá ávkkástallat eanaeaiggáda minerálaid máid
                    vuosttaš lađđasa mielde lea šaddan roggat. Dattetge
                    ii leat nu jus Minerálahálddašandirektoráhtta ovdal
                    go doaibma álggahuvvo gávnnaha ahte
                    minerálagávdnostumit sáhttet iešheanalaččat
                    ávkkástallojuvvot. Eanaeaiggát dahje son guhte
                    eaiggáda vuođul lea ožžon vuoigatvuođaid, lea
                    dákkár oktavuođain riekti buhtadasa vuostá juogo
                    ieš ávkkástallat stáhta minerálagávdnostumiid,
                    dahje diktit stáhta minerálaid roggi ávkkástallat
                    gávdnostumiid buhtadasa vuostá. Nággu buhtadasa
                    sturrodagas mearriduvvo árvvošteami vuođul, vrd. §
                    53.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 33.</em><em type="italic">Rogganvuoigatvuođa
                    loahpaheapmi</em>
                          
                    Rogganvuoigatvuohta loahpahuvvo jus
                    a) doaibmalohpi § 43 mielde ii leat
                    juhkkojuvvon logi jagi sisa dan beaivvi rájes go
                    rogganvuoigatvuohta juhkkojuvvui,
                    b) roggan ii gáibit doaibmalobi nu movt láhka
                    gáibida ja go lea vássán logi jagi das rájes go
                    doaibmalohpi juhkkojuvvui iige doaibma leat
                    álggahuvvon,
                    c) guhkiduvvon áigemearri § 34 lea dievvan,
                    dahje
                    d) jahki lea vássán das rájes go doaibmalohpi
                    loahpahuvvui.
                           Jus
                    doaibmalohpi lea ohccojuvvon § 43 mielde dahje
                    áigemeari guhkideapmi § 34 mielde ja ohcamuš
                    hilgojuvvo, de rogganvuoigatvuohta loahpahuvvo
                    áramusat 30 beaivvi maŋŋil go ohcamuš hilgojuvvui.
                    Roggi bisuha vuoigatvuođas rogganguovllu oasis mii
                    ii leat čadnon doaibmalobi ohcamuššii dassážiigo
                    áigemearri vuosttaš lađđasa a-bustáva mielde dahje
                    §34 mielde guhkiduvvon áigemearri lea
                    dievvan.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 34.</em>   <em type="italic">Guhkideames
                    rogganvuoigatvuođa</em>
                          
                    Minerálahálddašandirektoráhtta sáhttá guhkidit
                    áigemeari § 33 vuosttaš lađđasa a ja b-bustávaid
                    mielde gitta logi jagiin ain hávil. Guhkideapmi
                    berre dábálaččat mieđihuvvot jus gávdnostupmi
                    meroštallojuvvo govttolaš hearbevárrin ohcci
                    doibmii. Áigemeari guhkidanohcamuš berre
                    sáddejuvvot Minerálahálddašandirektoráhtii § 33
                    vuosttaš lađđasa a-c bustávaid áigemeari
                    mielde.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 35.</em>   <em type="italic">Daguheames
                    rogganvuoigatvuođa</em>
                          
                    Rogganvuoigatvuođa daguheami oktavuođas guoská § 26
                    vástideaddji doibmii.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 36.</em><em type="italic">Diggelogahallan</em>
                          
                    Rogganvuoigatvuođa galgá diggelogahallát
                    vuođđogirjái.
                          
                    Rogganvuoigatvuođa daguheapmi ja pánten oažžu
                    riektesuodjalusa go dat lea diggelogahallojuvvon
                    vuođđogirjái. Nu maiddái eará riektevuođđudusain
                    jus eará ii leat mearriduvvon láhkaásahusas
                    goalmmát lađđasa mielde.
                           Departemeanta
                    sáhttá mearridit diggelogahallama láhkaásahusa
                    vuosttaš ja nuppi lađđasa mielde.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <section>
      <p type="title">
                    Kapihtal 7. Bággolonisteapmi</p>
    </section>
    <p><em type="italic">§ 37.</em>   <em type="italic">Bággolotnut
                    eanaeaiggáda minerálaid</em>
                           Juohkehaš
                    sáhttá ohcat Minerálahálddašandirektoráhtas lobi
                    bággolotnut dárbbašlaš eatnama ja vuoigatvuođaid
                    vai sáhttá guorahallat eanaeaiggáda
                    minerálagávdnostumi valljodaga, sturrodaga ja
                    lágášvuođa ja dan mielde árvvoštallat man
                    gánnáhahttin gávdnostupmi lea, dahje šaddá
                    govttolaš áiggi mielde.
                           Juohkehaš
                    sáhttá departemeanttas ohcat lobi bággolotnut
                    a) eanaeaiggáda minerálaid gávdnostumi,
                    b) dárbbašlaš eatnama ja rogganvuoigatvuođaid,
                    dás maiddái boađáhaga gávdnostupmái,
                    c) dárbbašlaš eatnama ja vuoigatvuođaid
                    reidemis eanaeaiggáda minerálaid.
                          
                    Árvvoštaladettiin bággolonisteami mieđáhusa de
                    galgá maiddái deattuhit ahte leago ohcci
                    guorahallan gávdnostumi.
                           Bággolotnumii
                    sáhttet mearriduvvot eavttut.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 38.</em>   <em type="italic">Bággolotnut
                    eatnama ja vuoigatvuođaid stáhta minerálaid
                    guorahallama ja roggama várás</em>
                           Guorahalli
                    sáhttá Minerálahálddašandirektoráhtas ohcat lobi
                    bággolotnut dárbbašlaš eatnama ja vuoigatvuođaid
                    vai sáhttá čađahit guorahallama. Jus lea guorahalli
                    mas lea buoret vuoruheapmi guorahallanguovllus,
                    galgá bággolotnunlohpi dušše juolluduvvot jus son
                    dasa miehtá.
                           Son guhte
                    roggá stáhta minerálaid sáhttá departemeantas ohcat
                    lobi bággolotnut:
                    a) dárbbašlaš eatnama ja vuoigatvuođaid
                    roggama dihte, ja
                    b) dárbbalaš eatnama ja vuoigatvuođaid
                    minerálaid reidema dihte.
                          
                    Bággolonistanlohpái sáhttet čadnot eavttut.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 39.</em><em type="italic">Buhtadas</em>
                          
                    Bággolonisteames vuoigatvuođa eanaeaiggáda
                    minerálaid roggama váste § 37 nuppi lađđasa a
                    bustáva vuođul de galgá buhtadas mearriduvvot
                    márkanhatti vuođul beroškeahttá vuorddehahttivuođa
                    gáibádusa 1984 cuoŋománu 6.beaivvi lága nr. 17
                    buhtadasaid birra vuođđoopmodaga bággolonisteami
                    oktavuođas (bággolotnunbuhtadasláhka) §§ 5 ja 6.
                    Buhtadas mearriduvvo divvagiin juohke ovttadaga
                    nammii maid lea roggan jus earenoamáš dilálašvuođat
                    eai dan eastat. Vuolimus divatmearri sáhttá
                    mearriduvvot mii galgá máksojuvvot beroškeahttá
                    buvttadanhivvodaga.
                          
                    Bággolonisteami oktavuođas mii čađahuvvo § 37
                    vuosttaš lađđasa ja nuppi lađđasa b ja c bustávaid
                    ja § 38 vuođul de galgá máksojuvvot buhtadas
                    bággolotnunbuhtadaslága mielde.
                           Mieđihuvvon
                    buhtadasat mearriduvvojit jahkásaš supmiin.
                    Háválasbuhtadas sáhttá dattetge mearriduvvot
                    sierranas ákkaid ja dilálašvuođaid vuođul.
                           Goappaš bealit
                    sáhttet gáibidit ahte buhtadas galgá mearriduvvot
                    ođđa árvvošteami bakte go lea vássán logi jagi das
                    rájes go buhtadas mearriduvvui.
                           Jus doaibma
                    heaittihuvvo, de buhtadas loahpahuvvo jagi maŋŋil
                    heaittiheami.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 40.</em>   <em type="italic">Dábálaš
                    bággolotnunnjuolggadusat</em>
                           Jus eará ii
                    mearriduvvo dán kapihttalis, de 1959 golggotmánu
                    23.b. lága nr. 3 vuođđoopmodaga bággolonisteami
                    birra (bággolotnunláhka) ja
                    bággolotnunbuhtadasláhka leat gustovačča nu guhkas
                    go heivejit bággolonisteami oktavuođas §§ 37 ja 38
                    mielde.
                           Jus
                    bággolotnuma mearrádusas lea eaktu ahte
                    vuoigatvuohta galgá dihto ládje geavahuvvot vissis
                    áiggis, ja áigemearri ii čuvvojuvvo, de álgoeaiggát
                    dahje vuoigatvuođalaš sáhttá gáibidit
                    bággolonistanmearrádusa nuppástuvvot.
                          Mearrádusat § 17
                    nuppi - guđat lađđasii gusket vástideaddji doibmii
                    go bággolotnun ohcamušat Finnmárkkus
                    meannuduvvojit.
                          Láhka
                    fápmuiboahtá  2010 ođđaj. 1.b; geahča §
                    68.</p>
    <section>
      <p type="title">
                    Kapihtal 8. Doaibma</p>
    </section>
    <p><em type="italic">§ 41</em> .  <em type="italic">Báktefágalaš
                    dohkálaš doaibma</em>
                          
                    Minerálagávdnostumiid doaibma galgá dáhpáhuvvat
                    báktefágalaš dokkalaš vuogi mielde.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 42.</em>   <em type="italic">Dieđihangeatnegas
                    roggan</em>
                           Go roggá
                    badjel 500 m3 mássa de galgá čálalaš dieđáhus
                    sáddejuvvot Minerálahálddašandirektoráhtii.
                    Dieđáhus galgá sáddejuvvot unnimusat 30 beaivvi
                    ovdal go doaibma álggahuvvo.
                           Earenoamáš
                    oktavuođain sáhttá Minerálahálddašandirektoráhtta
                    gáibidit doaibmaplána.
                    Minerálahálddašandirektoráhtta sáhttá mearridit
                    ahte doaibma ii sáhte álggahuvvot ovdalgo
                    doaibmaplána lea dohkkehuvvon.
                           Láhka
                    fápmuiboahtá  2010 ođđaj. 1.b; geahča §
                    68.<em type="italic">§ 43.</em><em type="italic">Konsešuvdnageatnegas roggan
                    (doaibmakonsešuvdna)</em>
                           Jus roggá
                    eanet go 10 000 m3 minerálagávdnostumiid de
                    gáibiduvvo doaibmalohpi man
                    Minerálahálddašeandirektoráhtta juolluda. Buot
                    luonddugeđggiid roggamiidda gáibiduvvo
                    doaibmalohpi. Geahččalanroggan §§ 12 ja 20 mielde
                    ii gáibit doaibmalobi.
                           Doaibmalohpi
                    sáhttá dušše juolluduvvot dasa geas lea
                    rogganvuoigatvuohta. Árvvoštaladettiin ahte galgá
                    go mieđihit doaibmalobi, de galgá maiddái
                    árvvoštallat ja deattuhit dan ahte leago ohccis
                    dohkálaš máhtolašvuohta roggat gávdnostumi.
                    Konsešuvdnii sáhttet čadnot eavttut. Doaibmaguovlu
                    galgá mearriduvvot konsešuvnnas. Doaibmalobi ohcan
                    galgá sisttisdoallat doaibmaplána.
                           Doaibmalohpi
                    sáhttá áigeráddjejuvvot. Sáhttá maiddái
                    mearriduvvot ahte doaibmalohpi galgá ođastuvvot
                    lagabui mearriduvvon áigemearis. Doaibmalohpi
                    sáhttá dattetge ođastuvvot juohke logát jagi.
                           Mearrádusat §
                    17 nuppi lađđasis guđat lađđasii guoská maiddái
                    vástideaddji doaimmaide go lea sáhka meannudeames
                    doaibmalobi Finnmárkkus.
                           Departemeanta
                    sáhttá mearridit láhkaásahusaid:
                    a) doaibmalobi ja doaibmalobi gáibádusa
                    spiehkastaga birra,
                    b) makkár fágalaš máhtolašvuođa galgá gáibidit
                    bargiin geat dán lága mielde barget
                    mineráladoaimmas, ja njuolggadusaid man mielde
                    dohkkehit vástideaddji máhtolašvuođa EEO-guovllu
                    bargiin.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 44.</em>   <em type="italic">Dieđáhus doaimma
                    álggaheami ja loahpaheami birra</em>
                          
                    Konsešuvdnageatnegas doaimmat galget § 43 mielde
                    sáddet dieđu Minerálahálddašandirektoráhtii ovdalgo
                    doaibma álggahuvvo, gaskaboddosaččat loahpahuvvo
                    dahje heaittihuvvo.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 45.</em>   <em type="italic">Doaibmalobi
                    luohpan</em>
                           Doaibmalohpi
                    loahpahuvvo jus doaibma ii leat álggahuvvon
                    maŋimusat vihta jagi maŋŋilgo doaibmalohpi
                    mieđihuvvui. Nu maiddái jus doaibma bisána guhkit
                    go ovtta jagi. Minerálahálddašandirektoráhtta
                    sáhttá guhkidit áigemeari vuosttaš ja nuppi čuoggá
                    vuođul. Nuppi čuoggá mielde sáhttá áigemearri
                    guhkiduvvot ain golmmain jagiin hávil.
                    Viiddideapmái sáhttet bidjot eavttut.
                           Doaibmalohpi
                    loahpahuvvo maiddái jus
                    a) rogganvuoigatvuohta loahpahuvvo,
                    b) šiehtadus mii addá vuoigatvuođa roggat ja
                    ávkkástallat eanaeaiggáda minerálaid loahpahuvvo,
                    dahje
                    c) árvvošteapmi ii leat gáibiduvvon jagi sisa
                    maŋŋilgo bággolotnunlohpi lea mieđihuvvon § 37
                    nuppi lađđasa a bustáva mielde.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 46.</em>   <em type="italic">Dieđut doaimma
                    birra</em>
                           Departemeanta
                    sáhttá mearridit láhkaásahusa man bakte
                    geatnegahttojuvvo sáddet doaibmaraportta ja dieđuid
                    raportta sisdoalu birra
                    Minerálahálddašandirektoráhtii.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <section>
      <p type="title">
                    Kapihtal 9. Oppalaš mearrádusat</p>
    </section>
    <p><em type="italic">§ 47</em> .  <em type="italic">Guovllut gos ii
                    sáhte ohcat ja guorahallat</em>
                           Ohcan ja
                    guorahallan ii sáhte čađahuvvot daid guovlluin masa
                    2009 geassemánu 5.beaivvi láhka nr. 35
                    luondduguovlluid birra Oslo lagas suohkaniin
                    (meahci-láhka) guoská.
                           Ohcci ja
                    iskkadeaddji ii sáhte eanaeaiggáda, eatnama
                    geavaheaddji ja guoskevaš eiseválddi dohkkeheami
                    haga maidege ohcat dahje iskat:
                    a) gilvojuvvon eatnamiin,
                    b) industriijaguovlluin, dákko maiddái
                    rogganbáikkiin, beaiveruvkkiin dahje doaibmi
                    ruvkkiin,
                    c) guovlu mii lea vuolil 100 mehtera eret
                    gaskaboddosaš dahje bistevaš ásodagas, dás maiddái
                    barttas,
                    d) guovllut gos leat álbmogii ávkkálaš
                    rusttegat ja báikkit mat leat vuolil 20 mehtera
                    eret dákkár rusttegiin,
                    e) guovlu mii gullá suodjalusa rusttegiidda
                    dahje hárjehallanguvlui,
                    f) heaittihuvvon ruvkeguovlluin, dás maiddái
                    rokkahagain ja bázahasduvnniin. 
                          Departemeanta
                    sáhttá láhkaásahusas mearridit ahte nubbi lađas
                    galgá guoskat vástideaddji doaimmaide eará
                    guovlluin nai go dušše dain mat namuhuvvojit nuppi
                    lađđasis.
                          Minerálahálddašandirektoráhtta
                    sáhttá ohcamuša vuođul mearridit ahte stáhta
                    minerálaid gávdnoštumi sáhttá iskat daid guovlluin
                    mat namuhuvvojit nuppi lađđasis jus iskkadeapmi
                    mearkkaša stuorit ovdamuni go vahága eanaeaiggádii
                    ja eanageavaheaddjái. 
                          Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 48.</em><em type="italic">Várrogasvuođageasku</em>
                          Dán lága mielde
                    bargu galgá čađahuvvot várrogasvuođain vai eai
                    šatta dárbbašmeahttun stuora vahágat, ja nu ahte
                    bargu ii dagat dárbbašmeahttun nuoskkideami dahje
                    dárbbašmeahttun birasvahága. 
                          Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 49.</em><em type="italic">Sihkkarastingeasku</em>
                          Son guhte
                    guorahallá, roggá ja ávkkástallá minerála
                    gávdnostumiid galgá álggahit ja fuolahit
                    sihkkarastindoaimmaid olles guovllus vai bargu ii
                    dagat várálašvuođaid olbmuide, biebmošibihiidda
                    dahje bohccuide. Seamma sihkkarastingeaskku šaddá
                    maiddái minerálaid roggi ja ávkkástalli čuovvut
                    ruvkegoavkki, geađgeduvnni ja bázahasaid oktavuođas
                    mat leat vurkejuvvon olggobealde
                    vuoigatvuođaguovllu rogganguovllu lahkosis.
                          Roggi ja minerálaid
                    ávkkástalli sihkkarastingeasku vuosttaš lađđasa
                    mielde guoská maiddái daid bargguide maid earát
                    leat doaimmahan guovllus. 
                          Guovllu galgá
                    bistevaččat sihkkarastit go bargu
                    loahpahuvvo.
                          Departemeanta sáhttá
                    láhkaásahusaid bakte mearridit movt rabas
                    rokkahagat ja eará luonddumeassamat galget
                    sihkkarastojuvvot ja movt fuolahit
                    sihkkarastindoaimmaid.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 50.</em><em type="italic">Čorgengeasku</em>
                         
                           Iskkadeaddji,
                    roggi ja minerálaid ávkkástalli galgá fuolahit ahte
                    guovlu čorgejuvvo dohkálaččat sihke dalle go
                    guovllus barget ja maiddái maŋŋil go bargu
                    loahpahuvvo. Minerálahálddašandirektoráhtta sáhttá
                    mearridit áigemeari goas čorgenbarggut galget leat
                    čađahuvvon.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 51.</em>   <em type="italic">Máksimis goluid
                    čorgema ja sihkkarastima
                    oktavuođas</em>
                          
                    Minerálahálddašandirektoráhtta sáhttá gáibidit ahte
                    son guhte áigu čađahit dahje lea álggahan
                    minerálagávdnostumiid iskkademiid, iskkadanroggama
                    dahje ávkkástallama, galgá dáhkidit ahte máksá
                    goluid mat gártet § 49 sihkkarastinbargguid ja § 50
                    čorgenbargguid olis.
                           Departemeanta
                    sáhttá mearridit láhkaásahusa dáhkádusduođašteami
                    gáibádusa hárrái.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 52.</em><em type="italic">Buhtadasgeasku</em>
                           Roggi
                    geatnegahttojuvvo, beroškeahttá sivalašvuođa,
                    buhtadit daid vahágiid maid barggut dagahit
                    eatnamii, visttiide dahje rusttegiidda. Vuosttaš
                    čuokkis guoská maiddái váivvádusaide máid
                    eanaeaiggát dahje guovllu geavaheaddji šaddá
                    gillát.
                           Vástideaddji
                    doaimmain maiddái vuosttaš lađas guoská stáhta
                    minerálaid iskkadeaddjái, jus
                    buhtadasovddasvástádus ii leat muddejuvvon
                    soahpamuša bakte eanaeaiggádiin.
                           Nággu
                    buhtadasa hárrái mearriduvvo árvvošteami bakte,
                    vrd. § 53.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 53.</em><em type="italic">Árvvošteapmi</em>  
                           Árvvošteapmi
                    §§ 21, 32, 52 ja 57 mielde galgá dahkkot
                    riekteárvvošteami bakte.
                           Dárbbašlaš
                    goluid mat čuvvot §§ 21, 32, 52 ja 57 árvvošteami
                    vuođul galgá ohcci, iskkadeaddji ja roggi máksit.
                    Bajiidárvvošteami oktavuođas guoská dattetge 1917
                    geassemánu 1.beaivvi láhka árvvošteami ja
                    bággolonistanáššiid birra § 54 a.
                          Árvvoštallanriekti
                    sáhttá dárkkistit opmodaga go dan gávnnaha
                    dárbbašlažžan. Jus dárkkisteapmi dagaha vahága
                    dahje váivvádusa, de dasa buhtadas mearriduvvo
                    árvvošteami oktavuođas.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 54.</em>   <em type="italic">Gáibádusat
                    ohcamušaide ja elektrovnnalaš gulahallanreaidduid
                    geavaheapmi</em>
                           Departemeanta
                    sáhttá láhkaásahusa bakte mearridit
                    a) makkár dieđut galgá ohcamuššii čállit,
                    dihto ohcanskoviid geavaheami ja ohcci
                    geatnegasvuohta almmuhit liigedieđuid, ja
                    b) ahte elektrovnnalaš gulahallan galgá
                    geavahuvvot.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <section>
      <p type="title">
                    Kápihttal 10. Bálvalusmávssut ja divvagat</p>
    </section>
    <p> <em type="italic">§ 55.</em>   <em type="italic">Meannudan- ja
                    gozihandivat</em>
                           Departemeanta
                    sáhttá mearridit láhkaásahusa divvagiid birra dán
                    lága mielde ohcamušaid meannudeapmái ja
                    goziheapmái.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 56.</em>   <em type="italic">Jahkedivat
                    stáhtii</em>
                           Stáhta
                    minerálaid iskkadeaddji ja roggi galgá máksit
                    jahkásaš divvaga stáhtii iskan ja
                    rogganvuoigatvuođa ovddas. Divvaga sturrodat
                    mearriduvvo láhkaásahusas goalmmát lađđasa
                    mielde.
                           Divvagat
                    galget máksojuvvot ovdalgihtii
                    Minerálahálddašandirektoráhtii ovdal ođđajagimánu
                    15. beaivvi. Jus divvagat eai máksojuvvo rivttes
                    áigái, de šaddá máksit 50 proseanta sturrosaš
                    liigedivvaga ovdal seamma jagi cuoŋománu
                    30.beaivvi. Minerálahálddašandirektoráhtta sáhttá
                    earenoamáš dilálašvuođaid vuođul dás spiehkkut.
                    Vuoigatvuođa manaha jus liigedivat ii máksojuvvo
                    ovdal mearriduvvon áigemeari loahpa.
                           Departemeanta
                    sáhttá mearridit láhkaásahusa mas divvaga sturrodat
                    vuosttaš lađđasa mielde mearriduvvo, ja movt dat
                    galgá máksojuvvot.
                           Departemeanta
                    sáhttá láhkaásahusas mearridit ahte dat guhte roggá
                    stáhta minerálaid galgá máksit jahkásaš divvaga
                    stáhtii.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 57.</em><em type="italic">Jahkedivat
                    eanaeaiggádii</em>
                           Stáhta
                    minerálaid roggi galgá eanaeaiggádii máksit
                    jahkásaš divvaga mii lea 0,5 proseanta roggojuvvon
                    minerálaid oppalaš gávpejorus. Jahkásaš divat galgá
                    máksojuvvot ovdal čuovvovaš jagi njukčamánu
                    31.beaivvi.
                           Jus leat máŋga
                    eanaeaiggáda rogganguovllus, juhkkojuvvo divat
                    eaiggádiid gaskkas dan ektui man viiddis
                    eanagáhppálagat sis leat rogganguovllus.
                           Nággu divvaga
                    meroštallama ja juogadeami birra mearriduvvo
                    árvvošteami bakte, vrd. § 53.
                           Departemeanta
                    sáhttá láhkaásahusa bakte mearridit movt
                    meroštallat jahkedivvaga ja geatnegasvuođa čállit
                    beavdegirjji divvaga meroštallama birra.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 58.</em><em type="italic">Aliduvvon
                    eanaeaiggátdivat Finnmárkkus</em>
                           Minerálaid
                    roggama oktavuođa Finnmárkkuopmodaga eatnamiin de
                    sáhttá departemeanta láhkaásahusa bakte mearridit
                    alit jahkedivvaga eanaeaiggádii go mii lea
                    mearriduvvon § 57 vuosttaš lađđasa vuosttaš
                    čuoggás.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <section>
      <p type="title">
                    Kapihtal 11. Goziheapmi</p>
    </section>
    <p><em type="italic">§ 59.</em><em type="italic">Goziheapmi</em>
                          
                    Minerálahálddašandirektoráhtta galgá gozihit
                    ahte:
                    a) iskkadeapmi, geahččalanroggan, ja doaibma
                    čađahuvvo báktefágalaš dohkálaš vuogi mielde nu
                    movt láhka gáibida,
                    b) eavttut, dohkkehuvvon doaibmaplána ja
                    gohččumat dán lága vuođul čuvvojuvvojit,
                    c) sihkkarastin- ja čorgengeatnegasvuohta
                    doahttaluvvo, ja ahte
                    d) bargu ii dagat dárbbašmeahttun nuoskkideami
                    dahje dárbbašmeahttun birasvahága.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 60.</em>   <em type="italic">Iskkadeamit ja
                    riekti oažžut dieđuid goziheami
                    oktavuođas</em>
                          
                    Minerálahálddašandirektoráhtta galgá goziheami
                    oktavuođas eastatkeahttá beassat guovlluide ja
                    rusttegiidda vai guovlluid ja rusttegiid sáhttá
                    dárkkistit.
                           Hukseheaddji
                    geatnegahttojuvvo gohččuma vuođul addit dieđuid,
                    dokumeanttaid dahje eará ávdnasiid
                    Minerálahálddašandirektoráhtii maid sii dárbbašit
                    goziheami oktavuođas. Sierranas ákkaid vuođul, de
                    earát maiddái sáhttát gohččuma vuođul gáibidit
                    oažžut dákkár dieđuid.
                           Gozihangoluid
                    sáhttá dat guhte gozihuvvo šaddat máksit
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 61.</em>   <em type="italic">Siskkáldas
                    dárkkisteapmi</em>
                           Departemeanta
                    sáhttá mearridit láhkaásahusa siskkáldas
                    dárkkisteami ja siskkáldas dárkkistanvuogádagaid
                    birra vai sihkkarastá ahte láhkagáibádusat
                    čuvvojuvvojit.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <section>
      <p type="title">
                    Kapihtal 12. Hálddašandoaimmat ja hálddahuslaš
                    ráŋggáštusat</p>
    </section>
    <p><em type="italic">§ 62.</em><em type="italic">Gohččun</em>
                          
                    Minerálahálddašandirektoráhtta sáhttá gohččut
                    njulget dahje bissehit doaimma  mii rihkku
                    mearrádusaid dahje láhkamearrádusaid. Gohččumis
                    galgá ollášuhttináigemeari ovdanboahtit.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 63.</em><em type="italic">Minerálahálddašandirektoráhta gaskkahis
                    čađaheapmi</em>  
                           Jus
                    ovddasvástideaddji ii doahttal doaibmagohččumiid
                    čuovvut mat dán lága vuođul leat mearriduvvon, de
                    Minerálahálddašandirektoráhtta sáhttá fuolahit
                    ollášuhttima.
                           Doaimmat
                    sáhttet čađahuvvot almmá ráhkkaneaddji gohččuma
                    haga jus lea dárbbašlaš eastadeames vuordi
                    várálašvuođa, dahje ahte lea váttis gávdnat su gii
                    ovddasvástádusa guoddá.
                           Goluid dákkár
                    doaimmaid čađaheamis sáhttá gáibidit ahte
                    ovddasvástideaddji máksá. Gollomáksima gáibádus lea
                    bággopántideami vuođđun.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 64.</em>   <em type="italic">Doaimma
                    gaskaboddosaš orusteapmi</em>
                           Jus
                    ovddasvástideaddji ii doahttal lága dahje
                    láhkavuođu mearriduvvon gohččumiid dahje doaimmaid,
                    sáhttá Minerálahálddašandirektoráhtta gáibidit
                    doaimma gaskaboddosaččat orustuvvot.
                          
                    Minerálahálddašandirektoráhtta sáhttá čađahit
                    gaskaboddosaš orusteami almmá ráhkkaneaddji
                    gohččuma haga jus lea dárbun vai sáhttá eastadit
                    vuordi várálašvuođa.
                           Goluid dákkár
                    doaimmaid čađaheamis sáhttá gáibidit ahte
                    ovddasvástideaddji máksá. Gollomáksima gáibádus lea
                    bággopántideami vuođđun.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 65.</em>   <em type="italic">Lobi rievdadeapmi
                    ja máhcaheapmi jna.</em>
                           Departemeanta
                    ja Minerálahálddašandirektoráhtta sáhttet
                    fámuhuhttit dahje rievdadit doaibmalobi eavttuid
                    mat lága dahje láhkii gullevaš láhkaásahusa vuođul
                    lea juolluduvvon, dahje bidjat ođđa eavttuid, ja
                    maiddái máhcahit doaibmalobi jus:
                    a) máŋgii ja roavvát rihkku láhkamearrádusaid
                    dahje dán lága vuođul mearrádusaid,
                    b) doaibmalobi eaiggát ii doahttal gohččosiid
                    mearriduvvon § 62 vuođul,
                    c) doaibmalobi lea ožžon boasttu dieđuid
                    vuođul dahje lea addán dievasmeahttun dieđuid
                    mearkkašahtti dilálašvuođaid birra,
                    d) mearkkašahtti eavttut mat ledje vuođđun
                    dalle go doaibmalohpi juolluduvvui leat jávkan,
                    dahje
                    e) mii muđui ovdanboahtá gustojeaddji
                    rievdadannjuolggadusain.
                           Doaibmalobi
                    rievdadeapmi dahje máhcaheapmi vuosttaš lađđasa
                    mielde sáhttá áigeráddjejuvvot. Áigeráddjejuvvon
                    rievdadeapmi ja máhcaheapmi sáhttá leat evttolažžan
                    dan ektui ahte dihto dilálašvuođat buoriduvvojit
                    dahje rievdaduvvojit.
                           Mearrádusat
                    dán paragráfa mielde galget vuhtiiváldit vejolaš
                    ekonomalaš vahágiid ja váivvádusaid máid
                    doaibmalobi eaiggát sáhttá šaddat gillát sáhttá jus
                    lohpi rievdaduvvo dahje máhcahuvvo, ja ovdamuniid
                    ja váivvádusaid maid rievdadeapmi dahje máhcaheapmi
                    muđui mielddisbuktá.
                           Departemeanta
                    sáhttá mearridit láhkaásahusa doaibmalobi
                    rievdadeami ja máhcaheami birra.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 66.</em><em type="italic">Bággensáhkku</em>
                           Dáhkideames
                    ahte láhkamearrádusat ja mearrádusat dán lága
                    vuođul doahttaluvvojit, sáhttá
                    Minerálahálddašandirektoráhtta mearridit
                    bággensáhku man galgá stáhtii máksit.
                           Bággensáhkku
                    sáhttá mearriduvvot go fuomášuvvo ahte juogo lága
                    dahje dan olis mearrádus lea rihkkojuvvon.
                    Bággensáhku šaddá máksit das rájes go livččii
                    galgan njulget dahje buoridit dili. Jus leat
                    earenoamáš ákkat, sáhttá bággensáhku ovdalgihtii
                    juo mearridit, ja doaibmá dan beaivvi rájes go
                    vejolaš rihkkun dáhpáhuvvá. Maiddái sáhttá
                    mearriduvvot ahte bággensáhku galgá máksit nu guhka
                    go lobihisvuohta bistá, dahje galgá máksojuvvot
                    maŋŋil juohke rihkkuma. Bággensáhkku dattetge ii
                    mearriduvvo jus váilevaš doahttaleami sivvan leat
                    dilálašvuođat máid son geas lea ovddasvástádus ii
                    hálddaš. Bággensáhkku sáhttá mearriduvvot juogo
                    bisánkeahtes sáhkkun dahje hávális sáhkkun.
                           Bággensáhku
                    dubmejuvvo máksit son guhte ovddasvástida
                    rihkkumuša. Jus rihkkun lea dáhpáhuvvan juogo
                    fitnodaga dahje eará lihtu namas, de dat dábálaččat
                    šaddá máksit sáhku. Jus gávpevuođđudus, mii lea
                    oassin konsearnas dubmejuvvo máksit bággensáhku, de
                    sáhttá gáibidit ahte váldogávpevuođđudus máksá
                    mearriduvvon bággensáhku. Jus leat máŋga
                    ovddasvástideaddji maŋŋil bággensáhku mearrádusa,
                    de sii maiddái čatnasit máksit bággensáhku
                    ovttas.
                           Bággensáhku
                    geasku lea bággopántideami vuođđun.
                    Minerálahálddašandirektoráhtta sáhttá earenoamáš
                    dilálašvuođaid vuođul luohpat mearriduvvon
                    bággensáhku.
                           Departemeanta
                    sáhttá láhkaásahusain mearridit dárkilat
                    mearrádusaid bággensáhku birra, dákko bakte
                    bággensáhku sturrodaga ja bisttu, bággensáhku
                    mearrideami ja bággensáhku luohpama.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <p><em type="italic">§ 67.</em><em type="italic">Rihkkundivat</em>
                          
                    Minerálahálddašandirektoráhtta sáhttá geatnegahttit
                    su guhte rihkku láhkamearrádusaid dahje
                    mearrádusaid dán lága olis, máksit ruhtasupmi
                    stáhtii (Rihkkundivat). Fysalaš olbmot sáhttet
                    dušše šaddat máksit rihkkundivvaga dáhtolaš dahje
                    ávvirmeahttun rihkkumiid dihte. Fitnodaga ii sáhte
                    geatnegahttit máksit rihkkundivvaga jus rihkkuma
                    sivat leat dilálašvuođat olggobealde fitnodaga
                    hálddu.
                           Go árvvoštallá
                    galgá go mearridit rihkkundivvaga ja divvaga
                    sturrodaga de galgá earret eará árvvoštallat
                    rihkkuma duođalašvuođa ja man muddui siva
                    guoddá.
                           Rihkkundivvaga
                    mearrádus lea bággopántideami vuođđun.
                           Departemeanta
                    sáhttá láhkaásahusas addit dárkilat mearrádusaid
                    rihkkudivvaga birra, dakko bakte eavttuid
                    rihkkudivvaga mearrideames, rihkkundivvaga
                    sturrodaga, reanttuid ja liigedivvaga jus
                    rihkkundivat ii máksojuvvo mearreáiggis ja
                    rihkkundivvaga luohpama birra.
                           Láhka
                    fápmuiboahtá  2010 ođđaj. 1.b; geahča §
                    68.</p>
    <section>
      <p type="title">
                    Kapihtal 13. Fápmuiboahtin- ja gaskaboddosaš
                    mearrádusat</p>
    </section>
    <p><em type="italic">§ 68.</em><em type="italic">Fápmuiboahtin</em>  
                           Láhka lea
                    fámus dan beaivvi rájes go Gonagas mearrida.
                          
                           2009
                    geassemánu 19.beaivvi res.nr. 673 mielde
                    fápmuiboahtin 2010 ođđajagimánu 1.b. rájes.</p>
    <p><em type="italic">§ 69.</em>   <em type="italic">Gaskaboddosaš
                    mearrádusat</em></p>
    <list>
      <p type="listitem">Ohcamušat 1972 geassemánu 30.beaivvi lága nr.
                      70 báktedoaimma birra (bákteláhka), 1914
                      suoidnemánu 3.beaivvi láhka nr. 5 háhkamis
                      kálkageađgegávdnostumit (kálkageađgeláhka), 
                      1949 geassemánu 17.beaivvi láhka nr. 3 háhkamis
                      kvartsagávdnostumit (kvartsaláhka), 1952
                      njukčamánu 21.beaivvi láhka nr.1 luobahit eatnama
                      jna. ozolaš minerálaid doibmii
                      (minerálaluobahanláhka), 2003 skábmamánu
                      28.beaivvi láhka nr. 98 konsešuvdna
                      vuođđoopmodaga háhkamis (konsešuvdnaláhka) jnv.
                      Ja 1917 juovlamánu 14.beaivvi láhka nr. 16
                      háhkamis guoikkaid, bávttiid ja eará
                      vuođđoopmodagaid jnv.
                      (industriijakonsešuvdnaláhka) Kapihtal II, vrd.
                      Kapihtal V, mat leat joavdan rivttes ásahussii
                      ovdal lága fápmuiboahtima, meannuduvvojit
                      bajábealde namuhuvvon lágaid mielde. </p>
      <p type="listitem">Rogganreive báktelága 3. kapihttala mielde
                      addá lága fápmuiboahtima rájes seamma rievtti go
                      máid dán lága mielde iskkadanriekti dahká ja
                      seamma vuoruhemiin go maid oaččui rogganreivves
                      báktelága § 16 mielde. Áigemearri § 22 vuosttaš
                      lađđasa mielde rehkenastojuvvo das rájes go
                      rogganreive juridihkalaččat
                      čállojuvvui. </p>
      <p type="listitem">Báktelága 4.kapihtala mielde mihtádus addá
                      lága fápmuiboahtima rájes seamma rievtti go maid
                      oažžu dán lága rogganrievtti mielde. § 33
                      vuosttaš lađđasa a-bustáva áigemearri doaibmá
                      mihtádusa mearrideami rájes. § 45 vuosttaš
                      lađđasa mearrádus lea gustovaš lága
                      fápmuiboahtima rájes jus eará ii leat
                      mearriduvvon konsešuvdnaeavttuin mat leat
                      almmuhuvvon ovdal dán áigodaga.</p>
      <p type="listitem">§ 20 mearrádus ii eastat su guhte ovdal lága
                      fápmuiboahtima juo lea álggahan iskkadanroggama
                      industriijakonsešuvdnalága vuođul, joatkimis
                      dákkár doaimma velá ovttain jagiin maŋŋil lága
                      fápmuiboahtima. </p>
      <p type="listitem">Álggahuvvon doaibma
                      industriijakonsešuvdnalága § 13,
                      háhkankonsešuvdna kálkageađgelága, kvartsalága ja
                      konsešuvdnalága konsešuvnna vuođul sáhttá joatkit
                      doaimmain almmá § 43 eastagiid haga juolluduvvon
                      konsešuvnna eavttuid vuođul. Konsešuvdnaeavttut
                      mat leat dán lága njuolggadusaid vuostá earret §
                      45 vuosttaš lađas, galget dattetge duššindahkkot.
                      Minerálahálddašandirektoráhtta sáhttá ohcamuša
                      vuođul rievdadit eavttuid konsešuvnnas.
                      Minerálahálddašandirektoráhtta sáhttá sierranas
                      dilálašvuođaid vuođul, dattetge gáibidit ahte
                      doaibmaeaiggát ohcá doaibmalobi § 43
                      mielde. </p>
      <p type="listitem">Lága fápmuiboahtima oktavuođas galget sii
                      geat minerálaresurssaid rogget, ja geaidda
                      5.čuokkis ii guoskka sáddet dieđu ja doaibmaplána
                      Minerálahálddašandirektoráhtii. Álggahuvvon
                      doaibma mii ii guoská 5.čuoggái galgá viđa jagi
                      sisa maŋŋil lága fápmuiboahtima ollášuhttit § 43
                      gáibádusaid. Minerálahálddašandirektoráhtta
                      sáhttá juohke oktavuođas spiehkkut dán
                      áigemearis. </p>
      <p type="listitem">Álggahuvvon doaimmaide guoská § 51 viđa
                      jahkái maŋŋil lága fápmuiboahtima.</p>
      <p type="listitem">Minerálaroggandoibmii mii mii juo lea
                      álggahuvvon sáhttá departemeanta mearridit
                      dađistaga lasihit jahkásaš divvaga man
                      minerálaroggi galgá máksit eanaeaiggádii vuosttaš
                      vihtta jagi maŋŋil lága
                      fápmuiboahtima. 
                      Láhka fápmuiboahtá  2010 ođđaj. 1.b; geahča
                      § 68.</p>
    </list>
    <p><em type="italic">§ 70.</em>   <em type="italic">Rievdadusat eará
                    lágain</em></p>
    <p>       Go láhka
                    fápmuiboahtá čađahuvvojit čuovvovaš rievdadusat
                    eará lágain:</p>
    <list>
      <p type="listitem">1814 suoidnemánu 3.beaivvi láhka nr. 5
                      háhkamis kálkageađgegávdnostumiid
                      heaittihuvvo. </p>
      <p type="listitem">1949 geassemánu 17. beaivvi láhka nr. 3
                      oamastusháhkamis kvártsagávdnostumiid
                      heaittihuvvo. </p>
      <p type="listitem">1952 njukčamánu 21. beaivvi  láhka nr. 1
                      luobaheames eatnamiid jna. eahpeozolaš
                      minerálagávdnostumiid doibmii
                      heaittihuvvo. </p>
      <p type="listitem">1972 geassemánu 30. beaivvi láhka nr. 70
                      báktedoaimma birra heaittihuvvo. </p>
      <p type="listitem">1917 juovlamánu 14. beaivvi láhka nr. 16
                      oamastusháhkamis goržžiid, bávttiid ja eará
                      giddodagaid jna. rievdaduvvo ná:
                      Lága namahus galgá leat:<em type="italic">Láhka goržžiid oamastusháhkama birra jna</em>
                      .
                      § 11, § 12, § 13, § 17, § 18, § 28, § 40 ja § 41a
                      heaittihuvvo.
                      § 29 sisdoallu šaddá ná:
                             Soahpamuš
                      mii sáhttá rihkkut § 36 mearrádusaid, sáhttá
                      gáibiduvvot guhkiduvvot jus doaibmalohpi
                      oamastanháhkama várás dieđihuvvo.
                             Ovdaoastin
                      dahje eará riektegávpi, man bakte soapmásii
                      eaktuduvvo riekti háhkat oamastanvuoigatvuođa
                      dahje eará vuoigatvuođa goržái, manaha
                      lágalašvuođa maŋŋil viđa jagi doaimma. Jus
                      vuoigatvuohta lea gulahuvvon, de dat galgá
                      sihkkojuvvot vuođđogirjjis maŋŋil mearriduvvon
                      áigemeari. </p>
      <p type="listitem">1959 golggotmánu 23. beaivvi láhka nr. 3
                      bággolonistit  vuođđoopmodaga rievdaduvvo
                      ná:
                      § 30 nr. 8 ja nr. 17 heaittihuvvojit.
                      Ođđa § 30 nr. 32 sisdoallu galgá leat:
                      2009 geassemánu 19. beaivvi láhka nr. 101
                      háhkamis ja roggamis minerálaresurssaid
                      (minerálaláhka) </p>
      <p type="listitem">Jagi 2003 skábmamánu 28. beaivvi láhka nr. 98
                      konsešuvdna vuođđoopmodaga háhkama birra
                      (konsešuvdnaláhka) jna. rievdaduvvo ná:
                      § 2 nubbi lađđasa sisdoallu šaddá ná: 
                      Láhka ii fátmmas oamastusháhkama
                      1. mii 1917 juovlamánu 14. beaivvi lága nr 17
                      mielde lea konsešuvdna geatnegahttojuvvon
                      oamastusháhkamis goržži jna. kapihtal I,
                      2. mii 1990 geassemánu 29. beaivvi lága nr.
                      50 kapihtal 3 energiija buvttadeami, hábmema,
                      sirdima, vuovdima, juogadeami ja geavaheami birra
                      jna. lea konsešuvdnageatnegahttojuvvon,
                      3. man vuođđun lea bággolotnunlohpi 2009
                      geassemánu 19. beaivvi láhka nr. 101 háhkamis ja
                      roggamis minerálavalljodagaid (minerálalága) § 37
                      nubbi lađas ja § 38 nubbi lađas,
                      4. mii lea dárbbašlaš minerála resurssaid
                      roggamis go roggi sádde doaibmalobi ohcamuša 2009
                      geassemánu 19.beaivvi lága nr. 101 háhkamis ja
                      roggamis minerálavalljodagaid (minerálalága) § 43
                      mielde ja doaibmalohpi mieđihuvvo. 
                      Láhka fápmuiboahtá  2010 ođđaj. 1.b; geahča
                      § 68.</p>
    </list>
    <p>Diehtočoakkáldat lea maŋimusat ođasmahtton 2009
                    golggotmánu 20. beaivvi </p>
    <p>  </p>
    <section>
      <p type="title">Leaŋka olggos:  </p>
    </section>
    <p xml:lang="nob">Lága dievasteakstas</p>
  </body>
</document>
