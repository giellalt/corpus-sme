<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Láhka spesialistadearvvašvuođabálvalusa jna. birra  - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>4405</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/se/dok/lagat-ja-njuolggadusat-/lover/lahka-spesialistadearvvavuoabalvalusa-jn.html?id=516848</origFileName>
    <parallel_text location="hl-19990702-061.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p/>
    <p/>
    <p/>
    <section>
      <p type="title">Láhka spesialistadearvvašvuođabálvalusa jna.
                    birra</p>
    </section>
    <section>
      <p type="title">Dearvvašvuođa- ja
                    fuolahusdepartemeanta</p>
    </section>
    <p>Geahča lága geassemánu 15. b. 2001 nr. 93
                    (dearvvašvuođadoaimmahagat). Geahča ovddit lágaid
                    geassemánu 19. b. 1969 nr. 57 ja cuoŋománu 28. b.
                    1961 nr. 2 kap. I ja V.</p>
    <section>
      <p type="title">Kapihtal 1. Ulbmil ja doaibmasuorgi</p>
    </section>
    <p>
                    § 1-1. Lága ulbmil
                    Lága ulbmil lea earenoamážit:
                    1. ovddidit álbmotdearvvašvuođa ja eastadit
                    buozalmasvuođa, váttuid, gillámuša ja
                    doaibmahehttejumi,</p>
    <p>2. leat mielde sihkkarastimin
                    bálvalusfálaldaga kvaliteahta,</p>
    <p>3. leat mielde ovddideamen ovttaárvosaš
                    bálvalusfálaldaga,</p>
    <p>4. leat mielde das ahte geavahit
                    veahkkeváriid buoremus lági mielde,</p>
    <p>5. leat mielde heiveheamen
                    bálvalusfálaldaga divššohasaid dárbbuide, ja</p>
    <p>6. leat mielde dahkamin bálvalusfálaldaga
                    olahahttin divššohasaide.</p>
    <p>
                    § 1-2. Lága doaibmasuorggit
                    Láhka gusto spesialistadearvvašvuođafálaldagaide,
                    maid stáhta ja priváhtat lágidit dahje addet
                    riikkas, go eará ii čuovo lága ovttaskas
                    mearrádusain. 
                    Departemeanta sáhttá láhkaásahusa bokte dahje
                    ovttaskas dáhpáhusas mearridit mii
                    spesialistabálvalus lea.
                    Gonagas addá láhkaásahusaid lága geavaheami birra
                    Svalbárddas ja Jan Mayenis, ja sáhttá mearridit
                    sierra njuolggadusaid, main váldet vuhtii báikkálaš
                    dilálašvuođaid. Gonagas sáhttá mearridit, galgetgo
                    ja man viidát dat mearrádusat mat leat addojuvvon
                    dán lágas, gustot olgoriikkas johtti norgalaš
                    skiippaide, riikkaidgaskasaččat johtti norgalaš
                    siviila girdiide, ja norgalaš nannánjuolggis bargi
                    ráhkadusaide ja fievrruide.
                    Rievdaduvvon lágain geassemánu 15. b. 2001 nr.
                    93  (fámus ođđajagemánu 1. b. 2002 res.
                    juovlamánu 14. b. 2001 nr. 1417 vuođul).</p>
    <section>
      <p type="title">Kapihtal 2. Ovddasvástádusjuohku ja oppalaš
                    doaimmat</p>
    </section>
    <p>§ 2-1. Stáhta ovddasvástádus
                    spesialistadearvvašvuođabálvalusain 
                    Stáhtas lea badjeovddasvástádus das ahte
                    veahkadahkii lágiduvvo vealtameahttun
                    spesialistadearvvašvuođabálvalus.
                    Lasihuvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul).</p>
    <p>§ 2-1a. Guovllulaš dearvvašvuođadoaimmahagaid
                    ovddasvástádus
                    spesialistadearvvašvuođabálvalusain
                    Guovllulaš dearvvašvuođadoaimmahagat galget
                    fuolahit das ahte olbmuide, geain lea fásta ásodat
                    dahje orrunbáiki dearvvašvuođaguovllus,
                    lágiduvvojit spesialistadearvvašvuođabálvalusat
                    institušuvnnas ja dan olggobealde, dan vuolde
                    1. buohcceviessobálvalusat,</p>
    <p>2. medisiinnalaš laboratoriijabálvalusat ja
                    radiologalaš bálvalusat,</p>
    <p>3. akuhttamedisiinnalaš gearggusvuohta,</p>
    <p>4. medisiinnalaš heahtedieđihanbálvalus,
                    girdiambulánsabálvalus ja ambulánsabálvalus
                    biillain ja vejolaččat fatnasiin,</p>
    <p>5. fágaidgaskasaš spesialiserejuvvon dikšu
                    gárihuhttinávdnasiid boasttugeavaheami vuostá, dan
                    vuolde institušuvdnasajit maidda sáhttet váldit
                    vuostá gárihuhttinávdnasiid boasttugeavaheddjiid
                    sosialabálvaluslága vuođul, §§ 6-2 rájes gitta 6-3
                    rádjai,</p>
    <p>6. sáhttu iskkadallamii dahje dikšumii
                    gieldda- ja spesialistadearvvašvuođabálvalusa lusa
                    ja</p>
    <p>7. dikšunbargiid sáhttu.
                    Guovllulaš dearvvašvuođadoaimmahagat galget
                    ovttaskas dearvvašvuođadoaimmahagas čujuhit
                    institušuvnnaid, mat sáhttet váldit vuostá
                    gárihuhttinávdnasiid boasttugeavaheddjiid
                    sosiálabálvaluslága vuođul, §§ 6-2 rájes gitta 6-3
                    rádjai.
                    Guovllulaš dearvvašvuođadoaimmahat lea geatnegas
                    veahkehit lihkuhisvuođain ja eará akuhtta
                    dáhpáhusain
                    dearvvašvuođaguovllus.  
                    Bálvalusaid nu go namahuvvon vuosttas lađđasis
                    sáhttet guovllulaš dearvvašvuođadoaimmahagat ieža
                    lágidit, dahje dat sáhttet dahkat soahpamuša daid
                    hárrái eará lágideddjiiguin.
                    Departemeanta sáhttá láhkaásahusas bidjat
                    gáibádusaid bálvalusaide, maid dát láhka
                    siskkilda.  
                    Rievdaduvvon lágaiguin geassemánu 23. b. 2000 nr.
                    56 (fámus suoidnemánu 1. b. 2001 res. geassemánu
                    22. b. 2001 nr. 698 vuođul), geassemánu 15. b. 2001
                    nr. 93 (fámus ođđajagemánu 1. b. 2002 res.
                    juovlamánu 14. b. 2001 nr. 1417 vuođul),
                    paragráfalohku rievdaduvvon § 2-1 ektui, skábmamánu
                    28. b. 2003 nr. 96 (fámus ođđajagemánu 1. b. 2004),
                    skábmamánu 28. b. 2003 nr. 99 (fámus ođđajagemánu
                    1. b. 2004 res. skábmamánu 28. b. 2003 nr. 1403
                    vuođul), geassemánu 25. b. 2004 nr. 46.</p>
    <p>§ 2-1b. Gearggusvuođaplána
                    Guovllulaš dearvvašvuođadoaimmahat galgá ráhkadit
                    gearggusvuođaplána geassemánu 23. b. 2000 lága nr.
                    56 mielde dearvvašvuođa ja sosiála gearggusvuođa
                    birra institušuvnnaide ja bálvalusaide, main
                    guovllulaš dearvvašvuođadoaimmahat galgá fuolahit,
                    vrd. dán lága § 2-1 a. Gearggusvuođaplána galgá
                    buohtalastojuvvot gielddaid, fylkkagielddaid ja
                    eará guovllulaš dearvvašvuođadoaimmahagaid
                    gearggusvuođaplánaiguin.  
                    Lasihuvvon lágain geassemánu 23. b. 2000 nr. 56
                    (fámus suoidnemánu 1. b. 2001 res. geassemánu 22.
                    b. 2001 nr. 698 vuođul), rievdaduvvon lágain
                    geassemánu 15. b. 2001 nr. 93 (fámus ođđajagemánu
                    1. b. 2002 res. juovlamánu 14. b. 2001 nr. 1417
                    vuođul), paragráfalohku rievdaduvvon § 2-1a
                    ektui.</p>
    <p>§ 2-1c. Veahkki lihkuhisvuođain ja eará akuhtta
                    dáhpáhusain
                    Juos dilit gáibidit dan, de galgá guovllulaš
                    dearvvašvuođadoaimmahaga dearvvašvuođabálvalus
                    veahkehit eará guovllulaš
                    dearvvašvuođadoaimmahagaid lihkuhisvuođain ja eará
                    akuhtta dáhpáhusain. Veahki bivdá dat
                    dearvvašvuođadoaimmahat, mii dárbbaša
                    veahki. 
                    Guovllulaš dearvvašvuođadoaimmahat, mii oažžu
                    veahki vuosttas lađđasa mielde, galgá buhttet
                    čoggon goluid dan guovllulaš
                    dearvvašvuođadoaimmahahkii, mii lágida veahki, juos
                    eará ii leat sohppojuvvon.  
                    Lasihuvvon lágain geassemánu 23. b. 2000 nr. 56
                    (fámus suoidnemánu 1. b. 2001 res. geassemánu 22.b.
                    2001 nr. 698 vuođul) rievdaduvvon lágain geassemánu
                    15. b. 2001 nr. 93 (fámus ođđajagemánu 1. b. 2002
                    res. juovlamánu 14. b. 2001 nr. 1417 vuođul),
                    paragráfalohku rievdaduvvon § 2-1b ektui.</p>
    <p>§ 2-1d. Guovllulaš dearvvašvuođadoaimmahaga
                    vejolašvuohta geavahit dearvvašvuođabargiid
                    ovttaskas akuhtta dáhpáhusain
                    Lihkuhisvuođain ja eará akuhtta dáhpáhusain, mat
                    dagahit earenoamáš olu divššohasaid, sáhttá
                    guovllulaš dearvvašvuođadoaimmahat geatnegahttit
                    dearvvašvuođabargiid, mat bálvalit guovllulaš
                    dearvvašvuođadoaimmahagas ja institušuvnnain, maid
                    guovllulaš dearvvašvuođadoaimmahat oamasta, dahkat
                    dárkileappot čujuhuvvon barggu. 
                    Departemeanta sáhttá geatnegahttit doaktára leat
                    mielde báikkálaš gádjunguovddážis.
                    Lasihuvvon lágain geassemánu 23. b. 2000 nr. 56
                    (fámus suoidnemánu 1. b. 2001 res. geassemánu 22.
                    b. 2001 nr. 698 vuođul), rievdaduvvon lágain
                    geassemánu 15. b. 2001 nr. 93 (fámus ođđajagemánu
                    1. b. 2002 res. juovlamánu 14. b.  2001 nr.
                    1417 vuođul), paragráfalohku rievdaduvvon § 2-1c
                    ektui.</p>
    <p>§ 2-2. Bealuštahttivuođa geatnegasvuohta
                    Dearvvašvuođabálvalusat mat lágiduvvojit dahje
                    addojuvvojit dán lága mielde galget leat
                    bealuštahttit.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 2-3 ektui.</p>
    <p>§ 2-3. Departemantta mearrádusat riikkaviidosaš
                    ja máŋggaguovllulaš funkšuvnnain ja
                    spesialistadearvvašvuođabálvalusaid
                    márkanfievrrideamis
                    Departemeanta sáhttá láhkaásahusain dahje ovttaskas
                    dáhpáhusas addit mearrádusaid:
                    1. riikkaviidosaš ja máŋggaguovllulaš
                    funkšuvnnain ja</p>
    <p>2. dán láhkii gulli bálvalusaid
                    márkanfievrrideamis, dan vuolde dihto
                    márkanfievrridanvugiid
                    gildosis.   
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 2-4 ektui.</p>
    <p>
                    § 2-4. Vuordinlistoregistreren
                    Departemeanta sáhttá addit láhkaásahusaid
                    1. dakkár divššohasaid girjemis
                    vuordinlisttuide, geat ohcet ja dárbbašit
                    dearvvašvuođaveahki, maid dát láhka
                    siskkilda,  </p>
    <p>2. ovddasvástádusas skáhppot dihto
                    vuoruhuvvon divššohasjoavkkuid registrerejuvvon
                    divššohasaide dearvvašvuođaveahki almmolaš
                    institušuvnnas, ja divššohasaid vuoigatvuođas ieža
                    skáhppot dakkár dearvvašvuođaveahki, ja</p>
    <p>3. guovllulaš dearvvašvuođadoaimmahagaid
                    geatnegasvuođas raporteret aktiviteahtaloguid dain
                    doaimmain, maid dat oamastit ja priváhta
                    dearvvašvuođabálvalusain, maiguin dain leat
                    soahpamušat.
                    Rievdaduvvon lágaiguin geassemánu 15. b. 2001 nr.
                    93 (fámus ođđajagemánu 1. b. 2002 res. juovlamánu
                    14. b. 2001 nr. 1417 vuođul), paragráfalohku
                    rievdaduvvon § 2-5 ektui, juovlamánu 12. b. 2003
                    nr. 110 (fámus čakčamánu 1. b. 2004 res. njukčamánu
                    19. b. 2004 nr. 540 vuođul).  </p>
    <p>§ 2-5. Oktagaslaš plána 
                    Dearvvašvuođadoaimmahat galgá ráhkadit oktagaslaš
                    plána divššohasaide geat dárbbašit guhkálaš ja
                    ovttastahtton fálaldagaid. Dearvvašvuođadoaimmahat
                    galgá ovttasbargat eará lágideddjiiguin plána
                    hárrái ja dan láhkai ovddidit ollislaš fálaldaga
                    divššohasaide.
                    Departemeanta sáhttá láhkaásahusas addit dárkilut
                    mearrádusaid das guđe divššohasjoavkkuid
                    geatnegasvuohta siskkilda, ja plána
                    sisdoalus.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 2-6 ektui.</p>
    <section>
      <p type="title">Kapihtal 3. Erenoamáš geatnegasvuođat ja
                    doaimmat</p>
    </section>
    <p>§ 3-1. Hohpolaš veahkki
                    Buohcceviesut ja riegádahttinlanjat galget vajot
                    váldit vuostá divššohasaid, geat dárbbašit
                    somáhtalaš dearvvašvuođaveahki, go áššedieđuid
                    mielde ferte navdit ahte dat veahkki, maid
                    institušuvdna dahje ossodat sáhttá lágidit, lea
                    duohta vealtameahttun. Institušuvdna dahje ossodat
                    galgá váldit vuostá divššohasaid iskkadeapmái ja
                    jus vealtameahttun, dikšui. 
                    Guovllulaš dearvvašvuođadoaimmahat galgá čujuhit,
                    galle dearvvašvuođainstitušuvnna dahje dakkár
                    institušuvnnaid ossodaga dearvvašvuođaguovllus leat
                    vealtameahttumat, main lea vásttolaš
                    geatnegasvuohta daid divššohasaid ektui, geat
                    dárbbašit psykiatriija dearvvašvuođaveahki.
                    Hohpolaš veahki lágidangeatnegasvuohta dán
                    mearrádusa vuođul ii ollašuva, jus institušuvdna
                    dahje ossodat diehtá ahte vealtameahttun veahki
                    lágidit earát, geat dilálašvuođaid dáfus leat
                    lagabus veahkehit rivttes áigge.
                    Bargoaddi sáhttá geatnegahttit dakkár
                    institušuvnnain virgáduvvon dearvvašvuođabargiid,
                    mat leat namahuvvon vuosttas ja nuppi lađđasis,
                    vuolgit veahkehit olbmo gii dárbbaša hohpolaš
                    veahki.
                    Departemeanta sáhttá addit láhkaásahusa hohpolaš
                    veahki lágidangeatnegasvuođa dárkilut
                    sisdoalus.
                    Rievdaduvvon lágaiguin geassemánu 23. b. 2000 nr.
                    56 (fámus suoidnemánu 1. b. 2001 res. geassemánu
                    22. b. 2001 nr. 698 vuođul), geassemánu 15. b. 2001
                    nr. 93 (fámus ođđajagemánu 1. b. 2002 res.
                    juovlamánu 14. b. 2001 nr. 1417 vuođul).</p>
    <p>§ 3-1a. Láhkaásahusat geatnegasvuođas ásahit
                    sajiid gárihuhttinávdnasiid boasttugeavaheami
                    akuhttadikšui
                    Gonagas sáhttá addit láhkaásahusaid das, ahte
                    guovllulaš dearvvašvuođadoaimmahagain galget leat
                    sajit gárihuhttinávdnasiid boasttugeavaheami
                    fáhkkadikšui.
                    Lasihuvvon lágain skábmamánu 28. b. 2003 nr. 99
                    (fámus ođđajagemánu 1.b. 2004 res. skábmamánu 28.
                    b. 2003 nr. 1403 vuođul).</p>
    <p>§ 3-2. Journála- ja
                    diehtojuohkinvuogádagat
                    Dearvvašvuođainstitušuvdna maid dát láhka
                    siskkilda, galgá fuolahit ahte institušuvnna
                    journála- ja diehtojuohkinvuogádagat leat
                    bealuštahttit.
                    Departemeanta sáhttá addit láhkaásahusa journála-
                    ja diehtojuohkinvuogádagaid doallamis, sisdoalus ja
                    ásaheamis.
                    Gonagas sáhttá láhkaásahusas addit dárkilut
                    mearrádusaid elektrovnnalaš journála geavahusa
                    birra, ja sáhttá dan oktavuođas gáibidit oahpahusa
                    ja doaimmaid, mat galget sihkkarastit ahte earrásat
                    eai oaččo dieđuid dahje beasa journálii.</p>
    <p>§ 3-3. Dieđihangeatnegasvuohta fylkka
                    dearvvašvuođagehččui
                    Dearvvašvuođainstitušuvdna maid dát láhka
                    siskkilda, galgá fylkka dearvvašvuođagehččui
                    jođáneamos lági mielde dieđihit čálalaččat
                    mearkkašahtti olmmošvahágiid birra, mat
                    divššohassii šaddet dearvvašvuođabálvalusa
                    lágideami čuovvumuššan dahje jus divššohas
                    vahágahttá nuppi. Dáhpáhusat main livčče sáhttán
                    šaddat mearkkašahtti olmmošvahágat, galget maid
                    dieđihuvvot.
                    Departemeanta sáhttá addit láhkaásahusa dieđáhusaid
                    sáddema birra nu go namahuvvon vuosttas lađđasis,
                    ja dakkár dieđáhusaid dárkilut sisdoalu birra.
                    Departemeanta sáhttá maid mearridit ahte
                    dearvvašvuođabálvalusat, mat eai leat čadnon
                    dearvvašvuođainstitušuvdnii, galget siskkilduvvot
                    dieđihangeatnegasvuhtii vuosttas lađđasa
                    mielde.   
                    Rievdaduvvon lágain borgemánu 29. b. 2003 nr. 87
                    (fámus čakcamánu 1. b. 2003 res. borgemánu 29. b.
                    2003 nr. 1092 vuođul).</p>
    <p>§ 3-4. Kvalitehtalávdegoddi
                    Dearvvašvuođainstitušuvnnat maid dát láhka
                    siskkilda, galget ásahit kvalitehtalávdegotti
                    siskkáldas dárkkisteami oassin, maid institušuvdna
                    lea geatnegahtton čađahit njukčamánu 30. b. 1984
                    lága nr. 15 § 3 vuođul, stáhta
                    dearvvašvuođabálvalusaid geahču birra. Lávdegoddi
                    sáhttá jávohisvuođageatnegasvuođa hehttekeahttá
                    gáibidit dieđuid, mat leat vealtameahttumat barggu
                    čađaheapmái.
                    Departemeanta sáhttá addit láhkaásahusa
                    kvalitehtalávdegottiid barggus, dan vuolde
                    diehtojuohkimis divššohasaide ja lávdegotti lahtuid
                    bealatkeahtesvuođas.</p>
    <p>§ 3-5. Oahpahussii ja ohppui oassálastima
                    birra
                    Guovllulaš dearvvašvuođadoaimmahagat galget
                    fuolahit ahte dearvvašvuođafágalaš ohppiid,
                    fidnoohppiid, studeanttaid, turnuskandidáhtaid ja
                    spesialisttaid oahpahus- ja oahppodárbbut
                    gokčojuvvojit dearvvašvuođaguovllus.
                    Departemeanta sáhttá addit láhkaásahusaid
                    geatnegasvuođas oassálastit oahpahussii ja ohppui,
                    dan vuolde priváhta dearvvašvuođainstitušuvnnaid
                    geatnegasvuođas.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul).</p>
    <p>§ 3-6. Ereliiggán geatnegasvuođat mánáid
                    institušuvdnaorruma oktavuođas
                    Departemeanta sáhttá addit láhkaásahusa
                    dearvvašvuođainstitušuvnnaid ereliiggán
                    geatnegasvuođain mánáid ektui, mat orrot
                    institušuvnnain, dan vuolde mearrádusaid
                    oapmahaččaid borramuš-, mátke- ja ijastallangoluid
                    gokčamis, go sii máná dihtii orrot institušuvnnas
                    stuorra osiid jándoris.</p>
    <p>§ 3-7. Divššohasovddasvástideaddji doaktára
                    birra ee.
                    Departemeanta sáhttá láhkaásahusas addit
                    mearrádusaid divššohasovddasvástideaddji doaktára
                    birra ja vásttolaš ortnegiid eará
                    dearvvašvuođabargiid joavkkuide.</p>
    <p>§ 3-8. Buohcceviesuid doaimmat
                          Buohcceviesut galget
                    erenomážit fuolahit čuovvovaš doaimmain:
                    1. divššohasdivššus,</p>
    <p>2. dearvvašvuođabargiid oahpus, </p>
    <p xml:lang="nob">3. dutkamis, ja</p>
    <p>4. divššohasaid ja oapmahaččaid
                    oahpaheamis.</p>
    <p>§ 3-9. Buohcceviesu jođiheapmi
                    Buohcceviessu galgá organiserejuvvot nu ahte juohke
                    dásis lea ovddasvástideaddji jođiheaddji.
                    Departemeanta sáhttá láhkaásahusas gáibidit ahte
                    jođiheaddjis galgá leat dihto
                    gelbbolašvuohta.
                    Jus bealuštahttivuođa gáibádusa ektui lea
                    vealtameahttun, galget medisiidnafágalas ráđđeaddit
                    válljejuvvot. 
                    § 3-10. Oahppu, lassioahppu ja joatkkaoahppu
                    Doaimmahagain, mat lágidit
                    dearvvašvuođabálvalusaid, maid dát láhka siskkilda,
                    galget fuolahit ahte virgáduvvan
                    dearvvašvuođabargiide lágiduvvo dakkár oahppu,
                    lassioahppu ja joatkkaoahppu, mat leat gáibiduvvon
                    vai juohkehaš sáhttá doaimmahit barggus
                    bealuštahtti vugiin.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 2-7 ektui.</p>
    <p>§ 3-11. Diehtojuohkima birra
                    Dearvvašvuođainstitušuvnnain, maid dát láhka
                    siskkilda, lea geatnegasvuohta juohkit viidáseappot
                    daid dieđuid, mat leat vealtameahttumat vai álbmot
                    sáhttá fuolahit vuoigatvuođainis, vrd.
                    divššohasvuoigatvuođalága § 2-1, § 2-2, § 2-3, §
                    2-4 ja § 2-5.
                    Dearvvašvuođainstitušuvnnain, maid dát láhka
                    siskkilda, lea geatnegasvuohta juohkit dakkár
                    dieđuid, maid divššohasas lea vuoigatvuohta
                    vuostáiváldit divššohasvuoigatvuođalága § 3-2
                    maŋimuš lađđasa mielde.
                    Departemeanta sáhttá addit láhkaásahusa vuosttas ja
                    nuppi lađđasis namahuvvon
                    diehtojuohkingeatnegasvuođa dárkilut sisdoalu
                    birra.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr.1417 vuođul) paragráfalohku rievdaduvvon
                    § 2-8 ektui.</p>
    <p>§ 3-12. Sosiálabálvalusa čujuheapmi
                    Dearvvašvuođainstitušuvdna, maid dát láhka
                    siskkilda, galgá árvvoštallat sosiálabálvalusa
                    čujuheami divššu hárrái, nu go namahuvvon § 2-1a
                    vuosttas lađđasa 5. čuoggás.
                    Gonagas sáhttá mearridit dárkilut láhkaásahusaid
                    sosiálabálvalusa vejolašvuođain čujuhit dikšui nu
                    go namahuvvon § 2-1a vuosttas lađđasa 5.
                    čuoggás.
                    Lasihuvvon lágain skábmamánu 28. b. 2003 nr. 99
                    (fámus ođđajagemánu 1. b. 2004 res. skábmamánu 28.
                    b. 2003 nr.1403 vuođul).</p>
    <p>§ 3-13. Dieđiheapmi geahččoeiseválddiide
                    Dearvvašvuođainstitušuvdna maid dát láhka siskkilda
                    galgá dárbbašmeahttumit ájahalakeahttá dieđihit
                    fylkka dearvvašvuođagehččui sisačálihemiid hárrái,
                    mat dahkkojuvvojit sosiálabálvaluslága §§ 6-2 ja
                    6-2a vuođul. Maiddái sisačáliheamit, mat
                    dahkkojuvvojit sosiálabálvaluslága § 6-3 vuođul,
                    galget dieđihuvvot, jus miehtan lea dahkkojuvvon
                    dan oktavuođas, go sirdojuvvo njuolga dakkár
                    orrumis, man láhkavuođđu lea sosiálabálvaluslága §§
                    6-2 dahje 6-2a.
                    Lasihuvvon lágain skábmamánu 28. b. 2003 nr. 99
                    (fámus ođđajagemánu 1. b. 2004 res. skábmamanu 28.
                    b. 2003 nr. 1403 vuođul).</p>
    <p>§ 3-14. Máhcahanvejolašvuohta
                    gárihuhttinávdnasiid boasttugeavaheami js. divššus
                    báhtareame maŋŋá
                    Jus giinu lea institušuvnnas sosiálabálvaluslága §§
                    6-2, 6-2a dahje 6-3 vuođul, sáhttá institušuvdna
                    ráddjet vejolašvuođa vuolgit institušuvnnas dan
                    muddui, go dat lea vealtameahttun mearrádusa
                    ulbmila vuođul.
                    Sosiálabálvaluslága § 7-11 mearrádusat ja daid
                    vuođul addojuvvon mearrádusat, gustojit
                    vásttolaččat bálvalusaide nu go namahuvvon § 2-1a
                    vuosttas lađđasa 5. čuoggás.
                    Gonagas sáhttá addit láhkaásahusaid, main leat
                    dárkilut mearrádusat máhcaheamis institušuvnnas
                    báhtareami maŋŋá, go sajusteapmi lea dahkkojuvvon
                    sosiálabálvaluslága §§ 6-2, 6-2a dahje 6-3 vuođul,
                    dan vuolde buktinovddasvástádusa, geavatlaš
                    čađaheami ja áššemeannudeami njuolggadusat.
                    Lasihuvvon lágain skábmamánu 28. b. 2003 nr. 99
                    (fámus ođđajagemánu 1. b. 2004 res. skábmamánu 28.
                    b. 2003 nr. 1403 vuođul).</p>
    <p>§ 3-15. Dieđiheapmi sosiálabálvalussii
                    olggosčáliheami oktavuođas
                    Go olggosčáliheapmi bálvalusas, nu go namahuvvon §
                    2-1a vuosttas lađđasa 5. čuoggás, berre
                    mielddisbuktit doaimmaid sosiálabálvalusa beales,
                    ja divššohas dan sávvá, de galgá dieđihit
                    sosiálabálvalussii olggosčáliheami birra buori
                    áiggis ovddalgihtii. Olggosčáliheapmi galgá
                    plánejuvvot ja dasa galgá ráhkkanuvvot
                    ovttasbarggus oasálaččaiguin. Olggosčáliheapmi
                    sosiálabálvaluslága §§ 6-2 ja 6-2a vuođul
                    dahkkojuvvon sisačáliheami maŋŋá galgá álo
                    dieđihuvvot sosiálabálvalussii.
                    Lasihuvvon lágain skábmamánu 28. b. 2003 nr. 99
                    (fámus ođđajagemánu 1. b. 2004 res. skábmamánu 28.
                    b. 2003 nr. 1403 vuođul).</p>
    <section>
      <p type="title">Kapihtal 4. Dearvvašvuođainstitušuvnnaid ja
                    dearvvašvuođabálvalusaid dohkkeheapmi.
                    Doavtterjuohku</p>
    </section>
    <p>Bajilčála rievdaduvvon lágain geassemánu 15. b.
                    2001 nr. 93 (fámus ođđajagemánu 1. b. 2002 res.
                    juovlamánu 14. b. 2001 nr. 1417 vuođul).</p>
    <p>§ 4-1. Dearvvašvuođainstitušuvnnaid ja
                    dearvvašvuođabálvalusaid dohkkeheapmi
                    Departemeanta ferte dohkkehit buohcceviesu, ovdalgo
                    dat sáhttá lágidit dearvvašvuođabálvalusaid.
                    Departemeanta sáhttá addit láhkaásahusa dan hárrái
                    ahte gáibiduvvo departemeantta dohkkeheapmi
                    a) earalágan dearvvašvuođainstitušuvnnain ja
                    dearvvašvuođabálvalusain go mat leat namahuvvon
                    vuosttas lađđasis,
                    b) dakkár dearvvašvuođainstitušuvnnaid dahje
                    dearvvašvuođabálvalusaid mearkkašahtti rievdadusaid
                    hárrái, mat leat jo dohkkehuvvon.
                    Go dohkkeheami addin árvvoštallojuvvo, de sáhttá
                    earret eará deattuhuvvot leatgo servodatlaš dahje
                    fágalaš ákkat dearvvašvuođainstitušuvnna dahje
                    dearvvašvuođabálvalusa dohkkeheami beales,
                    siskkilduvvogo dearvvašvuođainstitušuvdna dahje
                    dearvvašvuođabálvalus guovllulaš
                    dearvvašvuođadoaimmahagaid ráhkadan plánaide, vrd.
                    lága geassemánu 15. b. 2001 nr. 93
                    dearvvašvuođadoaimmahaga ee. birra, § 34, ja orrot
                    go dat bálvalusat bealuštahttit, mat lágiduvvojit
                    divššohasaide.
                    Departemeanta sáhttá juohke ovttaskas dáhpáhusas
                    čatnat dohkkeheapmái dakkár eavttuid, mat
                    gáibiduvvojit sihkkarastin dihte dán lága ja dán
                    lága vuođul addojuvvon mearrádusaid
                    ollašuvvama.    
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul).</p>
    <p>§ 4-2. Doavtterjuohku
                    Departemeanta sáhttá juohke jagi mearridit:
                    1. galle ođđa spesialistadoavttervirggi guđege
                    medisiinnalaš spesialitehtii sáhttet ásahuvvot
                    dearvvašvuođainstitušuvnnain ja
                    dearvvašvuođabálvalusain, mat ožžot doaibma- ja
                    bajásdoallandoarjaga guovllulaš
                    dearvvašvuođadoaimmahagas dahje stáhtas,</p>
    <p>2. galle ođđa priváhta
                    spesialistadoaimmahaga jođiheami šiehtadusvuođu
                    guđege guovllulaš dearvvašvuođadoaimmahat sáhttá
                    ásahit ja</p>
    <p>3. galle ođđa spesialistadoavttervirggi
                    guđege medisiinnalaš spesialitehtas sáhttet
                    ásahuvvot stáhta dearvvašvuođainstitušuvnnain ja
                    dearvvašvuođabálvalusain.
                    Ođđa virggiid ja šiehtadusvuođuid logut, nu go
                    namahuvvon vuosttas lađđasis, almmuhuvvojit guđege
                    dearvvašvuođaguovllu oktasaš rámman, mii juohkása
                    iešguđege medisiinnalaš spesialitehtaide.
                    Guovllulaš dearvvašvuođadoaimmahagat juogadit
                    virggiid nu go namahuvvon vuosttas lađđasis.
                    Departemeanta sáhttá bidjat eavttuid
                    juogadeapmái.
                    Departemeanta sáhttá láhkaásahusain addit dárkilut
                    njuolggadusaid dán mearrádusa dievasmahttimii ja
                    ollašuhttimii.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul, paragráfalohku
                    rievdaduvvon § 5-5 ektui.</p>
    <section>
      <p type="title">Kapihtal 5. Ruhtadeapmi</p>
    </section>
    <p>Bajilčála rievdaduvvon lágain geassemánu 15. b.
                    2001 nr. 93 (fámus ođđajagemánu 1. b. 2002 res.
                    juovlamánu 14. b. 2001 nr. 1417 vuođul).</p>
    <p>§ 5-1. Divššohasa ássanguovlu
                    Ássanguovlun galgá rehkenastojuvvot dat
                    dearvvašvuođaguovlu, mas divššohasas lea fásta
                    ásodat. Jus divššohasas ii leat fásta ásodat, galgá
                    dat dearvvašvuođaguovlu gos su fásta orrunsadji
                    lea, rehkenastot ássanguovlun.
                    Divššohasa ektui gii orru institušuvnnas dahje
                    priváhta dikšobáikkis, man ássangoluid servodat dán
                    lága mielde gokčá ollásit dahje muhtin muddui,
                    galgá dilli dan áiggis go divššohas váldui vuostá
                    institušuvdnii dahje dikšobáikái, biddjot
                    vuođđun.
                    Dassážii go mánná deavdá 16 jagi, lea sus seamma
                    ássanguovlu go váhnemiin dahje dan váhnemis geainna
                    mánná ássá dahje maŋimuš ásai. Mánáid ektui geat
                    devdet 16 jagi dan botta go sii orrot
                    institušuvnnas dahje dikšobáikkis, nu go namahuvvon
                    nuppi lađđasis, ja jos orrun ain joatkašuvvá, de
                    galgá ássanguovlun adnot seammá guovlu, go ovdal
                    máná 16 jagi deavdima.
                    Departemeanta mearrida eahpádusáššiin gos lea
                    divššohasa ássanguovlu.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul) paragráfalohku
                    rievdaduvvon § 6-5 ektui.</p>
    <p>§ 5-2. Ruovttoluottamáksingáibádusat divššohasa
                    ássanguovllu guovllulaš
                    dearvvašvuođadoaimmahahkii
                    Guovllulaš dearvvašvuođadoaimmahaga dikšo- ja
                    fuolahangoluid, ja mátkegoluid dikšobáikái galgá
                    divššohasa ássanguovllu guovllulaš
                    dearvvašvuođadoaimmahat gokčat, vrd. § 5-1. Seamma
                    guoská maid dikšo-, fuolahan- ja mátkegoluide, go
                    lágideaddjin leat eará bálvaluslágideaddjit, main
                    lea šiehtadus guovllulaš divššohasa ássanguovllu
                    dearvvašvuođadoaimmahagain, vrd. § 2-1a.
                    Mielladearvvašvuođadivššu čađaheamis gokčá
                    divššohasa ássanguovllu guovllulaš
                    dearvvašvuođadoaimmahat maiddái eará goluid.
                    Divššohasa ássanguovllu guovllulaš
                    dearvvašvuođadoaimmahat galgá gokčat dikšo- ja
                    fuolahangoluid go riikkaidgaskasaš šiehtadusaid
                    vuođul lea vuoigatvuohta mátkkoštit olgoriikii
                    oažžut vealtameahttun divššu. Dát guoská maiddái go
                    eará norgga eiseváldit ovddalgihtii leat máksán
                    supmi olgoriikkalaš bálvaluslágideaddjái.
                    Divššohasa ássanguovllu guovllulaš
                    dearvvašvuođadoaimmahat galgá gokčat dikšo-,
                    fuolahan- ja mátke- ja orrungoluid ja
                    vealtameahttun mielčuovvu mátke- ja orrungoluid, go
                    divššohasas lea vuoigatvuohta vealtameahttun
                    dearvvašvuođaveahkkái divššohasvuoigatvuođalága §
                    2-1 njealját dahje viđát lađđasa vuođul, ja go eará
                    norgga eiseváldi lea ovddalgihtii máksán supmi
                    norgalaš dahje olgoriikkalaš
                    bálvaluslágideaddjái.
                    Departemeanta sáhttá addit láhkaásahusa goluid
                    rehkenastimis nu go namahuvvon vuosttas ja nuppi
                    lađđasis, ja sáhttá mearridit seamma
                    ruovttoluottamáksineriid ovtta dahje máŋgga
                    institušuvdnajovkui.
                    Divššohasa ássanguovllu guovllulaš
                    dearvvašvuođadoaimmahat, vrd. § 5-1, gokčá
                    laboratoriija- ja røntgenbálvalusgoluid dušše, jus
                    ássanguovllu guovllulaš dearvvašvuođadoaimmahat lea
                    šiehttan dan hárrái dainna gii dakkár bálvalusaid
                    lágida. Guovllulaš dearvvašvuođadoaimmahagat galget
                    almmuhit, guđe medisiinnalaš laboratoriijaiguin ja
                    røntgeninstituhtaiguin sis lea šiehtadus.
                    Departemeanta sáhttá láhkaásahusas addit dárkilut
                    mearrádusaid laboratoriija- ja røntgenbálvalusaid
                    ruhtadeami ektui, dan vuolde gaskaboddasaš
                    ortnegiin.
                    Rievdaduvvon lágaiguin geassemánu 15. b. 2001 nr.
                    93 (fámus ođđajagemánu 1. b. 2002 res. juovlamánu
                    14. b. 2001 nr. 1417 vuođul), paragráfalohku
                    rievdaduvvon § 6-6 ektui, skábmamánu 28. b. 2003
                    nr. 96 (fámus ođđajagemánu 1. b. 2004), juovlamánu
                    12. b. 2003 nr. 110, (fámus čakčamánu 1. b. 2004
                    res. njukčamánu 19. b. 2004 nr. 540
                    vuođul).  </p>
    <p>§ 5-3. Dakkár divššohasa goluid gokčan, geas ii
                    leat ássanbáiki riikkas 
                    Divššohas geas ii leat ássanbáiki riikkas, galgá
                    ieš gokčat dikšo- ja fuolahangoluid. Jus divššohas
                    ii sáhte gokčat goluidis, de galgá
                    dearvvašvuođainstitušuvdna dahje
                    bálvaluslágideaddji, geasa ášši guoská, daid
                    gokčat.
                    Álbmotoadju galgá gokčat dakkár divššohasa dikšo-
                    ja fuolahangoluid, geas ii leat ássanbáiki riikkas,
                    jus son lea oadjovuostáiváldi álbmotoadjolága
                    vuođul dahje lea doarjjavuoigadahtton guovttebealat
                    šiehtadusa bokte, mii lea dahkkojuvvon nuppiin
                    stáhtain.
                    Stáhta galgá gokčat bákkolaš
                    mielladearvvašvuođadivššu čađahangoluid.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 6-7 ektui.</p>
    <p>§ 5-4. Gozihanlávdegotti doaibmagoluid
                    gokčan
                    Stáhta gokčá gozihanlávdegotti doaibmagoluid, vrd.
                    mielladearvvašvuođadivššu ásahan-ja čađahanláhka §
                    6-1.
                    Departemeanta sáhttá addit láhkaásahusa dan birra
                    makkár goluid vuosttas lađas siskkilda. 
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 6-8 ektui.</p>
    <p>§ 5-5. Divššohasaid iešmáksu
                          Departemeanta sáhttá
                    addit láhkaásahusa
                    1. divššohasaid máksima birra poliklinihkalaš
                    divššu ovddas institušuvnnain, spesialistadoaktára
                    luhtte ja klinihkalaš psykologiija spesialistta
                    luhtte, dan vuolde máksimis beassamis maŋŋonan
                    divššu/iskkademiid dahje dárkkistemiid
                    oktavuođas,</p>
    <p>2. divššohasaid máksima birra diŋgojuvvon
                    diimmuid ovddas, maid sii eai leat geavahan
                    poliklinihkas, spesialistadoaktára luhtte ja
                    klinihkalaš psykologiija spesialistta luhtte,</p>
    <p>3. vejolašvuođa birra mearridit ahte
                    divššohasat geat orrot guhkesáiggeinstitušuvnnain
                    ollásit dahje muhtin muddui, galget gokčat 25
                    proseantta fuolahangoluin, go dat lea govttolaš
                    divššohasa ruhtadili ektui. Buhtadus ii sáhte
                    váldot reaidaruhtamáksimiin, maid divššohas oažžu
                    álbmotoadjolága vuođul, iige ruđain mat bohtet
                    dakkár doarjagiin,</p>
    <p>4. divššohasaid máksimiid birra
                    iskkadallan- ja dikšunmátkkiid oktavuođas, dan
                    vuolde ovttaskas divššohasjoavkkuid máksimis
                    beassama hárrái,</p>
    <p>5. divššohasaid máksima birra dakkár
                    lášmmodahttininstitušuvnnain, ja eará priváhta
                    veajuiduhttininstitušuvnnain orrumis, main leat
                    doaibmašiehtadusat guovllulaš
                    dearvvašvuođadoaimmahagain, dan vuolde ovttaskas
                    divššohasjoavkkuid máksimis beassama birra.
                    Rievdaduvvon lágaiguin geassemánu 15. b. 2001 nr.
                    93 (fámus ođđajagemánu 1. b. 2002 res. juovlamánu
                    14. b. 2001 nr. 1417 vuođul), paragráfalohku
                    rievdaduvvon § 6-9 ektui, skábmamánu 28. b. 2003
                    nr. 96 (fámus ođđajagemánu 1. b. 2004), juovlamánu
                    21. b. 2005 nr. 127 (fámus ođđajagemánu 1. b.
                    2006).
                    § 5-6. Doaibmadieđuid háhkan
                    Departemeanta sáhttá gáibidit ovdanbuktit
                    almmolaččat ruhtaduvvon
                    spesialistadearvvašvuođabálvalusa bušeahta,
                    rehketdoalu ja eará dieđuid dan doaimma
                    birra.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 6-2 ektui.</p>
    <section>
      <p type="title">Kapihtal 6. Jávohisvuođageatnegasvuohta,
                    dieđihangeatnegasvuohta ja
                    bagadangeatnegasvuohta</p>
    </section>
    <p>Bajilčála rievdaduvvon lágain geassemánu 15. b.
                    2001 nr. 93 (fámus ođđajagemánu 1. b. 2002 res.
                    juovlamánu 14. b. 2001 nr. 1417 vuođul).</p>
    <p>§ 6-1. Jávohisvuođageatnegasvuohta
                    Juohkehaččas gii doaimmaha bálvalusa dahje barggu
                    dearvvašvuođainstitušuvnna ovddas maid dát láhka
                    siskkilda, lea jávohisvuođageatnegasvuohta
                    hálddašanlága vuođul §§ 13, 13 e rádjai.
                    Jávohisvuođageatnegasvuohta gusto maiddái
                    divššohasa riegádanbáikki, riegádanbeaivvi,
                    persovdnanummira, riikkavulošvuođa, siviilaseađu,
                    ámmáha, ásodaga ja bargosaji hárrái. Dieđut
                    divššohasa orrunbáikki ektui sáhttet dattetge
                    addojuvvot, jus lea čielggas ahte dat eai vahágahte
                    luohttámuša dearvvašvuođainstitušuvdnii.
                    Dieđut eará hálddašanorgánaide hálddašanlága § 13 b
                    nr. 5 ja 6 vuođul sáhttet dušše addojuvvot, jus dat
                    lea vealtameahttun doaimmaid čađaheapmái dán lága
                    vuođul, dahje eastadan dihte mearkkašahtti
                    heakkavára dahje duođalaš vahága geannu
                    dearvvašvuhtii.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul) paragráfalohku
                    rievdaduvvon § 7-1 ektui.</p>
    <p>§ 6-2. Dieđihangeatnegasvuohta stáhta
                    dearvvašvuođagehččui ja fylkka
                    dearvvašvuođagehččui
                    Juohkehaš gii doaimmaha bálvalusa dahje barggu
                    dearvvašvuođainstitušuvnna ovddas maid dát láhka
                    siskkilda, galgá ávžžuhusa vuođul addit stáhta
                    dearvvašvuođagehččui dahje fylkka
                    dearvvašvuođagehččui dieđuid, maid geahččoorgána
                    atná vealtameahttumin čađahan dihte doaimmaidis dán
                    lága, láhkaásahusa dahje instruvssa vuođul. Dat gii
                    galgá addit dieđuid vuosttas čuoggá vuođul, galgá
                    maiddái stáhta dearvvašvuođageahču ja fylkka
                    dearvvašvuođageahču luoitit doaimma ollái.
                    Dat gii galgá addit dieđuid vuosttas lađđasa
                    mielde, dahje gii hálida addit dieđuid stáhta
                    dearvvašvuođagehččui dahje fylkka
                    dearvvašvuođagehččui iežas álgagiin, sáhttá dan
                    dahkat jávohisvuođageatnegasvuođa hehttekeahttá,
                    jus dat navdojuvvo vealtameahttumin geahččoorgána
                    doaimmaid ovddideapmái lága, láhkaásahusa dahje
                    instruvssa mielde.
                    Dieđut, mat leat addojuvvon stáhta
                    dearvvašvuođagehččui dahje fylkka
                    dearvvašvuođagehččui dán mearrádusa vuođul, sáhttet
                    jávohisvuođageatnegasvuođa hehttekeahttá
                    ovdanbiddjot áššedovdiide cealkámušaid vuođđun
                    dahje diehtun departementii.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 7-2 ektui, borgemánu 29. b. 2003 nr.
                    87 (fámus čakčamánu 1. b. 2003 res. borgemánu 29.
                    b. 2003 nr. 1092 vuođul).</p>
    <p>§ 6-3. Geatnegasvuohta bagadit
                    gielddadearvvašvuođabálvalusa
                    Dearvvašvuođabargit, geat leat virgáduvvon stáhta
                    dearvvašvuođainstitušuvnnain maid dát láhka
                    siskkilda, dahje geat ožžot doarjaga doaibmaseaset
                    guovllulaš dearvvašvuođadoaimmahagas, galget rávvet
                    ja bagadit gielddadearvvašvuođabálvalusa, ja addit
                    daid dieđuid dearvvašvuođadiliid birra, mat
                    gáibiduvvojit vai gielddadearvvašvuođabálvalus
                    sáhttá čađahit doaimmaidis lága ja láhkaásahusa
                    mielde.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 7-4 ektui.</p>
    <p>§ 6-4. Bolesveahkki
                    Dearvvašvuođabargit sáhttet
                    jávohisvuođageatnegasvuođa hehttekeahttá addit
                    jávohisvuođavuloš dieđuid, go dat lea
                    vealtameahttun oažžun dihte bolesveahki ollašuhttit
                    bággomearrádusaid gárihuhttinávdnasiid
                    boasttugeavaheaddjiid hárrái sosiálabálvaluslága §§
                    6-2 ja 6-2a vuođul dahje sosiálabálvaluslága § 6-3
                    eavttuid vuođul. Bolesis lea geatnegasvuohta fállat
                    dakkár veahki.
                    Lasihuvvon lágain skábmamánu 28. b. 2003 nr. 99
                    (fámus ođđajagemánu 1. b. 2004 res. skábmamánu 28.
                    b. 2003 nr. 1403 vuođul).</p>
    <section>
      <p type="title">Kapihtal 7. Geasku</p>
    </section>
    <p>Bajilčála rievdaduvvon lágain geassemánu 15. b.
                    2001 nr. 93 (fámus ođđajagemánu 1. b. 2002 res.
                    juovlamánu 14. b. 2001 nr. 1417 vuođul).</p>
    <p>§ 7-1.  Geasku
                    Jus dearvvašvuođabálvalusat maid dát láhka
                    siskkilda, doaimmahuvvojit dan láhkai ahte dat leat
                    lága dahje lága vuođul addojuvvon mearrádusaid
                    vuostá, ja jus sáhttá navdit ahte doaimmas leat
                    vahátlaš váikkuhusat divššohasaide, de stáhta
                    dearvvašvuođageahčču addit geaskku dilálašvuođaid
                    njulgema hárrái. Jus stáhta dearvvašvuođageahčču
                    atná vealtameahttumin, dat sáhttá geatnegahttit
                    giddet dearvvašvuođainstitušuvnna.
                    Geatnegahttin nu go namahuvvon vuosttas lađđasis
                    galgá sisttisdoallat áigemeari goassážii dilli
                    galgá leat njulgejuvvon.
                    Geatnegahttin nu go namahuvvon vuosttas lađđasis
                    sáhttá guoddaluvvot dahje rievdaduvvot váidaleami
                    haga hálddašanlága VI kapihtala vuođul
                    njuolggadusaid mielde dan departemeanttas, maid
                    Gonagas mearrida. Váidaleapmi galgá maŋidit
                    ollašuhttima, jus stáhta dearvvašvuođageahčču ii
                    mearrit ahte mearrádus galgá ollašuhttojuvvot
                    vajot.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 8-1 ektui.</p>
    <p>§ 7-2. Bággensáhkku
                          Geatnegahttimis, mii
                    dahkkojuvvo dán lága vuođul, stáhta
                    dearvvašvuođageahčču sáhttá mearridit jotkkolaš
                    bággensáhku juohke beaivái/vahkkui/mánnui, mii
                    vássá geatnegahttima ollašuhttináigemeari maŋŋá,
                    dassážii go geatnegahttin ollašuhttojuvvo.
                    Bággensáhkku sáhttá maid mearriduvvot
                    ovttagearddesáhkkun. Stáhta dearvvašvuođageahčču
                    sáhttá guođđit gáibitkeahttá čoggon
                    bággensáhku.
                    Lasihuvvon lágain juovlamánu 13. b. 2002 nr. 78
                    (fámus ođđajagemánu 1. b. 2003 res. juovlamánu 13.
                    b. 2002 nr. 1600 vuođul).</p>
    <section>
      <p type="title">Kapihtal 8. Fápmuiboahtin, gaskaboddasaš
                    mearrádusat, eará lágaid rievdadusat
                    jna.</p>
    </section>
    <p>Bajilčála rievdaduvvon lágain geassemánu 15. b.
                    2001 nr. 93 (fámus ođđajagemánu 1. b. 2002 res.
                    juovlamánu 14. b. 2001 nr. 1417 vuođul).</p>
    <p>§ 8-1. Riikkaidgaskasaš šiehtadusa
                    ollašuhttin
                    Gonagas sáhttá addit láhkaásahusaid, mat leat
                    vealtameahttumat ollašuhttin dihte riikkaidgaskasaš
                    šiehtadusaid.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 9-1 ektui.</p>
    <p>§ 8-2. Fápmuiboahtin
                    Láhka boahtá fápmui dan beaivvi rájes maid Gonagas
                    mearrida.1 Gonagas sáhttá mearridit ahte lága
                    ovttaskas mearrádusat bohtet fápmui iešguđet
                    áiggiid.
                    Fápmuiboahtinbeaivvi rájes fámuhuhttojit čuovvovaš
                    lágat: Láhka geassemánu 19. b. 1969 nr. 57
                    buohcceviesuid jed. birra, láhka cuoŋománu 28. b.
                    1961 nr. 2 mielladearvvašvuođadivššu birra kapihtal
                    I, V ja §§ 21 a, 21 b ja 22.
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 9-2 ektui.</p>
    <p>1 Ođđajagemánu 1. b. 2001 rájes res.
                    juovlamánu 1. b. 2000 nr. 1196 earret § 2-6 ja §9-4
                    nr. 3, mat biddjojedje fápmui suoidnemánu 1. b.
                    2001 res. geassemánu 8. b. 2001 nr. 595
                    vuođul.</p>
    <p>§ 8-3. Divššohasat mielladearvvašvuođadivššu
                    priváhta fuolaheamis
                    Guovllulaš dearvvašvuođadoaimmahagain lea
                    geatnegasvuohta doalahit priváhta fuolahanortnega
                    nu go namahuvvon mielladearvvašvuođadikšolágas
                    cuoŋománu 28. b. 1961 nr. 2.1 .
                    Priváhta fuolaheapmi bákkolaš
                    mielladearvvašvuođadikšun sáhttá ovttaskas
                    divššohasa guovdu jotkojuvvot dušše, jus
                    suoidnemánu 2. b. 1999 lága nr. 62 bákkolaš
                    mielladearvvašvuođadivššu ásaheami ja čađaheami
                    birra (mielladearvvašvuođadikšolága) § 3-3 ja § 3-9
                    eavttut leat ollašuvvan.
                    Gonagas addá dárkilut láhkaásahusaid priváhta
                    fuolaheami čađaheami birra, dan vuolde
                    fuolahanšiehtadusaid geavahusa birra ja
                    divššohasaid medisiinnalaš čuovvuleami
                    ovddasvástádusa birra.
                     
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 9-3 ektui.</p>
    <p>1 Fámuhuhtton.</p>
    <p>§ 8-4. Rievdadusat eará lágain
                           - - -
                    Rievdaduvvon lágain geassemánu 15. b. 2001 nr. 93
                    (fámus ođđajagemánu 1. b. 2002 res. juovlamánu 14.
                    b. 2001 nr. 1417 vuođul), paragráfalohku
                    rievdaduvvon § 9-4 ektui.</p>
    <p>Láhka spesialistadearvvašvuođabálvaluslága
                    rievdadusaid ee. birra (Buohcciidsáhtu
                    ruhtadanovddasvástádus ja dearvvašvuođabargiid
                    mátkegolut).
                    V. Fápmuiboahtin ja gaskaboddasaš mearrádusat
                    1. Láhka boahtá fápmui ođđajagemánu 1. b.
                    2004.</p>
    <p>2. Virgeolbmuidlága § 13 nr. 2 - 6
                    ovdavuoigatvuođa birra nuppi stáhtavirgái ja
                    vuordinbálkká birra galgá dan oktavuođas, go
                    virgeolbmuid sirdet oadjoetáhtas stáhta
                    dearvvašvuođabálvalussii, ain gustot daid bargiid
                    hárrái, geat celkojuvvojit eret virggiineaset
                    dilálašvuođaid geažil nu go namahuvvon
                    virgeolbmuidlága § 13 nr. 1 bustávain a, b, ja c.
                    Ovdavuoigatvuohta nuppi stáhtavirgái ja
                    vuordinbálkái vuosttas čuoggá mielde nohká golbma
                    jagi fitnodahkii sirdima maŋŋá. Vuosttas ja nubbi
                    čuokkis eai moge gáržžit bargi vuoigatvuođaid
                    bargobiraslága §§ 14-2 ja 15-7 nuppi lađđasa
                    vuođul.</p>
    <p>Rievdaduvvon lágain geassemánu 17. b. 2005 nr.
                    62 (fámus ođđajagemánu 1. b. 2006 res. geassemánu
                    17. b. 2005 nr. 609 vuođul).</p>
    <section>
      <p type="title">Leaŋka olggos:  </p>
    </section>
    <p xml:lang="nob">Lága dievasteakstas</p>
  </body>
</document>
