<document xml:lang="sme" id="no_id">
  <header>
    <title/>
    <genre code="bible"/>
    <author>
      <unknown/>
    </author>
    <wordcount>312</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer+apertium@mm.st"/>
    <multilingual/>
    <origFileName>http://www.svenskakyrkan.se/default.aspx?id=655195</origFileName>
    <parallel_text location="suomeksi.html" xml:lang="fin"/>
    <parallel_text location="default.aspx_id=655194.html" xml:lang="sma"/>
    <parallel_text location="default.aspx_id=655196.html" xml:lang="smj"/>
    <parallel_text location="kyrkans-grundlaggande-uppgifter.html" xml:lang="swe"/>
    <metadata>
      <uncomplete/>
    </metadata>
    <version>XSLtemplate $Revision: 104145 $; file-specific xsl  Revision; common.xsl  $Revision: 134027 $; </version>
  </header>
  <body>
    <p xml:lang="swe">Davvisámigiella (nordsamiska) - Svenska kyrkan - Om oss</p>
    <p type="title">Buresboahtin Ruoŧa girkui</p>
    <p type="title">Ruoŧa girku lea evangelalaš-lutherlaš girku juhkkojuvvon searvegottiide, kontrávttaide, bismágottiide ja riikkadássái. Ruoŧa girku fállá aktavuođa ja birrasa gos sáhtát gávnnadit iežáiguin ja čiekŋudit oskkustat.</p>
    <p xml:lang="nob">Uppsala domkyrka.</p>
    <p><em type="italic">Girku vuođđobargu </em>Ruoŧa girku vuođđobarggut leat ávvudit ipmilbálvalusaid, oahpahit ja bargat diakoniain ja miššuvnnain. Searvegottis lea ovddasvástádus jođihit bargguid buohkaide mat orrot ja mannet searvegottis. Doppe sáhttá doallat gásttašemiid, rihpaskuvllaid, vihahemiid ja hávdádusaid. </p>
    <p><em type="italic">Ipmilbálvalusat </em>Ipmilbálvalus addá vejolašvuođa gávnnadit Ipmiliin ovttas iežá searvegoddeássiiguin. Mii viežžat fámu rohkosiin, hearrá eahkedismállásiin ja lávlumiin. Buohkat leat buresboahtin oskkuineaset ja eahpádusaideasetguin. Árbevierut vuhttojit ipmilbálvalusa iešguđet osiin, musihkas ja girkolanja čiŋain. Muhto ođasmahttin maid vuhtto ságain, lávlluin ja rohkosis. <em type="italic">Oahpaheapmi </em>Jesus oahpahii olbmuid olles eallimisttis. Son muitalii govvidemiiguin ja humahalai olbmuid maiguin gávnnadii go son háliidit čalmmustahttit Ipmila ráhkisvuođa. Máhttájeddjiid bargun šattai joatkit dán dagu ja nu dat lea joatkán gitta min áigái. Go jurddašit oahpaheami birra dán áiggi de soaitá rihpaskuvla vuos boahtit millii. Muhto juohke gávnnadeamis olbmuiguin mii oahppat ođđasa iežáid ja iežamet birra. Dáinna lágiin mii oažžut čiekŋaleappot ipmárdusa das maid mearkkaša leat olmmožin. <em type="italic">Diakonia </em>Diakonia lea girku sosiálabargu. Bargun lea oassálastimiin, árvvusatnimiin ja aktasaš solidaritehtain gávnnadit olbmuiguin geat leat váttis eallindilálašvuođain. Vuođđun dása lea Ipmila ráhkisvuohta, nu movt dat čájehuvvo olbmos Jesus Kristusis. </p>
    <p><em type="italic">Miššuvdna </em>Miššuvdna mearkkaša <span type="quote" xml:lang="smj">“sátta”</span> ja govvida dan barggu man máhttájeaddjit ožžo muitalit iežáide oskkuset birra. Dán áiggi girku oassálastá dán sáddagis gávnnadeame olbmuiguin sihke lagas birrasis ja riikka rájiid olggobealde. Miššuvdna lea danin seammá olu bargu maid searvegoddi dahká rájiidis siskkobealde ja bargu movt doarjut iežá girkuid miehtá máilmmi sin vuođđobargguin muitalit Jesusa birra. Dát dahkko sihke ekonomalaš doarjagiiguin ja veahkkebargiiguin, o.m.d. oahpaheddjiiguin, doaktáriiguin, ekonomaiguin dehe báhpaiguin. </p>
    <p><em type="italic">Ruoŧa girku olgoriikkas </em>Olgoriikagirkui gullojit olgoriikasearvegottit ja iežá olgoriikadoaimmat. Ruoŧa girku olgoriikalávdegoddi mearrida makkár olgoriikasearvegottit gullojit Ruoŧa girkui. Gávdnojit 45 olgoriikasearvegotti ja vel lassin gávccilogenár ipmilbálvalusbáikki gos čoahkkanaddet. </p>
    <p>Loga eanet Ruoŧa girku sámi doaimmaid birra dás .</p>
  </body>
</document>
