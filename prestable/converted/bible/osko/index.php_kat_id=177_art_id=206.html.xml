<document xml:lang="sme" id="no_id">
  <header>
    <title>OSKU</title>
    <genre code="bible"/>
    <author>
      <unknown/>
    </author>
    <publChannel>
      <publication>
        <publisher>Samisk Kirkeråd</publisher>
      </publication>
    </publChannel>
    <wordcount>174</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer+apertium@mm.st"/>
    <multilingual/>
    <origFileName>http://www.osko.no/index.php?kat_id=177&amp;art_id=206</origFileName>
    <parallel_text location="index.php_kat_id=177_art_id=206.html" xml:lang="nob"/>
    <parallel_text location="index.php_kat_id=177_art_id=206.html" xml:lang="sma"/>
    <parallel_text location="index.php_kat_id=177_art_id=206.html" xml:lang="smj"/>
    <metadata>
      <uncomplete/>
    </metadata>
    <version>XSLtemplate $Revision: 104145 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Oahpa: Eana</p>
    <p type="title">Ádjá muitalus</p>
    <p>Áddjá muitala dan birra go su máttaráddjá galggai heajaide. Lei guhkes vázzinmátki, ii ge joavdán seamma beaivvi. Son šattai ijastit muhtun balssaid láhka jávregáttis. Nubbi iđit go morihii, de fuomášii ahte lei oađđán olbmohávddiid gaskkas. Muhto son ii ballan. Son lei gullan man váttis lei riddui fievrridit sin, guđet jápme duoddaris. Girku lei rittus, ja dohko lei váttis goastat dalle go eai lean geainnut. Danin lávejedje olbmot hávdádit fulkkiidis luonddus. Dalle eai lean hávdádannjuolggadusat nu mo dál. Jábmit galget áinnas veallát dábálaš johtingeainnu lahka, go dalle eai lean menddo okto báhcán dan botta go veallájedje ja vurde bajásčuožžileami. Dan botta besse gullat go olbmot johte meattá ealuin. Sáhtte hervvoštallat misiid ruovgamiin. Nu guhká go ealli olbmot eai muosehuhttán jábmiid dárbbaškeahttá, de besse ráfis vuoiŋŋastit</p>
    <p>Dát muitalus lea jápmima birra. Biibbal dadjá ahte mii <span type="quote">"oađđit jápmimii"</span> go jápmit (1 kor 15, 18). Muhtun beaivve boahtteáiggis galgá Jesus boahtit ruovttoluotta máilmmi gonagassan. Son áigu vuođđudit riikas mas ii leat šat mihkkige bahá.</p>
    <p>Man láhkái smiehtat don jápmima ja hávdádeami birra?</p>
    <p xml:lang="nob">Utskriftsvennlig versjon</p>
  </body>
</document>
