<document xml:lang="sme" id="no_id">
  <header>
    <title>OSKU</title>
    <genre code="bible"/>
    <author>
      <unknown/>
    </author>
    <publChannel>
      <publication>
        <publisher>Samisk Kirkeråd</publisher>
      </publication>
    </publChannel>
    <wordcount>229</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer+apertium@mm.st"/>
    <multilingual/>
    <origFileName>http://www.osko.no/index.php?kat_id=175&amp;art_id=204</origFileName>
    <parallel_text location="index.php_kat_id=175_art_id=204.html" xml:lang="nob"/>
    <parallel_text location="index.php_kat_id=175_art_id=204.html" xml:lang="sma"/>
    <parallel_text location="index.php_kat_id=175_art_id=204.html" xml:lang="smj"/>
    <metadata>
      <uncomplete/>
    </metadata>
    <version>XSLtemplate $Revision: 104145 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Oahpa: Girku</p>
    <p type="title">Sámi girkomusihkka</p>
    <p>Áiggiid mielde leat máŋgga sámegielat sálbmagirjjit almmuhuvvon. Eanáš dát leat davvisámegillii ja julevsámegillii. Dáid gillii sálbmagirjjiin leat eanáš sálmmat mat leat jorgaluvvon dárogielas dahje suomagielas, muhto mat álgoálggus bohtet duiskagielas dahje eará gielain. Leat ain uhccán sálbmat mat leat šaddan, dahje mat speadjalastet sámi máilmmi- ja oskuipmárdusa. Sámi sálbmalávlun lea dehálaš oassi ipmilbálvalusas.</p>
    <p>Mii lea erenoamáš sámi sálbmalávlumis? Davvisámiide lea hiđis lávlun ja moduleren. Leat sullasašvuođat sámi sálbmalávlumis ja juoigamis. Orgelčuojaheapmi lea hehtten árbevirolaš sámi lávlunvuogi ceavzima. Orgelmusihkka galgá nannet sálbmalávluma ja veahkehit searvegotti oktasašlávluma. Dát eaktuda ahte searvegotti lávlunvuohki lea heivehuvvon orgelmusihkkii. Davvisámi sálbmalávlun lean leamaš unnán heivehuvvon orgelmusihkkii, ja danin lea orgelmusihkka mielde heajosmahttimin árbevirolaš sámi lávlunvuogi. Máttasámi guovlluin lea leamaš mihttomearri geavahit sámi musihkkaárbevieru oassin liturgiijas ja ipmilbálvalusávvudemiin. Gávdnojit sálmmat mat leat čállojuvvon máttasámegillii, mas nuohtta lea sámi árbevirolaš nuohttadovddu mielde. Gávdnojit maid sálmmat mat leat jorgaluvvon ja heivehuvvon ovdalis čállojuvvon nuohtaide.</p>
    <p>Luođis lea erenoamáš sajádat sámi musihkas. Muhtumat háliidit sirret girkolaš musihka ii-girkolaš musihkas. Juoigan lea váttis muhtun girkolaš birrasiidda. Danin ii leat luođis diehttelas sajádat ipmilbálvalusas. Dat, guđet guhkimus leat geavahan juoigama ipmilbálvalusas, leat máttasámi guovlu. Juoigan lea máŋgasiid mielas dat, mii ovdanbuktá sámi identitehta. Máŋgasiid mielas galgá geavahit sámi musihkkaárbevieruid ipmilbálvalusa ávvudeames, go dalle náitojuvvojit kultuvra ja osku nu ahte olmmoš buorebut dovdá gullevašvuođa girkui. Máttasámegiella šattai almmolaš čállingiellan 1978:s. Ovdal dan lei máttasámegiella duššefal njálmmálaš giellan.</p>
    <p xml:lang="nob">Utskriftsvennlig versjon</p>
  </body>
</document>
