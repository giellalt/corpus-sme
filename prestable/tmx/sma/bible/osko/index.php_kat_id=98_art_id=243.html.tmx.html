<?xml version="1.0" encoding="UTF-8"?>
index.php_kat_id=98_art_id=243.html.xml<html>
  <table border="2">
    <tr>
      <td>Kristuskránsa</td>
      <td>Kristusen gievlie</td>
    </tr>
    <tr>
      <td>Eahpáraš gásttašuvvo</td>
      <td/>
    </tr>
    <tr>
      <td>Mus lea ránnjá gean namma lea Nils Ámmá ja mun ieš lean Bávval Niillas.</td>
      <td/>
    </tr>
    <tr>
      <td>Moai leimme čuoigame ja guođoheame ealu beaivet.</td>
      <td/>
    </tr>
    <tr>
      <td>Go veiggodii, de gullui eahpáraš bárggádeame moatte geardde munnuide.</td>
      <td/>
    </tr>
    <tr>
      <td>Moai suorganeimme.</td>
      <td/>
    </tr>
    <tr>
      <td>Ovtta iđiđa leimme fas vuolgime meahccái, de válddiime sálbmagirjji ja Áppesa mielde maid nahkeheimme ohci.</td>
      <td/>
    </tr>
    <tr>
      <td>Das ledje golbma nuorra nieidda geat boagustedje munno go oidne moai válddime sálbmagirjji ja áppesa ohci.</td>
      <td/>
    </tr>
    <tr>
      <td>Dat lohke munno šaddan ipmilbálolažžan.</td>
      <td/>
    </tr>
    <tr>
      <td>Go de eahkeduvai, de álggii eahpáraš bárgut.</td>
      <td/>
    </tr>
    <tr>
      <td>Moai čuorvvuime dan boahtit oidnosii suhkkes vuovddis.</td>
      <td/>
    </tr>
    <tr>
      <td>De bođii ja lei oaidnit dego liidnelurvu.</td>
      <td/>
    </tr>
    <tr>
      <td>Moai jearaime eahpáraččas geat leigga su eadni ja áhčči.</td>
      <td/>
    </tr>
    <tr>
      <td>Áhčči lei muhtin náitalan olmmoš, ja eadni lei nieida-olmmoš.</td>
      <td/>
    </tr>
    <tr>
      <td>Moai siđaime eahpáračča mannat iežas vuoiŋŋadanbáikái.</td>
      <td/>
    </tr>
    <tr>
      <td>Dat jávkkai dohko dan suhkkes vuovdái.</td>
      <td/>
    </tr>
    <tr>
      <td>Mu ránnjá gásttašii su Juhanassan.</td>
      <td/>
    </tr>
    <tr>
      <td>De son válddii jeahkála eret geađggis ja bálkestii dohko dan guvlui gosa eahpáraš jávkkái ja vitkai dan.</td>
      <td/>
    </tr>
    <tr>
      <td>Das maŋŋil dat ii šat gullon.</td>
      <td/>
    </tr>
    <tr>
      <td>Sámás: Rávdná Turi Henriksen Gáldu: Qvigstad, J. (1927-1929): Samiske eventyr og sagn i boka: Samiske beretninger.</td>
      <td/>
    </tr>
    <tr>
      <td>Pollan, Brita (red.) 2005: Utboren døpes.</td>
      <td/>
    </tr>
    <tr>
      <td>s. 370.</td>
      <td/>
    </tr>
    <tr>
      <td>Aschehoug.</td>
      <td/>
    </tr>
    <tr>
      <td/>
      <td/>
    </tr>
  </table>
</html>
