<?xml version="1.0" encoding="UTF-8"?>
samediggi-25-jagi.html.xml<html>
  <table border="2">
    <tr>
      <td>Sámediggi 25 jagi</td>
      <td>Saemiedigkie 25 jaepieh</td>
    </tr>
    <tr>
      <td>Gonagaslaš majestehta gonagas Olav V rabai vuosttaš sámedikki golggotmánu 9. b. 1989.</td>
      <td>Majesteete Gånka Olav V dam voestes saemiedigkiem rïhpesti rïhkeden 9. b. 1989.</td>
    </tr>
    <tr>
      <td>Golggotmánu 9. b. ávvudii Sámediggi 25 jagi sierra ávvusemináras dan oktavuođas go Sámedikkis ledje dábálaš lávdegoddečoahkkimat ja dievasčoahkkin golggotmánu 6. b. rájes 10. b rádjai 2014.</td>
      <td>Rïhkeden 9. b. 2014 Saemiedigkie sov 25 jaepien heevehtimmiem mïerhkesji aktine jïjtse heevehtimmieseminaarine gosse Saemiedigkie sov sïejhme tjåanghkoeh moenehtsinie jïh stoerretjåanghkosne utni rïhkeden 6.b.- 10. b. 2014.</td>
    </tr>
    <tr>
      <td>Vuolábeallái leat biddjojuvvon sártnit mat ledje ávvudeamis, ja leaŋkkat ođđasiidda ja mearkkašumiide.</td>
      <td>Nuelesne håalemh mïerhkesjimmeste, jïh svaalhtesh saernide jïh lahtestimmide.</td>
    </tr>
    <tr>
      <td>Sártnit leat almmuhuvvo daidda gielaide maid sárdnideaddjit geavahedje.</td>
      <td>Håalemh leah bæjhkoehtamme dejnie gïeline håalijh mijjese dejtie deelleme.</td>
    </tr>
    <tr>
      <td>Danne almmuhuvvojit muhtun sártnit dušše dárogillii dahje sámegillii.</td>
      <td>Dan åvteste såemies håalemh ajve nöörjen jallh ajve saemien gïelesne.</td>
    </tr>
    <tr>
      <td>Geahča sártniid Sáhtát geahččat buot sáhkavuoruid álgogillii dás: Sametingets Web-tv.</td>
      <td>Vuartesjh håalemidie Datne maahtah gaajhkh håalemh aalkoegïelesne daesnie vuejnedh, Sametingets Web-tv.</td>
    </tr>
    <tr>
      <td>Stuorradiggepresideantta O lemic ThomMessen sárdni lea maid almmuhuvvon NRK neahttasiidduin.</td>
      <td>Stoerredigkiepresidente Olemic Thommessen håaleme aaj NRK:n nedtesæjrojne gååvnese.</td>
    </tr>
    <tr>
      <td>Rahpansárdni Sámedikki 25-jagi ávvudeamis - Jørn Are Gaski, dievasčoahkkinjođiheaddji</td>
      <td/>
    </tr>
    <tr>
      <td>Stuoradiggepresideanta, stáhtaráđđi, sámediggepresideanta, áirasat – Buorit olbmot.</td>
      <td/>
    </tr>
    <tr>
      <td>Munnje Sámedikki dievasčoahkkinjođiheaddjái lea stuora gudni sávvat didjiide buohkaide bures boahtima dán čalmmusteapmái go lea juste odne ahte Sámediggi rahppui golggotmánu 9.b.1989, Gonagas Ovllás.</td>
      <td/>
    </tr>
    <tr>
      <td>Jagi ovdal, miessemánu 27. beaivvi váldui vuođđoláhkii mielde mearrádus gos čuožžu ahte Norgga eiseválddiin lea ovddasvástádus dasa ahte sámi álbmot sáhttá sihkkarastit ja ovddidit iežaset giela, kultuvrra ja servodaga.</td>
      <td/>
    </tr>
    <tr>
      <td>Dán 25 jagis lea ovdáneapmi leamaš buorre, sihke mii guoská riekteovddideapmái ja praktihkalaš politihkkemii sámiid ovddas Norggas ja álgoálbmogiid ovddas riikkaidgaskasaččat.</td>
      <td/>
    </tr>
    <tr>
      <td>Mun čujuhan dasa mii lea eanemus áigeguovdil maŋimus áiggiid ovddideapmái, namalassii ovttaoaivilvuohta ON váldočoahkkima konferánssas álgoálbmogiidda loahppadokumeantta sisdollui mannan čavčča.</td>
      <td/>
    </tr>
    <tr>
      <td>Heivii vuohkkasit go dát dáhpáhuvvá juste seamma jagi go mii maid ávvudit norgga vuođđolága 200 jagi, ja dat addá midjiide vejolašvuođa čuvget veahá dárkileappot muhtin vuođđoáššiid.</td>
      <td/>
    </tr>
    <tr>
      <td>Go jienastanriekti buohkaide váldui mielde vuođđoláhkii 1814:s, de duohtavuođas lei jienastanriekti guhkkin eret das maid mii odne ipmirdit “ buohkaide ”.</td>
      <td/>
    </tr>
    <tr>
      <td>Dušše moaddásis geain ledje ovdavuoigatvuođat earáid ektui, 7 proseanttas álbmogis, lei duohta jienastanriekti vuođđolága mielde.</td>
      <td/>
    </tr>
    <tr>
      <td>1884:s ožžo bargit geain lei bálká buori dásis, jienastanrievtti, ja buot dievddut ožžo jienastanrievtti 1889:s.</td>
      <td/>
    </tr>
    <tr>
      <td>Easkka 1913 ožžo nissonolbmot maid jienastanrievtti.</td>
      <td/>
    </tr>
    <tr>
      <td>Oktanis dáinna Norgga mátkkiin ođđaáigásaš demokratiijii ja riektestáhtii, šattai sámi kultuvra ja sámi álbmot eanet ja eanet mearkkaškeahtes ja dulbmojuvvui.</td>
      <td/>
    </tr>
    <tr>
      <td>Sámi ivnnit ipmirduvvo amasin ja dakkárin maid eai háliidan, dađistaga go Norgga ja našunála ipmárdus stuorui, go Norgga ivnnit ledje ruoksat, vielgat ja alit.</td>
      <td/>
    </tr>
    <tr>
      <td>Sámi riikkačoahkkin 1917 rievdadii buot.</td>
      <td/>
    </tr>
    <tr>
      <td>Dalle álggii sámi diđolašvuođa lokten ja guhkes proseassa álbmotrievttalaš ja demokráhtalaš ovttadássásašvuhtii gaskal sámi ja dáža álbmoga.</td>
      <td/>
    </tr>
    <tr>
      <td>Proseassa man boađus šattai ahte Gonagas Harald Sámedikki rahpamis dajai:</td>
      <td/>
    </tr>
    <tr>
      <td>Go mii geahččat áiggis maŋos, de oaidnit mii jođánit ahte dat mat odne leat diehttelas ja vuđolaš vuoigatvuođat ja jurdagat, guhká adnojedje hui ravdamearálažžan ja rievdadeaddjin.</td>
      <td/>
    </tr>
    <tr>
      <td>75 jagi golle dan rájes go vuođđoláhka ásahuvvui gitta bargit besse jienastit válggain.</td>
      <td/>
    </tr>
    <tr>
      <td>Nissonolbmot fertejedje vuordit čuođi jagi.</td>
      <td/>
    </tr>
    <tr>
      <td>Historjjás leat uhccán ovdamearkkat dasa ahte joavkkut addet eret fámu ja ovdduid garra vuostálastima haga.</td>
      <td/>
    </tr>
    <tr>
      <td>Ná lea maid leamaš ovttadássásašvuođa jurdagiin gaskal dáža ja sámi álbmoga Dat váldá áiggi njulget čuđiid jagiid boasttuvuođaid, ja váldá áiggi lonuhit boares oahpes jurdagiid ođđa ja soaitimis muhtumiidda, amas jurdagiiguin.</td>
      <td/>
    </tr>
    <tr>
      <td>Sii geat olu leat politihkken, dihtet áibbas sihkkarit ahte dat áidna mii lea sihkar, lea ahte muhtin boahtá vuosttaldit.</td>
      <td/>
    </tr>
    <tr>
      <td>Ja nu galgá maid leat.</td>
      <td/>
    </tr>
    <tr>
      <td>Mii sáhttit dál giitit politihkalaš vuostálastiid go sii álo váikkuhit dasa ahte mii fertet buoridit iežamet jurdagiid ja dárkileappot čilget ákkastallamiid.</td>
      <td/>
    </tr>
    <tr>
      <td>Dat buktá buriid digaštallamiid, ja buoremus bohtosiid.</td>
      <td/>
    </tr>
    <tr>
      <td>Mun oainnán maid ahte borgárlaš ráđđehus Olgešbellodagain ja Ovddádusbellodagain deattuhit ahte sápmelaččat leat álgoálbmogat Norggas, ja ahte Vuođđolága 110 a paragráfa ja sámeláhka leat našunála riektevuođđun sámepolitihkkii.</td>
      <td/>
    </tr>
    <tr>
      <td>Ráđđehus guorrasa dalle dasa mat maŋimus jagiid leat leamaš váldolinnját Norgga sámepolitihkas ja álbmotrievttalaš geatnegasvuođain mat hábmejit vuođu sámepolitihkkii, earret eará ILO-konvenšuvdna 169 álgoálbmogiid ja olmmoščearddaid birra iešheanalaš stáhtain.</td>
      <td/>
    </tr>
    <tr>
      <td>Mun áiggun guođđit Sámedikki eará álbmotválljejuvvomiidda oaivvildit maide lea go ráđđehusa árvalus boahtte jagi stáhtabušehttii buorre dahje heitot.</td>
      <td/>
    </tr>
    <tr>
      <td>Muhto mun oainnán goitge ahte doarespolitihkalaš ovttamielalašvuohta Norggas váldolinnjáide ja riikkaidgaskasaš riektevuoigatvuođaide Norgga sáme- ja álgoálbmotpolitihkas dál guorrasa maid Ovddádusbellodat.</td>
      <td/>
    </tr>
    <tr>
      <td>Dát addá saji áibbas ođđa ja gelddolaš debáhtaide sámi iešmearrideami ja sámepolitihka ovdáneami birra boahtte jagiin.</td>
      <td/>
    </tr>
    <tr>
      <td>Ja dat rahpá almmolaš saji ja politihkalaš gierdevašvuođa go Sámediggi buorebut sáhttá bidjat fuomášumi sámepolitihka sisdollui, ovdalii go dušše bealuštit dan ahte dat gávdno.</td>
      <td/>
    </tr>
    <tr>
      <td>Ráhkis buohkat:</td>
      <td/>
    </tr>
    <tr>
      <td>Sámedikki 25 jagi čađa leat duostilis politihkalaš jurdagat leamaš guovddážis.</td>
      <td/>
    </tr>
    <tr>
      <td>Jurdagiid ovddidit olbmot, ja muhtimat dáin olbmuin leat sihke ovdal ja maŋŋil Sámedikki vuođđudeami leamaš guovddáš jietnaguoddit dán servodatovdáneamis mas mii dál oaidnit bohtosiid.</td>
      <td/>
    </tr>
    <tr>
      <td>Váldá lunddolaččat beare guhkes áiggi namuhit buohkaid.</td>
      <td/>
    </tr>
    <tr>
      <td>Muhto muhtumiid sis beassat gullat otná beaivvi mielde.</td>
      <td/>
    </tr>
    <tr>
      <td>Áiggun goitge namuhit erenoamážit Carsten Smith, guhte olu jagiid čađa ja viiddis áŋgiruššama bokte lea nannen riektevuođu Norgga sámepolitihkas ja sámerievttis.</td>
      <td/>
    </tr>
    <tr>
      <td>Otná sárdnelisttus leat earret eará stuoradiggepresideanta Olemic Thomassen ja ollu eará njunuš sárdnideaddjit, jurddašeaddjit ja guovddáš aktevrrat 25 jagi čađa.</td>
      <td/>
    </tr>
    <tr>
      <td>Ráhkis buohkat – Váimmolaš bures boahtin Sámedikki 25-jagi ávvudeapmái.</td>
      <td/>
    </tr>
    <tr>
      <td>Sámedikki hástalusat, Magne Ove Varsi, NRK Sápmi</td>
      <td/>
    </tr>
    <tr>
      <td>Mun háliidan giitit go lean bovdejuvvon doallat sáhkavuoru Norgga beali sámi álbmoga ovddasteaddji orgána 25-jagi ávvudeamis.”Sámedikki hástalusat ” lea biddjojuvvon bajilčálan dasa, mas galggan hállat.</td>
      <td/>
    </tr>
    <tr>
      <td>Sámediggi dáidá gal ieš buoremusat diehtit, makkár hástalusat das leat ja gokko gáma gahká.</td>
      <td/>
    </tr>
    <tr>
      <td>Dan maid mun dás dajan, vuođđuduvvá olggobeali dárkomiidda.</td>
      <td/>
    </tr>
    <tr>
      <td>Dás lea dilli guoskkahit dušše moadde ášši ja gaskavuođa, main Sámediggi hástaluvvo olggul dahje main ieš hástala earáid.</td>
      <td/>
    </tr>
    <tr>
      <td>Dás mun čuoččun NRK Sámi journalistan ja kommentáhtorin.</td>
      <td/>
    </tr>
    <tr>
      <td>Dan ledjen njealjádas čuođi jagi dás ovdal maid.</td>
      <td/>
    </tr>
    <tr>
      <td>Golggotmánu 10. 1989 muitalin Sámedikki rahpamis NRK TV njuolggasáddagis Kárášjogas.</td>
      <td/>
    </tr>
    <tr>
      <td>Dáhpáhus oidnui TVs das rájes go Gonagaslaš Majestehta Olav Viđát ja su mieđuš bođii vuoji čáhppes limousiinnaiguin ja loaiddastii gili kulturvissui ja gitta dan rádjai go allaáiggálaš rahpanseremoniija nogai.</td>
      <td/>
    </tr>
    <tr>
      <td>Dat ahte lei riikka monárka, gii rabai sámiid álbmoga válljen orgána, giddádii fuopmášumi mihá viidábut go sámi servodaga.</td>
      <td/>
    </tr>
    <tr>
      <td>Gonagasa oahppaladdan ja buressivdnádus duddjui Sámediggái virggálaš stáhtusa, čalmmustii ahte diggi lea lunddolaš oassi Norgga stáhtavuogádagas ja čájehii ahte dat galgá leat orgána mas lea váikkuhanfápmu sámi gažaldagain.</td>
      <td/>
    </tr>
    <tr>
      <td>Dáhpáhusa duođalašsvuohta ja allaárvosašvuohta, ja fuopmášupmi maid dat dagahii, buvttii maiddái hástalusaid Sámedikki politihkkariidda meannudit vásttolaččat ja vuoiŋŋaskeahttá rahčat sámi álbmoga iešmearridanvuoigatvuođa, eana- ja valljodatvuoigatvuođaid, giela ja kultuvrra ja vuođđofriddjavuođaid bealis.</td>
      <td/>
    </tr>
    <tr>
      <td>Dál diehtit ahte Sámediggi jagiid mielde lea rábidan alcces stuorát váikkuhanfámu almmolašvuođas ja čájehan fámolaččabun – goitge eahpevirggálaččat – dihto áššiin go dan maid stáhta eiseválddit leat dasa mieđihan láhkamearrádusaid bokte.</td>
      <td/>
    </tr>
    <tr>
      <td>Sámelága paragráfa 1-2 [1] addá dulkonmuni Sámedikki fámu ja válddi hárrái.</td>
      <td/>
    </tr>
    <tr>
      <td>Nuppi bealis lea dikkis friddjavuohta váldit ovdan ja bargat buot áššiiguin, maid ieš atná mávssolažžan sámiide.</td>
      <td/>
    </tr>
    <tr>
      <td>Dat sáhttá gieđahallat juohke ášši sámi servodagas dahje juohke gažaldaga, mii lea áigeguovdil sámiide.</td>
      <td/>
    </tr>
    <tr>
      <td>Nuppi bealis gullá eará orgánaide, dakkár orgánaide main álelassii lea ii-sámi stivreneanetlohku – namalassii ráđđehussii ja Stuorradiggái – mearridit, galgágo Sámediggi sáhttit hálddašit ruđaid mat juolluduvvojit sámi ulbmiliidda stáhtabudjeahta bokte.</td>
      <td/>
    </tr>
    <tr>
      <td>Virggálaš mearridanválddi oažžu Sámediggi dalle dahje juos Stuorradiggi mearrida dan lága dahje eará mearrádusa bokte.</td>
      <td/>
    </tr>
    <tr>
      <td>Sámedikki áirasiidda lea hástalus vuos ieža gaskaneaset soabadit, galgetgo ja masa galget gáibidit mearridanválddi.</td>
      <td/>
    </tr>
    <tr>
      <td>Vel stuorát hástalussan šaddá dasto oažžut Norgga láhkaaddi čoakkalmasa guorrasit gáibádusaide mearridanválddi hárrái.</td>
      <td/>
    </tr>
    <tr>
      <td>Nugo mun vuohtán, de ledje dáža eiseválddit áigodagas 1989 s – 2005 i sodjaleamen nannoseappot dovddastit ja gudnejahttit ahte sámit leat sierra álbmot, mas lea iešmearridanvuoigatvuohta dálá stáhtarájáid ja – vuogádaga siskkobealde ovtta dásis dáža álbmogiin.</td>
      <td/>
    </tr>
    <tr>
      <td>Álgoáigodagain gieđahalle goitge eiseválddit Sámedikki dábálaš gulaskuddanorgánan sámi gažaldagain, dakkárin mii lei ráđđehusa sámi áššiid ovddasvástideaddji departemeantta vuollásaš.</td>
      <td/>
    </tr>
    <tr>
      <td>Ná šattai dilli vaikko diggi ovddasta sierra álbmoga.</td>
      <td/>
    </tr>
    <tr>
      <td>Sámediggi galggai vuollánit dasa, ahte lea stáhtalaš hálddahusorgána, ja galggai dajahus departemeantta bálvalusgeainnu bokte gálgat mohkiidis.</td>
      <td/>
    </tr>
    <tr>
      <td>Čielgaseamos ovdamearka dán dáfus lei Ráitevári / Rio Tinto-ášši 1994 s.</td>
      <td/>
    </tr>
    <tr>
      <td>Dalle geahččalii dalá gieldaministtar Gunnar Berge (Bb) ráŋgut sámediggepresideantta Ole Henrik Magga Stuorradikki sárdnestuolus, danne go Magga mahkáš lei duolmmastan iežas gealbbu dahje doaibmasuorggi olggobeallái ja rihkkon lága dalle go dearahii Ráitevárrái sámi álbmoga bealis lohkat ávžžuhusa multinationála ruvkesearvái Rio Tintoi.</td>
      <td/>
    </tr>
    <tr>
      <td>Sámediggepresideanta siđai Rio Tinto heaittihit buot mineráladoaimmaid Ráiteváris dassážii go sámiid eana- ja luondduvalljodatvuoigatvuođat ledje čielggaduvvon.</td>
      <td/>
    </tr>
    <tr>
      <td>Dan dagu dihtii njunnádii stáhtaráđđi.</td>
      <td/>
    </tr>
    <tr>
      <td>Sámediggi vástidii, ahte ráđđehus ii sáhte bagadit álbmoga válljen orgána.</td>
      <td/>
    </tr>
    <tr>
      <td>Dáhpáhus čájeha, mo Sámediggi árrat doaimmastis hástalii ráđđehusa sámi álbmoga jietnaguoddin su váldehuvainis.</td>
      <td/>
    </tr>
    <tr>
      <td>Ráitevári áššis čájehii Sámediggi, ahte lea válmmaš ja ahte das lea cuogga dáistalit alcces symbolalaš válddi áššiin, main stáhta eiseválddit eai dáhto addit dasa virggálaš mearridanválddi.</td>
      <td/>
    </tr>
    <tr>
      <td>Mun háliidan maiddái geassit ovdan finnmárkkulága proseassa gitta Stuorradikki loahpalaš mearrádusa rádjai mihttočuoldan Sámedikki válddi ja váikkuhanfámu rábidanbarggus.</td>
      <td/>
    </tr>
    <tr>
      <td>Finnmárkkulága gieđahallamis 2005 s oaččui Sámediggi dakkár váikkuhanfámu, man hárve olbmo ledje oppa govahallange dalle go diggi ceggejuvvui 1989 s.</td>
      <td/>
    </tr>
    <tr>
      <td>Álggus ávvudedje buohkat dainna go sámit viimmat ledje ožžon orgána, gos oaivilat sáhttet iskojuvvot vuostálaga ja loahpas gártat sohppojuvvon oaidnun sámi áššiin.</td>
      <td/>
    </tr>
    <tr>
      <td>Muhto dalle go borgárlaš ráđđehus, Bondevik II.</td>
      <td/>
    </tr>
    <tr>
      <td>, 2005 s buvttii Stuorradiggái ovdan su finnmárkkulága láhkaárvalusas, masa ii duhtan Finnmárkku fylkkadiggi iige Sámediggi, de čájehii Sámediggi dáhtu ja dáidduid hástalit guovddášválddi.</td>
      <td/>
    </tr>
    <tr>
      <td>Sámedikkis lei gal buorre cuohkki.</td>
      <td/>
    </tr>
    <tr>
      <td>Áššedovdilávdegoddi celkkii oainnat, ahte ráđđehusa láhkaárvalus ii deavdde gáibádusaid, maid riikkaidgaskasaš álbmotriekti bidjá eamiálbmogiid eaiggátráđđejumi hárrái sin iežaset árbevirolaš eatnamiin ja territoriijain.</td>
      <td/>
    </tr>
    <tr>
      <td>Dakkár finnmárkkuláhka, mii lei dagahit sámiid uhcitlohkui eanaeaiggátorgána stivrejumis, livččii rihkkon álbmotrievtti mearrádusaid.</td>
      <td/>
    </tr>
    <tr>
      <td>Riidu earenoamážit ráđđehusa ja Sámedikki gaskkas garai dalle.</td>
      <td/>
    </tr>
    <tr>
      <td>Dat livččii sáhttán gártat bistevaš soahpameahttunvuohtan 95 proseantta Finnmárkku eatnamiid eaiggátvuođa alde.</td>
      <td/>
    </tr>
    <tr>
      <td>Ja dat livččii gal vahágahttán Norgga beaggima riikkaidgaskasaččat olmmošvuoigatvuođanašuvdnan ja álgoálbmogiid vuoigatvuođaid bealušteaddjin.</td>
      <td/>
    </tr>
    <tr>
      <td>Proseassas finnmárkkulága hárrai dáhpáhuvai almmage juoga, mii ii lean goassege ovdal dáhpáhuvvan.</td>
      <td/>
    </tr>
    <tr>
      <td>Stuorradikki justiisakomitea bovdii vuosttas gearddi, ii dušše sámiid historjjás, muhto maiddái Stuorradikki iežas historjjás, áššeoasáláččaid mat eai gullan nationalačoakkalmassii ráđđádallamiidda láhkaevttohusa hárrái, man ráđđehus lei juo buktán Stuorradikki gieđahallamii.</td>
      <td/>
    </tr>
    <tr>
      <td>Ráđđádallamat mat de šadde, ledje dadjat juo šiehtadallamat, nu ahte Sámediggi ja Finnmárkku fylkkagielda duođaid ledje mielde hábmemin láhkateavstta, man riikka láhkaaddit loahpas galge virggálaččat mearridit.</td>
      <td/>
    </tr>
    <tr>
      <td>Proseassa dagai loahpas, ahte Sámediggi oaččui beali Finnmárkkuopmodaga stivraáirasiin, mii mielddisbuvttii mieldenearrideami eaiggátorgánas.</td>
      <td/>
    </tr>
    <tr>
      <td>Sámediggi nagadii oažžut áigái, ahte Finnmárkku geavahan- ja oamastanvuoigatvuođat galge čielggaduvvot velá Finnmárkokomišuvnna bokte.</td>
      <td/>
    </tr>
    <tr>
      <td>Ráđđádallanproseassa loahpas bákkohii Sámediggi maiddái ráđđehusa miehtat čielggadit sámiid ja earáid guolastanvuoigatvuođaid Finnmárkku rittuin ja vuonain.</td>
      <td/>
    </tr>
    <tr>
      <td>Finnmárkkulága proseassas čájehii Sámediggi, ahte dat ii leat ovddimustá eiseválddiid doaibmabijuid vuosttaldeaddji, muhto duođaid bajáshuksejeaddji ovttasbargoguoibmi, go fal oažžu vejolašvuođa ráđđádallat ja šiehtadallat buori oskkus.</td>
      <td/>
    </tr>
    <tr>
      <td>Áigodagas 1989 rájes 2005 rádjai earáhuvai eisveálddiid vuohki gieđahallat Sámedikki nu, ahte adnojuvvui álggus dábálaš gulaskuddanorgánan ja loahpas stáhta eiseválddiid virggálaš ráđđádallanorgánan.</td>
      <td/>
    </tr>
    <tr>
      <td>Boahtte ovdánanlávki man Sámediggi livččii sáhttán vuordit, livččii juos dohkkehuvvošii stáhta eiseválddiid duođalaš šiehtadallanguoibmin áššiin, mat mearkkašit olu sámi álbmogii.</td>
      <td/>
    </tr>
    <tr>
      <td>Sihke Stoltenberg I-ráđđehus ja Bondevik II-ráđđehus lea stuorradiggedieđáhusain Norgga sámepolitihkas 2000-logu álggogeahčen nannen, ahte sámi albmogis lea vuoigatvuohta iešmearrideapmái.</td>
      <td/>
    </tr>
    <tr>
      <td>Muhto, maŋŋá go finnmárkkuláhka lei mearriduvvon 2005 s, ja Sámediggi lei ožžon mieldemearrideami Finnmárkkuopmodagas, Bondevik II-ráđđehus ja Sámediggi leigga vuolláičállán ráđđádallanšiehtadusa sámi áššiid hárrái ja Stoltenberg II lei váldán badjelasas ráđđehusválddi, de máhcahuvvogođii Norgga sámepolitihkka.</td>
      <td/>
    </tr>
    <tr>
      <td>Sámediggi šattai das rájes gillát lossa vuostegieđageavada barggadettiinis beassat orgánan, mas lea gealbu mearridit siskkáldas ja báikkálaš sámi áššiin.</td>
      <td/>
    </tr>
    <tr>
      <td>Ráđđádallamiin minerálalágas 2009 s, riddoguolástanlávdegotti árvalusas 2012 s ja boazodoallohálddahusa ođđasitorganiseremis 2013 s lea ruksesruoná ráđđehus vuodján Sámedikki badjel.</td>
      <td/>
    </tr>
    <tr>
      <td>Ráđđehus gulai gal Sámedikki oainnuid ja gáibádusaid, muhto ii váldán daid vuhtii.</td>
      <td/>
    </tr>
    <tr>
      <td>Sámediggi vikkai gal, muhto ii lihkostuvvan váikkuhit dáid áššiide dialoga bokte, ja sámiid álbmoga válljen orgána dassaluvvui fas ovddeš rollii gulaskuddanorgánan.</td>
      <td/>
    </tr>
    <tr>
      <td>«Mii leat gullan maid dadjabehtet, muhto dahkat nugo dáhttut, š lea dieđáhus man ráđđehus buvttii linjáid gaskkas.</td>
      <td/>
    </tr>
    <tr>
      <td>Mearridanválddi ja šiehtadallanvuoigatvuođa šaddá Sámediggi dás duohko dušše guhket geahččat, juos galgat jáhkkit riikka ovddit ráđđehushoavdda Jens Stoltenberg (Bb) ja dálá stáhtaministara Erna Solberg (O) cealkámušaide.</td>
      <td/>
    </tr>
    <tr>
      <td>Goappašagat leaba gažadeamis NRK Sámiin cealkán, ahte iešmearrideapmi, masa maid gullá iešstivrejupmi siskkáldas ja báikkálaš sámi áššiin, ii leat áigeguovdilis politihkka ii dáža politihka gurut- iige olgešbealde.</td>
      <td/>
    </tr>
    <tr>
      <td>Loahpas áiggun dadjat juoidá sámegielaid hálddašeamis, mii lea okta Sámedikki hástalusain.</td>
      <td/>
    </tr>
    <tr>
      <td>Sámedikki rahpamis golggotmánu 7. 1997 julggaštii Gonagaslaš Majestehta Harald Viđát sártnistis čuovvovaččat:</td>
      <td/>
    </tr>
    <tr>
      <td>” Norgga stáhta lea vuođđuduvvon guovtti álbmoga territoriijai – dážaid ja sámiid.</td>
      <td/>
    </tr>
    <tr>
      <td>Sámi historjá gođđása čavgadit dáža historjái.</td>
      <td/>
    </tr>
    <tr>
      <td>Dál fertet šállošit dan vuoigatmeahttunvuođa, man Norgga stáhta ovdal lea dahkan sámi álbmogii garra dáruiduhttinpolitihka bokte.</td>
      <td/>
    </tr>
    <tr>
      <td>Norgga stáhtas lea danne earenoamáš vástu lágidit dilálašvuođaid nu, ahte sámi álbmot sáhttá hukset nanu ja eallinnávccalaš servodaga.</td>
      <td/>
    </tr>
    <tr>
      <td>Dát lea vieruiduvvan vuoigatvuohta, mii vuođđuduvvá sámiid eallimii sin iežaset guovlluin mii lea leamaš doloža rájes. ”</td>
      <td/>
    </tr>
    <tr>
      <td>Dás nanne riikka oaivámuš, ahte Norgga territoriija gullá guovtti álbmogii, mat ledje ja elle dáppe dalle go stáhta ráját gessojuvvojedje ránnjáriikkaid vuostá.</td>
      <td/>
    </tr>
    <tr>
      <td>Iige dát lean juoga man Gonagaslaš Majestehta ieš hutkkai, muhto son julggaštii dán stáhta eiseválddiid bealis.</td>
      <td/>
    </tr>
    <tr>
      <td>Jagland-ráđđehus nannii Stuorradiggedieđáhusas nr. 41 s (1996-97) Norgga sámepolitihkas, ahte ” sámit leat nubbi Norgga guovtti stáhtavuođđudeaddji álbmogis.</td>
      <td/>
    </tr>
    <tr>
      <td>[Ja] Norgga sámepolitihkka galgá doahttalit prinsihpaid, mat leat nannejuvvon oppalaš riikkaidgaskasaš álbmotrievttis ja álgoálbmotrievttis. ”</td>
      <td/>
    </tr>
    <tr>
      <td>[2]</td>
      <td/>
    </tr>
    <tr>
      <td>Dán guovtti álbmoga territoriijas leat, nugo diehtit, valjis sihke ođasmuvvi ja ođasmuvvameahttun luondduresurssat.</td>
      <td/>
    </tr>
    <tr>
      <td>Guolásteamit, ruvkedoaimmat, hirsačuohppamat, oljo- ja gássaávkkástallan jna. leat buktán stuora dietnasiid stáhtii ja jábálašvuođa servodahkii.</td>
      <td/>
    </tr>
    <tr>
      <td>Luondduresurssat dán guovtti álbmoga territoriijas leat dahkan vuođu dasa, ahte Norga lea beassan dilis Eurohpá geafit riikkaid searvvis ja šaddan máilmmi riggámus našuvdnan, stáhta mii suitá fuolahit álbmogii buot buoremus buresbirgejumi ja nanu servodainstitušuvnnaid nugo mánáidgárddiid, skuvllaid, allaoahpahagaid, dearvvasinstitušuvnnaid, kulturinstitušuvnnaid, jna..</td>
      <td/>
    </tr>
    <tr>
      <td>Stáhta eiseválddit leat fuolahan, ahte dáru giella, kultuvra ja servodateallin suodjaluvvo ja ovddiduvvo olles servodagas, das rájes go mii riegádit, bajásšaddat ja vázzit skuvllaid, bargat iežamet oasi bargoeallimis ja mannat ealáhahkii guhkes bargoeallima ja servodatdoaimma maŋŋá.</td>
      <td/>
    </tr>
    <tr>
      <td>Mii beassat vázzit eallima čađa dáru giella, kultuvra ja árvvut buot birra.</td>
      <td/>
    </tr>
    <tr>
      <td>Dážavuohta lea diehttelas juohke diŋggas maid mii bargat ja vuordit oažžut, buot ortnegat, bálvalusat ja doaibmabijut vuođđuduvvet dáru gillii ja kultuvrii.</td>
      <td/>
    </tr>
    <tr>
      <td>Maiddái sámit návddašit dán ovttaláganvuođa politihka šattuin.</td>
      <td/>
    </tr>
    <tr>
      <td>Sámit ožžot oasiset servodatburiin.</td>
      <td/>
    </tr>
    <tr>
      <td>Juos leat dážat.</td>
      <td/>
    </tr>
    <tr>
      <td>Juos atnet dárogiela.</td>
      <td/>
    </tr>
    <tr>
      <td>Muhto mearihis árvvut, maid stáhta lea ožžon háldosis, ja maid lea atnán hukset dážavuođa, leat seammás adnojuvvon válgat politihka, man ulbmil lea leamaš luottahuhttit sámi giela, kultuvrra ja servodateallima.</td>
      <td/>
    </tr>
    <tr>
      <td>Ulbmil lea leamaš ráhkadit našuvnna, mii lea buhtis dážavuođainis, servodaga masa eai čága veahádagat, ja mii galggai neaktit ovttakultuvrragin ja ovttagielagin</td>
      <td/>
    </tr>
    <tr>
      <td>Gonagas Harald šállošiige 1997 s dan vuoigatmeahttunvuođa, man stáhta eiseválddit, namalassii stuorradikkepolitihkkarat, ráđđehushoavddat ja – lahtut, stáhtalaš virgeolbmot ja earát geain lea leamaš vástu hábmet ja čađahit stáhta politihka historjjá čađa, leat bággen sámiid badjelii garra assimilerendoaibmabijuid bokte.</td>
      <td/>
    </tr>
    <tr>
      <td>Mii galgat muitit, ahte dáruiduhttinpolitihka ja eará nationalisttalaš doaibmabijuid leat demokráhtalaččat válljejuvvon orgánat mearridan.</td>
      <td/>
    </tr>
    <tr>
      <td>Ja dat leat leamaš mielde dahkamin sámevuosttaldeaddji ja sámevašánis guottuid dán servodahkii.</td>
      <td/>
    </tr>
    <tr>
      <td>Ii leat nu galle jagi áigi, go sámi geaidnogalbbat báhččojuvvojedje suokkisin Davvi-Romssas.</td>
      <td/>
    </tr>
    <tr>
      <td>Hárvenaš olmmoš hirpmástuvvá, go sámi galbbat dálge durddiduvvojit málain eará báikkiin.</td>
      <td/>
    </tr>
    <tr>
      <td>Go muhtin gieldda orgána hehtte sámi báikenamaid geavahuvvomis ja gieldá gudnejahttimis sámiid gielalaš olmmošvuoigatvuođaid, de ii giddát dat riikkamediaid fuopmášumi ja riikkapolitihkkariid fuola.</td>
      <td/>
    </tr>
    <tr>
      <td>Gehččet mat Romssa gávpoga.</td>
      <td/>
    </tr>
    <tr>
      <td>Gielda lei ohcan beassat mielde sámi gielaid hálddašanguvlui.</td>
      <td/>
    </tr>
    <tr>
      <td>Muhto de šattai sámevuohta temán válgagižžui 2011 s.</td>
      <td/>
    </tr>
    <tr>
      <td>Vuosteháhku sámi galbbaide gávpogis lei sihkkaris válgavealta, ja vuosttas lohpádus man ođđa borgárlaš eanetlohku ollašuhtii, lei geassit gieldda ohcamuša ruoktot.</td>
      <td/>
    </tr>
    <tr>
      <td>Báikkálaš dáža demokratiija válddii buot vuoittuid.</td>
      <td/>
    </tr>
    <tr>
      <td>Romssa sámit báhce haga.</td>
      <td/>
    </tr>
    <tr>
      <td>Gielddain mat leat olggobealde hálddašanguovllu, eai oaččo sámi mánát ja nuorat sámi vuosttasgiela oahpahusa.</td>
      <td/>
    </tr>
    <tr>
      <td>Sámediggi ii almmage vuollánan, muhto dagai sierra šiehtadusa Romssa gielddain, mii galggašii sihkkarastit buoret gielladili Romssa sámiide.</td>
      <td/>
    </tr>
    <tr>
      <td>Dán ja eará sullasaš sámi báikkálaš giellaáššiin mat leat gielddain, ii leat Sámedikkis virggálaš váldi mearridit.</td>
      <td/>
    </tr>
    <tr>
      <td>Váldi mearridit báikkálaš sámi áššiin gullá juohke gielddastivrii.</td>
      <td/>
    </tr>
    <tr>
      <td>Dasgo Norgga gielddaide lea addojuvvon iešstivrejupmi báikkálaš áššiin.</td>
      <td/>
    </tr>
    <tr>
      <td>Dákkár iešstivrejupmi báikkálaš ja siskkáldas sámi áššiin, nugo giella dáidá leat, ii leat addojuvvon Sámediggái.</td>
      <td/>
    </tr>
    <tr>
      <td>Sámedikkis váilu iešstivrejupmi, mii gielddain gal lea.</td>
      <td/>
    </tr>
    <tr>
      <td>Juos sámit galget beassat návddašit giellavuoigatvuođain maid sámeláhka galggašii sihkkarastit, de dárbbašit buorredáhtolašvuođa guoskevaš gielddastivrras, main eanaš háviin lea dáža eanetlohku.</td>
      <td/>
    </tr>
    <tr>
      <td>Dasto lea ráđđehus, mii mearrida galgetgo gielddat mat ohcet beassat mielde giellahálddašanguvlui, galget oažžut ruđa dasa.</td>
      <td/>
    </tr>
    <tr>
      <td>Sámediggi beassá mielde áššegieđahallamii easkka dalle go ráđđehusa ja Stuorradikki bealljemerken ruđat galget sirdojuvvot gielddaide, mat leat mielde giellahálddašanguovllus.</td>
      <td/>
    </tr>
    <tr>
      <td>Sámediggi beassa sirdit ruđaid.</td>
      <td/>
    </tr>
    <tr>
      <td>Sámediggepresideanta Aili Keskitalo dajai sártnis Norgga Sámiid Riikkasearvvi riikkačoahkkimis mannan basiid, ahte searvvi áirasat sehtet muitit ahte lea oassi iešmearrideamis go Sámediggi lea hálddahusorgána.”Dávjá moitojuvvo ahte Sámediggi lea šaddan hálddahusorgánan stáhtii, ja ahte čuovvovaš byrokratiseren sáhttá heavahit politihkalaš višuvnnaid ja proseassaid, ” dajai.</td>
      <td/>
    </tr>
    <tr>
      <td>Semináras 2008 s man Gáldu Álgoálbmotvuoigatvuođaid gelbbolašvuođaguovddáš doalai mu jođihanáiggis, doppe dajai sosiálekonoma Rune Fjellheim, gii lea Sámedikki direktor dál, ahte sámiid álbmoga válljen orgána dušše hálddaša 40 proseantta buohkanas ruhtajuolludemiin sámi ulbmiliidda, ja stáhta hálddaša 60 proseantta.</td>
      <td/>
    </tr>
    <tr>
      <td>Son muitalii ahte dušše 22 miljovnna kruvnnu doaibmaruhtapoasttain Sámedikki budjeahtas, mat 2008 s ledje sullii 300 miljovnna, leat dakkárat maidda Sámediggi ieš lea dahkan álgaga.</td>
      <td/>
    </tr>
    <tr>
      <td>Dát gártá dušše čieza proseantta Sámedikki iežas budjeahtas, ja 2,9 proseantta oppalaš jahkásaš stáhta ruhtajuolludemiin sámi ulbmiliidda.</td>
      <td/>
    </tr>
    <tr>
      <td>Ferte leat oalle hástalussan Sámediggái ja dan áirasiidda, go stáhta dahká álgaga ja hábme 97 proseantta buohkanas ruđalaš váikkuhangaskaomiin sámepolitihkalaš suorggis.</td>
      <td/>
    </tr>
    <tr>
      <td>Ferte lea oalle duššástuhtti, go stáhta dahká álgaga ja hábme 93 proseantta sámepolitihkas, man Sámediggi hálddaša.</td>
      <td/>
    </tr>
    <tr>
      <td>Fjellheim loahpahii dainna, ahte Norgga Sámediggi ii hálddaš iežas sámepolitihka, muhto baicca lea stáhta sámepolitihka alladásat hálddašeaddji.</td>
      <td/>
    </tr>
    <tr>
      <td>Dajai ahte dálá vuogádat ii leat dakkár, man govttolaččat sáhttá gohčodit sámi iešmearrideapmin, ja ahte danne dárbbašuvvo ođđa ruhtadanvuogádat sámepolitihkalaš doaibmabijuide.</td>
      <td/>
    </tr>
    <tr>
      <td>1997 s celkkii Gonagas, ahte stáhtas lea earenoamáš ovddasvástádus lágidit dilálašvuođaid nu ahte sámi álbmot sáhttá hukset gievrras ja eallinnávccalaš servodaga.</td>
      <td/>
    </tr>
    <tr>
      <td>Dát máksá ahte Norgga stáhtas ja dan eiseválddiin lea ovddasvástádus ja geatnegasvuohta addit sámi álbmogii vejolašvuođaid ieš hukset ealli sámi servodaga.</td>
      <td/>
    </tr>
    <tr>
      <td>Ammahal dat ferte leat servodat, gos boahttevaš sámi sohkabuolvvat sáhttet eallit ja lieđđut dán oktasaš dáža-sámi territoriijas sápmelažžan, sámegillii, sámi kultuvrras ja sámi servodagas.</td>
      <td/>
    </tr>
    <tr>
      <td>Dát dáidá leamen stuorámus hástalus Sámediggái.</td>
      <td/>
    </tr>
    <tr>
      <td>Giitu fuopmášumis !</td>
      <td/>
    </tr>
    <tr>
      <td>KRONIKKER OG KOMMENTARER</td>
      <td/>
    </tr>
    <tr>
      <td>NYHETER Stuorra ávvubeaivi - Ávvir</td>
      <td/>
    </tr>
    <tr>
      <td>Jusstopp kritiserer ministre - NRK Sápmi</td>
      <td/>
    </tr>
    <tr>
      <td>Gudnajahtton 25-jahkásáš Sámediggi, Norga sámedikki presideanta, Ruoŧa sámedikki presideanta, buorut Norgga stáhta ovddasteaddjit ja árvoguossit.</td>
      <td/>
    </tr>
    <tr>
      <td>Buvttán stuorra ilui Suoma sámedikki dearvvahusa Norgga sámedikki 25-jagi ávvudeapmái ja sávan lihku Norgga sámedíkkí menestuvví barggus Norgga sámíid vuoigatvuođaid ovddideapmín.</td>
      <td/>
    </tr>
    <tr>
      <td>Norga leamašan máŋgga láhkai ovdavážží sárneáššiin.</td>
      <td/>
    </tr>
    <tr>
      <td>Norga oaččuí vuosttamužžan Davviriikkain iežas sámedikki, mas lei maiddái duođalaš mearridanváldi ja barggut.</td>
      <td/>
    </tr>
    <tr>
      <td>Norggas leamašan guhkes árbevíerru sámí álbmotservodaga huksemis.</td>
      <td/>
    </tr>
    <tr>
      <td>Álaheaju dáhpáhusaín lei váíkkuhus buot sámiíde, sémiid vuoigatvuođajaide ja Alaheaju árbi eallá aín viidásabbot.</td>
      <td/>
    </tr>
    <tr>
      <td>Dál Ruoŧa sámíin lea iežas Álaheadju-dáistaleapmi.</td>
      <td/>
    </tr>
    <tr>
      <td>Luondu Ieage nu dehalaš sámekultuvrra oassi ahte sáhttáge dadjat, ahte juos luondu veadjá funet, maíddái sámekultuvra veadjá funet.</td>
      <td/>
    </tr>
    <tr>
      <td>Norga maiddáí ratifserii vuosttasíid joavkkus Ilo-ó9-soahpamuša eamiélbmogiid vuoigatvuodain, man ollašuhttin lea almmatge ain gaskan.</td>
      <td/>
    </tr>
    <tr>
      <td>Suoma Sámediggi sávvá ahte Suopma searvá jođánit soahpamuša ratifiseren stáhtaid jovkui.</td>
      <td/>
    </tr>
    <tr>
      <td>Suoma sámedikki njunnosat leat ráddádallan dán vahkus vuoigatvuohtaminístarain soahpamuša ratifiseremis.</td>
      <td/>
    </tr>
    <tr>
      <td>Sámeálbmot lea okta álbmot njealje ríikka viídodagas.</td>
      <td/>
    </tr>
    <tr>
      <td>Servodatovdáneapmi lea goittotge sárgumin ain čavgasut rájáid sierra stáhtaíd gaskkas ássí sámiíd gaskii.</td>
      <td/>
    </tr>
    <tr>
      <td>Erenomáä stuorra ballu lea Ruošša sámiíd sajádagas ja vejolašvuođain bargat ovttasbarggu kultuvrra, politíhka, giela ja dáidaga suorggis davvíriikkaid sámííguin.</td>
      <td/>
    </tr>
    <tr>
      <td>Maíddáí EU ráhkadií rájáid Norgga ja dan rádjaránnjáíd gaskii.</td>
      <td/>
    </tr>
    <tr>
      <td>Álbmotlašå dásis sierra riikkaid láhkaásaheapmí ovdána earálágan fárttain ja gáidada sámiid ain eanet nuppiin.</td>
      <td/>
    </tr>
    <tr>
      <td>Suoma riikkabeaivvit leat aiddo gieđahallamin ráđđéhusa evttohusa sámediggelága ođasmahttima várás.</td>
      <td/>
    </tr>
    <tr>
      <td>Evttohus ríevdada sápmelašmeroštallama.</td>
      <td/>
    </tr>
    <tr>
      <td>Odda sápmelašmeroštállama lea sámesearvvuš dohkkehan ja lea vealtameahttun, vuoi sámit eaí sutta váldokultuvrai.</td>
      <td/>
    </tr>
    <tr>
      <td>Lea váidalahtti, ahte Suoma sámíin eai leat vejolašvuođat vuordit davviriikkalaš sámesoahpamuša joatkkaráđđédallarniin bohtosiid oktasaš sápmelašmeroštallamis.</td>
      <td/>
    </tr>
    <tr>
      <td>Lea hirbmat morašlaš, ahte sámiid identitehta dáfus guovddáš ášši, sápmelašmeroštallan, lea earálágan sierra riikkain.</td>
      <td/>
    </tr>
    <tr>
      <td>Dat bealistis háddje sámeálbmoga.</td>
      <td/>
    </tr>
    <tr>
      <td>Suoma sámedíkkis eai leat vejolašvuođat bargat sapmelašmeroštallama hárrái dakkár kompromissaíd, mat dagahivčče sámeálbmoga suddama.</td>
      <td/>
    </tr>
    <tr>
      <td>Muhto Suoma Sámediggi joatká oalle beaktilit barggu davviriikkalaš sámesoahparnuša ráhkadeamí ja ratifiserema ovdíi ovttas Norgga ja Ruoŧa sámedikkiiguin.</td>
      <td/>
    </tr>
    <tr>
      <td>Lea váídalahtti ahte méilmmipolitihkalaš dilli lea doalvumin ovdáneami ain guhkkelabbui dan ulbmilis, ahte soahpamuš guoskkašii maiddái Ruošša sámiíd.</td>
      <td/>
    </tr>
    <tr>
      <td>Ruošša sámiid doarjun ja váldin fárruí buorebut sámíid ovttasbargui lea dehalaš.</td>
      <td/>
    </tr>
    <tr>
      <td>Suoma Sámediggi sávvá ahte Ruošša sámit váldošedje SPR:a dievaslahttun.</td>
      <td/>
    </tr>
    <tr>
      <td>Sámekultuvra deaivida aín stuorát hástalusaid ja dát hástalusat leat oktasaččat.</td>
      <td/>
    </tr>
    <tr>
      <td>Dálkkádatnuppástus, luondduriggodagaid ávkkástallanfidnut, gíelamolsun váldogillii, globalísašuvdna, sámiíd eretfárren ruovttuguovllus, nuoraid vejolašvuođat beassat árbevirolaš ealáhusaid biiríi váikkuhit ja áítet olles sámi kulturvuogi boahttevuođa.</td>
      <td/>
    </tr>
    <tr>
      <td>Maiddái jurddašeapmí sárniid ektuí lea garran almmolaš ságastallamis.</td>
      <td/>
    </tr>
    <tr>
      <td>Sámedikki doaibmabiras ja vejolašvuođat ovddiidit sámiíd vuoigatvuođaid leat ain mohkasut.</td>
      <td/>
    </tr>
    <tr>
      <td>Norgga Sámediggi lea ráhkadan beaktilis, Norgga sámiíd ceavzílis álbmowállj enorgána, míí lea maiddái riikkaídgaskasaččat dovddastuvvon.</td>
      <td/>
    </tr>
    <tr>
      <td>Servodatnuppástusat bohtet goittotge gáibídit Norgga sámedikkis, sámí parlamentáralaš ráđis ja buot sámiin ođđa vugiid, innovašuvnnaid ja doaímmaid vuoi ceavzit váldokultuvrra oassín ja sáhttit seaílluhít kultuvrra eallinfému.</td>
      <td/>
    </tr>
    <tr>
      <td>Buot dehaleamos lea iežas kultuvrra, giela, árbevíeruid ja árvvuid seailluheapmi, bajésdoallan ja sirdin boahttevaš buolvvaide.</td>
      <td/>
    </tr>
    <tr>
      <td>Árbevierut, duodji, árvvut, ealáhusat nugo boazodoallu ja luohti dollet oktavuođa vássán buolvvaide ja ráhkadit oktavuođa boahttevaš buolvvaide.</td>
      <td/>
    </tr>
    <tr>
      <td>Dát temát, árbevíerut ja árvvut galggašedje leat buot sámedíkkiid ja sámí parlamentáralaš ráđi doaímma láídesteaddjin.</td>
      <td/>
    </tr>
    <tr>
      <td>Buorit guossít, Suoma sámedikki beales sávan Norgga sámedíggáí vel buoret 25 jagi.</td>
      <td/>
    </tr>
    <tr>
      <td/>
      <td>MYNDIGHETER</td>
    </tr>
    <tr>
      <td>Sávan, ahte joatkibehtet ofelažžan eará sámíide ja stáhtaide eamíálbmotvuoigatvuođaid ovddideamís.</td>
      <td/>
    </tr>
    <tr>
      <td/>
      <td/>
    </tr>
  </table>
</html>
