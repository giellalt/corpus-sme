<?xml version="1.0" encoding="UTF-8"?>
index2.php_option=com_content_task=view_id=105_lang=davvi.html.xml<html>
  <table border="2">
    <tr>
      <td>Eanavuoigatvuohtaseminára</td>
      <td/>
    </tr>
    <tr>
      <td>ILO-soahpamuša ratifieren gáibida politihkalaš čovdosiid</td>
      <td/>
    </tr>
    <tr>
      <td>- vuoigatvuohtahistorjjálaš dutkamušat eai ovddit sámiid eanavuoigatvuohtagažaldaga čoavdima Suomas.</td>
      <td/>
    </tr>
    <tr>
      <td>ILO - soahpamuša nr. 169 ratifieren Suomas gáibida politihkalaš čovdosiid.</td>
      <td/>
    </tr>
    <tr>
      <td>Ratifierema eastagat eai váldojuvvo eret vuoigatvuohtahistojjálaš dutkamušain, maiguin lea buorebutge ájihuvvon soahpamuša fápmuiboahtin Suomas.</td>
      <td/>
    </tr>
    <tr>
      <td>Sámedikki ordnen ILO-soahpamuša ja sámiid eanavuoigatvuođaid gieđahallan semináras Anáris gávnnahuvvui almmolaččat, ahte Suoma ráđđehus galggašii viimmat bargat áššis politihkalaš mearrádusaid, iige šat joatkit máŋggaid čielggademiid bargama, maidda leat gollan máŋggat jagit.</td>
      <td/>
    </tr>
    <tr>
      <td>ILO-soahpamuša ratifierema dáfus vuoigatvuohtaministeriija diŋgon vuoigatvuohtahistojjálaš viiddes čielggadanbargu leamašan dušši.</td>
      <td/>
    </tr>
    <tr>
      <td>ILO-soahpamuš vuolgá das, ahte eamiálbmogiid eanavuoigatvuođaid galgá nannet juohke dáhpáhusas, ledje dal eamiálbmogiidda gávnnahuvvon eanavuoigatvuođat dahje eai, dajai OTT Kaisa Korpijaakko-Labba.</td>
      <td>OTT Kaisa Korpijaakko-Labba (tiivistelmä)</td>
    </tr>
    <tr>
      <td>Korpijaakko-Labba kritiserii erenomážit jagis 2006 válmmaštuvvan vuoigatvuohtaministeriija diŋgon dutkamušfidnu ollašuhttima ja dutkamušaid bohtosiid.</td>
      <td/>
    </tr>
    <tr>
      <td>OTL Juha Joona čielggadeapmái gullan áššebábir jagis 1742 bajiduvvui almmusvuođas fidnu sensašuvdnagávdnosin.</td>
      <td/>
    </tr>
    <tr>
      <td>Korpijaakko-Labba gávnnaha, ahte Tukholma kámmirkollegio arkiivvas gávdnon dokumeanta ii eisige lean gonagašlaš mearrádus, mainna sápmelaččaid geavahan eatnamat livčče virgeoapmahašmearrádusain sirdon kruvnnu eatnamin.</td>
      <td/>
    </tr>
    <tr>
      <td>Gažaldagas lei dušše Guossámis leamašan ovtta ođđadálu guoskevaš eanariekteášši ja dan guoskan kámmirkollegio áššebábir, mii lei dušše kollegio cealkámuš.</td>
      <td/>
    </tr>
    <tr>
      <td>Korpijaakko-Labba kritiserii eanavuoigatvuohtadutkamuša dahkkiid boastto čuoččuhusas, man mielde viiddes eanaopmodaga sirdin livččii dalle ollašuhtton kámmirkollegio mearrádusain.</td>
      <td/>
    </tr>
    <tr>
      <td>Suoma stáhta ii leat Korpijaakko-Labba mielde velge bastán duođaštit lágalaš oamastanvuoigatvuođa fidnema eatnamiidda, mat leat dálá stáhta hálddus, sámiid ruovttuguovllus.</td>
      <td/>
    </tr>
    <tr>
      <td>Vihkkehallama vuolde eamiálbmoga sajádaga guoskevaš rápmaláhka</td>
      <td/>
    </tr>
    <tr>
      <td>Eana- ja meahccedoalloministeriija stáhtačálli Jouni Lind deattuhii ságastis geavatlaš čovdosiid gávdnoma, vuoi konflivttaid sáhtášii garvit ja maiddái joavkkuid ja ealáhusaid intreassaid oktiiheivehit.</td>
      <td/>
    </tr>
    <tr>
      <td>– Oktan jurdagin ministeriijaid gaskasaš ovttasbarggus leamašan dakkár rápmalága ásaheapmi, mainna eamiálbmoga sajádat nannejuvvošii, muitalii Lind.</td>
      <td/>
    </tr>
    <tr>
      <td>Son árvalii nuppástusaid ja ođđasit guorahallama guoskat erenomážit Meahciráđđehusa rolla.</td>
      <td/>
    </tr>
    <tr>
      <td>Vehádatáittardeaddji Johanna Suurpää muitalii eamiálbmotvuoigatvuođaid leat gullan jo guhká Suoma olmmošvuoigatvuohtapolitihka prioritehtaidda.</td>
      <td/>
    </tr>
    <tr>
      <td>Maiddái Suurpää sávai, ahte lassičielggadeamit sámiid eanavuoigatvuođain eai šat gáibiduvvošii.</td>
      <td/>
    </tr>
    <tr>
      <td>– Suopma lei maiddái erenomáš aktiivvalaččat ovddideamen diibmá ON:id oktasaščoahkkimis dohkkehuvvon julggaštusa eamiálbmogiid vuoigatvuođain.</td>
      <td/>
    </tr>
    <tr>
      <td>Vaikke julggaštus ii leatge stáhta njuolgga geatnegahtti áššebábir, das lea goittotge midjiide erenomáš mearkkašupmi.</td>
      <td/>
    </tr>
    <tr>
      <td>Suopma čatnasii julggaštussii nannosit riikkaidgaskasaš álbmoga ovddas válmmaštallama sierra muttuin, gávnnahii Suurpää.</td>
      <td/>
    </tr>
    <tr>
      <td>Julggaštusas dovddastuvvo ee. eamiálbmogiidda gullevaš iešráđđenvuoigatvuohta.</td>
      <td/>
    </tr>
    <tr>
      <td>Ratifieren gáibida ođđa láhkaásaheami</td>
      <td/>
    </tr>
    <tr>
      <td>Vuoigatvuohtaministeriija hálddahushoavda Olli Muttilainen muittuhii semináraveaga olmmošvuoigatvuohtajurddašeamis dáhpáhuvvan eamiálbmogiid guoskevaš nuppástusas.</td>
      <td/>
    </tr>
    <tr>
      <td>– Go ILO ovddit vástideaddji soahpamuš vuođđuduvai paternalistalaš ja suddadeaddji figgamušaide, lea soahpamušas nr. 169 eamiálbmogat váldon dásseveardásaš oassebeallin mearridit árvvuin, eallimis ja ovdáneamis.</td>
      <td/>
    </tr>
    <tr>
      <td>– Ovdáneapmi lea dáhpáhuvvan erenomážit jurddašeamis, mii guoská eamiálbmogiid eanavuoigatvuođaid, luondduriggodagaid ávkingeavaheami, iešidentifikášuvnna ja maiddái virgeoapmahaččaid geatnegasvuođa ráđđádallat dehalaš áššiid birra eamiálbmogiiguin, gávnnahii Muttilainen.</td>
      <td/>
    </tr>
    <tr>
      <td>– Mearkkašahtti lávki diibmá dohkkehuvvon eamiálbmotjulggaštusas lea kánske kollektiivvalaš vuoigatvuođaid deattuheapmi.</td>
      <td/>
    </tr>
    <tr>
      <td>Muttilainen mieđihii, ahte vuoigatvuohtaministeriija meannudii boastut dan álggahettiin eanavuoigatvuođaid čielggadeaddji dutkanfidnu.</td>
      <td/>
    </tr>
    <tr>
      <td>– Vaikke gehččojuvvošiige, ahte ráđđádallangeatnegasvuohta ii lága mielde livččege lean, ii ná dehalaš fidnu, iige earáge eamiálbmoga sajádahkii dovdomassii váikkuheaddji doaimma livčče galgan álggahit almmá ráđđádallamiid sámiiguin.</td>
      <td/>
    </tr>
    <tr>
      <td>Eanavuoigatvuohtagažaldaga čoavdinge ii lihkostuva almmá sierra oassebeliid ovttasdoaimma ja duođalaš vuhtiiváldima, gávnnahii Muttilainen.</td>
      <td/>
    </tr>
    <tr>
      <td>Son kritiserii maiddái čuoččuhusa, man mielde ILO-soahpamuša sáhtášii ratifieret almmá lassidoaimmaid haga.</td>
      <td/>
    </tr>
    <tr>
      <td>– Vuoigatvuohtaministeriija perspektiivvas soahpamuša ratifieren gáibida láhkaásahančovdosiid, son gávnnahii.</td>
      <td/>
    </tr>
    <tr>
      <td>Johtilis čoavddus livččii viisáseamos</td>
      <td/>
    </tr>
    <tr>
      <td>- Juridihkalaš čielggadeamit eai čoavdde ILO-soahpamuša ratifierema eastagiid.</td>
      <td/>
    </tr>
    <tr>
      <td>Ratifieren lea vejolaš dušše dohkkehemiin positiivvalaš diskriminášuvnna prinsihpa, logai riikkaidgaskasaš olmmošvuoigatvuohtaáššiid ráđđádallangotti ságajođiheaddji Nils Torvalds.</td>
      <td/>
    </tr>
    <tr>
      <td>Positiivvalaš diskriminášuvnnain figgo duođalaš ovttaveardásašvuhtii.</td>
      <td/>
    </tr>
    <tr>
      <td>Son anii ratifierema ájiheami váralažžan globalisášuvnna ja gávppálašvuođa ovdánettiin garra fártta.</td>
      <td/>
    </tr>
    <tr>
      <td>Oktasaš ovdu oažžu ain dávjjibut sirdásit eret priváhta ovddu ovddas.</td>
      <td/>
    </tr>
    <tr>
      <td>– Johtilis čoavddus ILO-soahpamuša ratifierema várás livčče dál viisáseamos ja áššit dušše váttásmuvvet ájahallama joatkašuvadettiin, son gávnnahii.</td>
      <td/>
    </tr>
    <tr>
      <td>Torvalds mielas ee. Meahciráđđehus galggašii čuoldásit vuovdimis lasi bálsttáid, go dat dagaha dušše ođđa váttisvuođaid.</td>
      <td/>
    </tr>
    <tr>
      <td>Sámedikki lahttu Pekka Aikio lei ilus das, ahte seminárai oassálasttii vuoigatvuohtamnisteriija lassin maiddái eana- ja meahccedoalloministeriija ovddasteaddji.</td>
      <td/>
    </tr>
    <tr>
      <td>Eamiálbmotvuoigatvuođaid ovddideapmi justa eana- ja meahccedoalloministeriija hálddahussuorggis lea vásihuvvon guhká jo váttisin.</td>
      <td/>
    </tr>
    <tr>
      <td>Aikio fuopmášahtii, ahte sápmelaččaid vuoigatvuohtasajádaga buorideapmi ii leat eret ovttaskas dáluin.</td>
      <td/>
    </tr>
    <tr>
      <td>– Sámiid eanavuoigatvuođain lea jearaldat viiddes guovlluid geavaheamis ja oasálasvuođas mearrádusbargamii, son logai.</td>
      <td/>
    </tr>
    <tr>
      <td>Aikio tulkon semináras máŋgii namuhuvvon vuoigatvuohtaministeriija diŋgon eanavuoigatvuohtadutkamušas lei, ahte ođđa dutkamušain figgui dasa, ahte heajuduvvo ovddit dutkamušaid duođaštanfápmu.</td>
      <td/>
    </tr>
    <tr>
      <td>Näkkäläjärvi gáibida rabasvuođa ja nana oassálastinvuoigatvu ođa</td>
      <td/>
    </tr>
    <tr>
      <td>Sámedikki ságajođiheaddji Klemetti Näkkäläjärvi váillahii eanavuoigatvuohtagažaldagaid válmmaštallamii rabasvuođa ja almmolašvuođa.</td>
      <td/>
    </tr>
    <tr>
      <td>– Eanavuoigatvuohtaáššiid ii sáhte válbmet olbmuin čihkosis, muhto áššiin galgá bastit hállat rahpasit, almmolaččat ja roahkkadit ja erenomážit muitalit das maid ILO-soahpamuša ratifieren geavadis dárkkuha, son dajai.</td>
      <td/>
    </tr>
    <tr>
      <td>Näkkäläjärvi muittuhii Suomas barggu vuolde leahkki viiddes guovlohálddahusa ja láhkaásaheami ođasmahttinfidnuin, main sámediggi háliida leat aktiivvalaččat fárus.</td>
      <td/>
    </tr>
    <tr>
      <td>Sámediggi ii hálit olgguštit guovllu suopmelašálbmoga iige ane sin ovdduid sápmelaš ovdduide vuostálassan.</td>
      <td/>
    </tr>
    <tr>
      <td>– Sámedikki bargun lea ollašuhttit sámiid kulturiešráđđema ja ovddugohcima.</td>
      <td/>
    </tr>
    <tr>
      <td>Seamma háve geahččalit oaidnit sámiid ruovttuguovllu oppalašvuohtan ja buoridit ja ovddidit guovllu buot ássiid eallindiliid, namuhii Näkkäläjärvi.</td>
      <td/>
    </tr>
    <tr>
      <td>– Eat gáibit dakkár čovdosiid, mat vealahit suopmelaččaid, rihkkot olbmuid vuođđovuoigatvuođaid dahje bidjet suopmelaččaid ja sápmelaččaid muđuide vuostálágaid.</td>
      <td/>
    </tr>
    <tr>
      <td>Eat gáibit ovttaskas olbmuid oamastan eatnamiid alccemet, nugo muhtimen lea čuoččuhuvvon.</td>
      <td/>
    </tr>
    <tr>
      <td>Dáid baluid lea dušši gilvit, deattuhii sámedikki ságajođiheaddji.</td>
      <td/>
    </tr>
    <tr>
      <td>Semináras ovdanbohte guokte earálágan guovlohálddahusmálle.</td>
      <td/>
    </tr>
    <tr>
      <td>Kainuu guovlohálddahusa geahččalanfidnus muitalii hálddahushoavda Kalevi Yliniemi.</td>
      <td/>
    </tr>
    <tr>
      <td>Professor Markku Suksi muitalii hálddahusođastusas, hálddahusmálliin ja Ålándda iešráđđemis.</td>
      <td/>
    </tr>
    <tr>
      <td>Sámedikki dehaleamos bargun lea ollašuhttit sámiide eamiálbmogin vuođđolágas sihkkaraston iešráđđema, mii sámedikki bealiváldimiid mielde ii leat vel ollašuvvan geavadis.</td>
      <td/>
    </tr>
    <tr>
      <td>Seminára sáhkavuorut:</td>
      <td/>
    </tr>
    <tr>
      <td>Ságajođiheaddji Juvvá Lemet / Klemetti Näkkäjärvi</td>
      <td/>
    </tr>
    <tr>
      <td>OTT Kaisa Korpijaakko-Labba (čoahkkáigeassu)</td>
      <td/>
    </tr>
    <tr>
      <td>Stáhtačálli Jouni Lind, Eana- ja meahccedoalloministeriija</td>
      <td/>
    </tr>
    <tr>
      <td>Hálddahushoavda Olli Muttilainen, Vuoigatvuohtaministeriija</td>
      <td/>
    </tr>
    <tr>
      <td>Ságajođiheaddji Nils Torvalds, Riikkaidgaskasaš olmmošvuoigatvuohtaáššiid ráđđádallangoddi</td>
      <td/>
    </tr>
    <tr>
      <td/>
      <td/>
    </tr>
  </table>
</html>
