<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Háliidit viiddis ovttasbarggu davvin - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>403</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fd/Aigeguovdil/Oasat/2010/haliidit-viiddis-ovttasbarggu-davvin.html?id=623890</origFileName>
    <parallel_text location="onsker-bredt-samarbeid-i-nord.html_id=623890" xml:lang="nob"/>
    <parallel_text location="moter-respekt-men-saksbehandlingstida-er-for-lang.html_id=624695" xml:lang="nno"/>
    <parallel_text location="desire-for-broad-cooperation-in-the-nort.html_id=623890" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Ođas , 26.11.2010</p>
    <section>
      <p type="title">Háliidit viiddis ovttasbarggu davvin</p>
    </section>
    <p type="text">
      <em type="italic">-Doalahan dihtii doaibmi suodjalusa mii
                    fertet bargat bures ovttasráđiid iežamet biras
                    riikkaiguin, cealká suodjalusministtar Grete Faremo
                    maŋŋá viiddiduvvon davviriikkalaš-báltalaš
                    suodjalusministtarčoahkkima, mii lágiduvvui
                    skábmamánu 9. ja 10. beivviid.</em>
    </p>
    <p type="text"> <em type="italic">Oktanuppelogi riikkas ledje ovddasteaddjit
                    viiddiduvvon davviriikkalaš-báltalaš
                    suodjalusministtarčoahkkimis Oslos. Gurut bealde
                    olgeš guvlui: Jaak Aaviksoo Estteeatnamis,
                    Christian Schmidt Duiskkas, Rasa Jukneviciene
                    Lietuvas, Gitte Lillelund Danmárkkus, Sigridur Duna
                    Kristmundsdottir Islánddas, Grete Faremo, Liam Fox
                    Stuorrabritánnias, Zbignew Wlosowicz Buolas, Sten
                    Tolgfors Ruoŧas, Jyri Hkmies Suomas ja Artis
                    Pabriks Látvias. Govvideaddji: Stian Solum,
                    Suodjalusa mediaguovddáš.</em></p>
    <p type="text"><em type="italic">Hástalusat davvin</em>
                    Oslo-čoahkkimis digaštalle riikkat earret eará NATO
                    ođđa strategiija, mas stuorát deaddu biddjojuvvo
                    lagašguovlluid suodjaleapmái. De hálle maiddái das
                    mo sii sáhttet bargat buorebut lahkalagaid
                    dorvvolašvuođapolitihkalaš hástalusaid hárrái
                    davvin.</p>
    <p type="text">-Mu mielas mii galggašeimmet bargat buorebut
                    lahkalagaid ovttasráđiid earret eará
                    návccalašvuođa, oahpahusa ja
                    hárjeheami/hárjehallama olis. Norga váldá áinnasge
                    vuostá eanet lihtolaččaid hárjehallat mii
                    gáibideaddji eanadahkii, cealká
                    suodjalusministtar.</p>
    <p type="text">Čoahkkimis Faremo deattuhii erenoamážit
                    hástalusaid davviguovlluin, main jieŋaid suddama
                    geažil sáhttet šaddat eanet gávppálaš doaimmat ja
                    mat danne gáibidit eanet soahteveagalaš
                    lahkaleahkámuša, erenoamážit ohcan- ja
                    gádjundoaimmaide. Son deattuhii dan ge man dehálaš
                    lea ain eambbo ovddidit buriid gaskavuođaid
                    Ruššii.</p>
    <p type="text"><em type="italic">Gánnáhahtti ovttasbargu</em>
                    Davviriikkat leat jo formálan dahkan dán
                    ovttasbarggu NORDEFCO
                    bokte.                                                     

                    -Mii leat juksan buriid bohtosiid, earret eará
                    oktasaš fievrrádus- ja logistihkkačovdosiiguin
                    iežamet soalddáhiid várás Afghanistánas. Dan lassin
                    mis leat prošeavttat jođus mat gullet oahpahussii,
                    hárjehallamii ja neavvoovttasbargui, dadjá
                    Faremo.</p>
    <p type="text">Davviriikkat digaštalle earret eará mo mii
                    sáhttit čađahit ON-resolušuvnna 1325 nissoniid,
                    ráfi ja sihkkarvuođa birra, fállat vejolaš oktasaš
                    oasseveahki ON-doaimmaide ja oaččohit áigái
                    davviriikkaid soalddátveagaid lagat ovttasbarggu
                    Afghanistánas.</p>
    <p type="text">-Mii fertet ain ovddosguvlui bargat ovttasráđiid
                    ON-, NATO- ja EU-doaimmain, dadjá Faremo.</p>
    <p type="text">
      <em type="italic">Suodjalusministtar Grete Faremo jođihii
                    čoahkkima. Govvideaddji: Stian Solum, Suodjalusa
                    mediaguovddáš.</em>
    </p>
    <p type="text">
      <em type="italic">Suodjalusministtar Grete Faremo ja su
                    brihttalaš  kollega, Liam Fox.</em>
    </p>
    <p type="text">Eanet govaid gávnnat Suodjalusa mediaguovddáža
                    fotoarkiivvas dán čujuhusas:
                    htt://mediearkiv.forsvaret.no/fotoweb/</p>
  </body>
</document>
