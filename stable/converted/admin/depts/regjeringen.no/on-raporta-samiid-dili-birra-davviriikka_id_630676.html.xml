<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>ON-raporta sámiid dili birra davviriikkain - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>325</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/pressesenter/pressemeldinger/2010/on-raporta-samiid-dili-birra-davviriikka.html?id=630676</origFileName>
    <parallel_text location="fn-rapport-om-samenes-situasjon-i-nordis.html_id=630676" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 14.01.2011 </p>
    <section>
      <p type="title">ON-raporta sámiid dili birra davviriikkain</p>
    </section>
    <p type="text">
      <em type="italic">Norga oažžu sihke rámi ja moaitamuša
                    ođđa ON-raporttas mii gieđahallá sámiid dili sihke
                    Norggas, Ruoŧas ja Suomas.</em>
    </p>
    <p type="text">Raportta lea čállán ON:a
                    álgoálbmotvuoigatvuođaid erenoamášraportevra,
                    professor James Anaya.</p>
    <p type="text">– Ilolaš ášši lea ahte ON:a erenoamášraportevra
                    erenoamážit rohtte ovdan Sámedikki ja stáhtalaš
                    eiseválddiid gaskasaš gulaskuddanortnega ja cealká
                    dan leat buorre ja dehálaš reaidu. Dán ja moatti
                    eará suorggis raporta govvida Norgga ovddasmanni
                    riikan álgo¬álbmogiid vuoigatvuođaid dáfus. Seammás
                    raporta čujuha dakkár hástalusaide, maiguin mii
                    leat bargamin ja maid hárrái mis lea oktavuohta
                    Sámediggái, cealká ođasmahttin-, halddahus- ja
                    girkoministtar Rigmor Aasrud.  </p>
    <p type="text">Raportta galgá ON:a olmmošvuoigatvuođaidráđđi
                    gieđahallat čakčamánus 2011. James Anaya galledii
                    sámi guovlluid  čuoŋománus 2010. Davviriikkaid
                    ja sámedikkiid ovddasteaddjit ledje das su
                    galledeamis.</p>
    <p type="text">- Raporttas leat máŋga sierra fáttá, mat gullet
                    iešguđetlágan politihkkasurggiide. Dál mii áigut
                    dárkilit logadit raportta, ja dál lea menddo árrat
                    komentet raportta dárkilit, cealká stáhtaráđđi
                    Aasrud.</p>
    <p type="text" xml:lang="eng">The situation of the Sami
                    people in the Sápmi region of Norway, Sweden and
                    Finland (PDF)</p>
    <section>
      <p type="title">Oktavuođadieđut:</p>
    </section>
    <section>
      <p type="title">Gulahallanrávvejeaddji Tor
                      Audun Gram</p>
    </section>
    <p type="text">Telefovdna:</p>
    <p type="text">22 24 66 21</p>
    <p type="text">Fáksa:</p>
    <p type="text">22 24 27 10</p>
  </body>
</document>
