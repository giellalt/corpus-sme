<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ekonomiija ja ealáhuseallin - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>570</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/Fattat/Ealahuseallin/Ekonomiija-ja-ealahuseallin.html?id=1341</origFileName>
    <parallel_text location="okonomi.html_id=1341" xml:lang="nob"/>
    <parallel_text location="okonomi-og-naringsliv.html_id=1341" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Ekonomiija ja ealáhuseallin</p>
    </section>
    <p type="text">Ealáhuseallin lea das sorjavaš
                  ahte riikkas lea dakkár ekonomalaš politihkka mii
                  sihkkarastá gilvalannávcca.</p>
    <p type="text"><em type="italic">Ruhtadandepartemeanttas</em> lea
                    ovddasvástádus plánet ja čađahit ekonomalaš
                    politihka. Ealáhus- ja gávpedepartemeanttas lea
                    ovddasvástádus hábmet boahtteáigái heivehuvvon
                    ealáhuspolitihka. 
                    Dán siiddus gávnnat daid ođđasiid departemeanttain
                    mat leat ekonomiija ja ealáhuseallima birra. Sáhtát
                    guorahallat fáttá dárkileappot fálus
                    olgešbealde.</p>
    <p type="text">
                      Diŋgo e-poastadieđiheami</p>
    <section>
      <p type="title">Ruhtadanministara cealkámuš Norgga
                      Báŋkku reantomearrádussii</p>
    </section>
    <p type="text">[Ođas,
                      Ruhtadandepartemeanta, 05.05.2010]</p>
    <p type="text">- Norgga Báŋkku mearrádus odne ahte lasihit
                      stivrenreanttu 0,25 proseantaosiin, 2,0
                      prosentii, čuovvu daid signálaid maid Norgga
                      Báŋkku celkkii ruhtapolitihkalaš raporttas
                      njukčamánus. Mun mearkkašan ahte váldostivra
                      maiddái lea árvvoštallan evttohusa ahte ii
                      rievdadit reanttu dainna várain ahte Eurohpás
                      sáhttá ahtanuššan hedjonit ovddasguvlui, dadjá
                      ruhtadanministtar Sigbjørn Johnsen.</p>
    <section>
      <p type="title">Finánsamárkandieđáhus 2009</p>
    </section>
    <p type="text">[Preassadieđáhus,
                      Ruhtadandepartemeanta, 23.04.2010]</p>
    <p type="text">– Maŋimus jagi lea ruđalaš stáđisvuohta
                      buorránan. Iežaskapitála báŋkkuin ja
                      dustenkapitála heaggadáhkádusfitnodagain lea dál
                      mealgat buoret go maid lei jagi dás ovdal.
                      Seammás lea ain eahpečielggas movt Norgga
                      ekonomiija ovdána ovddasguvlui, muhto Norga leat
                      buorebut ceavzán finánsaroasu go eanas eará
                      riikkat. Ekonomalaš ahtanuššan lea dađistaga
                      buorránan, ja heahtedoaimmaid heaittiheapmi lea
                      danin bures juo álggahuvvon, dadjá
                      ruhtadanministtar Sigbjørn Johnsen.</p>
    <section>
      <p type="title">Raporta sierragessosa birra stuora
                      buohcangoluid dihte</p>
    </section>
    <p type="text">[Preassadieđáhus,
                      Ruhtadandepartemeanta, 22.04.2010]</p>
    <p type="text">Ruhtadandepartemeanta lea odne sádden
                      gulaskuddamii raportta sierragessosiid birra
                      vearrovuogádagas alla buohcangoluid dihte.
                      Raportta lea departemeanttaidgaskasaš bargojoavku
                      gárven ja lea kárten ja árvvoštallan dálá
                      sierragessosa, ja árvvoštallan molssaevttolaš
                      čovdosiid dálá ortnegii.</p>
    <section>
      <p type="title">Ođđa doaibmabijut ealáhusaide ja
                      dállodoaluide</p>
    </section>
    <p type="text">[Preassadieđáhus,
                      Stáhtaministara kantuvra, 08.02.2009]</p>
    <p type="text">– Ráđđehus árvala vuođđudit guokte ođđa
                      foandda main buohkanassii kapitála sturrodat lea
                      100 miljárdda ruvnnu. Dat guokte foandda galget
                      fitnodagaide ja dállodoaluide álkkásmahttit
                      oažžut loanaid ja nu leat mielde stargadeamen
                      ruhtadusmárkana, cealká stáhtaministtar Jens
                      Stoltenberg.</p>
    <section>
      <p type="title">Ráđđehus bidjá ovdan doaibmabijuid
                      bargosajiid nannemii</p>
    </section>
    <p type="text">[Preassadieđáhus,
                      Stáhtaministara kantuvra, 26.01.2009]</p>
    <p type="text">- Bargu buohkaide lea vuosttamuš ulbmil. Danne
                      ráđđehus odne bidjá ovdan doaibmabijuid mat
                      galget bisuhit dáláš bargosajiid ja vuođđudit
                      ođđage. Mii jagi 2009 stáhtabušehttii árvalit
                      nuppástusaid mat váidudit riikkaidgaskasaš
                      ekonomiija hedjoneami, cealká stáhtaministtar
                      Jens Stoltenberg.</p>
    <section>
      <p type="title">Stáhtaministtar dieđiha ođđa
                      doaibmabijuid finánsaheahtedili vuostá</p>
    </section>
    <p type="text">[Preassadieđáhus,
                      Stáhtaministara kantuvra, 26.11.2008]</p>
    <p type="text">Ráđđehus áigu árrat ođđajagis ovddidit ođđa
                      doaibmabijuid stáhtabušeahtas sihkkarastin dihtii
                      norgga bargosajiid. Doaibmabijut mearkkašit ahte
                      juolludusat almmolaš visttiide ja rusttegiidda,
                      ja bajásdoalahusprošeavttaide, lassánit
                      mealgat.</p>
    <section>
      <p type="title">Ruhtadanmárkanossodat</p>
    </section>
    <p type="text">[Ossodat,
                    Ruhtadandepartemeanta, 17.06.2006]</p>
    <p type="text">Eanet
                  dokumeanttat fáttá birra</p>
    <section>
      <p type="title">Oktavuođadieđut:</p>
    </section>
    <section>
      <p type="title" xml:lang="eng">Ruhtadandepartemeanta</p>
    </section>
    <p type="text">Telefovdna:</p>
    <p type="text">22 24 90 90</p>
    <section>
      <p type="title">Ealáhus-ja
                      gávpedepartemeanta</p>
    </section>
    <p type="text">Telefovdna:</p>
    <p type="text">22 24 90 90</p>
    <section>
      <p type="title">Čujuhus:</p>
    </section>
    <p type="text" xml:lang="nob">Postboks 8014 Dep
                      0030 Oslo<em type="bold">Besøksadresse:</em>
                      Einar Gerhardsens plass 1</p>
  </body>
</document>
