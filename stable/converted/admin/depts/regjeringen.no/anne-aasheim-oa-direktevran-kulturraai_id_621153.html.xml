<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Anne Aasheim ođđa direktevran Kulturráđđái - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>321</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/kkd/preassaguovdda/Preassadieahus/2010/anne-aasheim-oa-direktevran-kulturraai.html?id=621153</origFileName>
    <parallel_text location="anne-aasheim-ny-direktor-i-kulturradet.html_id=621153" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 15.10.2010</p>
    <p type="text" xml:lang="kal">Nr.:  90/10</p>
    <section>
      <p type="title">Anne Aasheim ođđa direktevran Kulturráđđái</p>
    </section>
    <p type="text" xml:lang="fkv">  <em type="italic">Anne Aasheim ja kulturministtar
                    Anniken Huitfeldt.
                    Govva: Kulturdepartemeanta/Wenche Stadven
                    Nybo</em></p>
    <p type="text">Stáhtaráđđi nammadii otne Anne Aasheim (48) ođđa
                    direktevran Norgga Kulturráđđái. Aasheim lea leamaš
                    doaimmaheaddjin Dagbladet áviissas ja NRK guovllu-
                    ja ođasdirektevran. Dáid virggiid oktavuođas lea
                    son vástidan viiddis organisašuvdna rievdadusaid ja
                    nuppástuhttimiid.</p>
    <p type="text">- Anne Aasheim lea dat buoremus maid mii sáhttit
                    oažžut dán virgái.  Sus lea viiddis
                    hárjáneapmi bargat stuorra organisašuvnnain ja
                    maiddái jođihit viiddis organisašuvdna
                    rievdadusaid. Ja dasa lassin dovdá  son hui
                    bures norgga kultureallima, lohká stáhtaráđđi
                    Anniken Huitfeldt.</p>
    <p type="text">- Kulturráđis leat stuorra organisatuvrralaš
                    hástalusat ovddabealde, ja mun háliidan dili láhčit
                    nu bures go vejolaš čeahpes fágaolbmuide. 
                    Bušeahtta rievdadusat maid stáhtaráđđi almmuhii
                    adde munnje daid vástádusaid maid dárbbašin vuostái
                    váldit dán doaimma,  muitala Aasheim.</p>
    <p type="text">Norgga kulturráđis šaddet olu rievdadusat. 
                    Evttohuvvo sirdit ABMU arkiiva- ja museadoaimmaid
                    Kulturráđđái ođđajagi rájes. Hálddahus
                    duppalastojuvvo 50 bargis 90 bargiin. Jagi 2011
                    bušeahtas evttohuvvo dasto ahte Kulturráđđi galgá
                    oažžut eanet válddi hálddašit almmolaš
                    kulturdoarjagiid.</p>
    <p type="text">Ledje oktanuppelohkái ohcci geat háliidedje
                    direktevravirggi Kulturráđis.</p>
    <p type="text">Aasheim álgá bargui nu johtilit go vejolaš ja go
                    departemeanttain lea šiehtadallan. </p>
    <p type="text">Preassas lea vejolaš deaivat Aasheima
                    rabadettiin Kulturráđi bargiid oktasaščoahkkima,
                    mii dollojuvvo Kulturráđis otne, bearjadaga
                    golggotmánu 15.b. dii. 14.</p>
  </body>
</document>
