<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ruhtadanministara cealkámuš Norgga Báŋkku reantomearrádussii - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>314</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fin/aktuelt/Nyheter/2010/Ruhtadanministara-cealkamu-Norgga-Bakku-reantomearradussii.html?id=603937</origFileName>
    <parallel_text location="finansministerens-kommentar-til-norges-banks-rentebeslutning2.html_id=603937" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Ođas , 05.05.2010 </p>
    <section>
      <p type="title">Ruhtadanministara cealkámuš Norgga Báŋkku
                    reantomearrádussii</p>
    </section>
    <p type="text">
      <em type="italic">- Norgga Báŋkku mearrádus odne ahte
                    lasihit stivrenreanttu 0,25 proseantaosiin, 2,0
                    prosentii,  čuovvu daid signálaid maid Norgga
                    Báŋkku celkkii ruhtapolitihkalaš raporttas
                    njukčamánus.  Mun mearkkašan ahte váldostivra
                    maiddái lea árvvoštallan evttohusa ahte ii
                    rievdadit reanttu  dainna várain ahte Eurohpás
                    sáhttá ahtanuššan hedjonit ovddasguvlui, dadjá
                    ruhtadanministtar Sigbjørn Johnsen.</em>
    </p>
    <p type="text">- Eahpesihkarvuohta riikkaidgaskasaččat lea
                    erenoamážit čadnon daid stuorra hástalusaide mat
                    olu riikkain leat almmolaš bušeahtaid ja velggiid
                    ektui, lohká ruhtadanministtar.  </p>
    <p type="text">- Dán jagi bálkášiehtadallamat leat bures
                    boahtán johtui, ja priváhta suorggis leat juo
                    soabadan máŋgga áššis. Šiehtadallamat leat
                    erenoamážit váldán vuhtii gilvogilládeaddji 
                    suorggi. Dál lea hui dehálaš ahte joatkevaš
                    šiehtadallamat veahkehit  Norgga ekonomiija
                    buorebut ahtanuššat ja ahte
                    <span type="quote">"frontfagmálle"</span> dorjojuvvo, lohká
                    ruhtadanministtar. </p>
    <p type="text">- Ráđđehus almmuha boahtte vahkus bušeahtta
                    árvalusa ja das vuoruhuvvo stáđis ekonomiija
                    ahtanuššan, ja guovddáš ulbmil lea ahte máhccat
                    ruovttoluotta njealjeproseanttamihttui. Mii fertet
                    dál váldit vára das maid mii dán rádjái leat
                    olahan, seammás go mii guhkit áigái hukset
                    dássedettolaš ja buori ovdáneami norgga
                    ekonomiijai.   Hábmedettiin ekonomalaš
                    politihka, lea Ráđđehus váldán vuhtii
                    gilvogilládeaddji suorggi ja daid
                    geatnegasvuođaid  mat stáhtas leat guhkit
                    áiggi vuollai, lohká ruhtadanministtar.</p>
  </body>
</document>
