<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Telemedisiidna: Buorre pasientii – hálbbibun stáhtii - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>333</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/oasat/nyheter/2010/Telemedisiidna-Buorre-pasientii--halbbibun-stahtii.html?id=605463</origFileName>
    <parallel_text location="telemedisin-bra-for-pasienten--billigere-for-staten-.html_id=605463" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Ođas , 21.05.2010</p>
    <section>
      <p type="title" xml:lang="smj">Telemedisiidna: Buorre pasientii – hálbbibun
                    stáhtii</p>
    </section>
    <p type="text">
      <em type="italic">Veaháš rievdadeames oahpes cealkámuša:
                    Boahtteáigi ii leat dušše min ovddabealde, dat lea
                    dás dál juo. Dan vásihii ođasmahttinministtar 
                    Rigmor Aasrud go son gaskavahku beasai gullat ja
                    oahppat Nationála ovttasdoaibmaguovddáža ja
                    telemedisiinna doaimma birra Romssas.</em>
    </p>
    <p type="text">Dá leat álggahuvvon prošeavttat mat, jus dat
                    šaddet bistevažžan, sakka buoridivčče
                    dálkkodanfálaldaga, earenoamážiid guovlluin gos
                    leat guhkes gaskkat ja olbmot ásset bieđgguid.
                    Geavaheames govdafierpmádaga ja interneahta sáhttá
                    dagahit vejolažžan dávjjibut fállat
                    spesialistaveahki go ovdal.</p>
    <p type="text">Liikespesialista Romssas sáhttá álkes web-kamera
                    ja pc bakte veahkehit dálkkodeames mánáža
                    Honnesvágis liikeeksemain. Fáhkkadálkkaslaš 
                    spesialisttat guovddášbuohcciviesus sáhttet čuovvut
                    ja rávvet go johtolagas duođalaš roasmmohuvvon
                    olmmoš dálkkoduvvo guovllu eará báikkálaš
                    buohcciviesus. Pasieanta guhte jeavddalaččat
                    dárbbaša monnendialiisa sáhttá dan oažžut
                    ruovttuguovllus dan sadjái go golahit áiggi ja
                    návccaid  mátkkošteames stuorit
                    buohccivissui.</p>
    <p type="text">Dákkár čoavddus ii dušše mearkkaš ahte oažžu
                    jođáneappot ja buoret veahki, dat maiddái dagaha
                    ahte jahkásaččat seastá ollu ruđaid. 1,4 miljárdda
                    ruvdno dál atno máksimis Nordlándda, Romssa ja
                    Finnmárkku pasieanttaid mátkegoluid.</p>
    <p type="text">Aasrud jearahii movt son sáhtášii bargat vai
                    dáid čovdosiid rievdadit prošeaktadásis bistevaš
                    dássái. Son oaččui čielga dieđuid bargiin, ja
                    lohpidii daid váldit mielde go ráđđehus bargá
                    viidáset dáid áššiiguin. </p>
    <p type="text">
                    Govas: Ođasmahttinministtar Rigmor Aasrud ja NST
                    guovddáža hoavda Toralf Hasvold.   
                     </p>
  </body>
</document>
