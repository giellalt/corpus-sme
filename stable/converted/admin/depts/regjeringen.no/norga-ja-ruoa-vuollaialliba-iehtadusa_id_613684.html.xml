<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Norga ja Ruošša vuolláičálliba šiehtadusa - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <wordcount>369</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/preassaguovdda/pressemeldinger/2010/norga-ja-ruoa-vuollaialliba-iehtadusa.html?id=613684</origFileName>
    <parallel_text location="avtalesignering.html_id=613684" xml:lang="nob"/>
    <parallel_text location="treaty-between-norway-and-russia-to-be-signed.html_id=613684" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 06.09.2010</p>
    <p type="text" xml:lang="kal">Nr.:  108/10</p>
    <section>
      <p type="title" xml:lang="smj">Norga ja Ruošša vuolláičálliba šiehtadusa</p>
    </section>
    <p type="text">
      <em type="italic">Šiehtadus Norgga ja Ruošša mearrarájá
                    geassima hárrái ja ovttasbarggu birra Barentsábis
                    ja Buollaábis galgá vuolláičállojuvvot Murmánskkas
                    čakčamánu 15. beaivvi 2010.</em>
    </p>
    <p type="text">Stáhtaministtar Jens Stoltenberg ja presideanta
                    Dmitrij Medvedjev galgaba oasálastit vuolláičállin
                    dilálašvuođas, ja olgoriikkaministtar Jonas Gahr
                    Støre ja Sergej Lavrov galgaba vuolláičállit
                    šiehtadusa.</p>
    <p type="text">- Mun lean hui ilus go mii ná johtilit sáhttit
                    vuolláičállit šiehtadusa. Dat lea historjjálaš go
                    mii dál maŋŋil máŋggaid jagiid šiehtadallamiiguin
                    leat ovttaoaivilis Norgga ja Ruošša gaskasaš
                    deháleamos čoavddekeahtes áššis, dadjá
                    stáhtaministtar Jens Stoltenberg.</p>
    <p type="text">Šiehtadus galgá čielggadit mearrarájá Norgga ja
                    Ruošša gaskkas Barentsábis ja Buollaábis. Dat
                    sisttisdoallá maid mearrádusaid mo joatkit
                    guolástussuorggi ovttasbarggu ja mo ovttasbargat
                    hálddašit vejolaš petrolearesurssaid mat gártet
                    leat juohkolinnjá guktui beallai. </p>
    <p type="text">Šiehtadus galgá maŋŋil vuolláičállima
                    sáddejuvvot dohkkeheapmái Stuoradiggái ja ruošša
                    dumai. Šiehtadus almmuhuvvo
                    vuolláičáledettiin.</p>
    <p type="text"><em type="italic">Praktihkalaš dieđut:</em> Lea
                    mearriduvvon ahte vuolláičállin dilálašvuohta
                    dáhpáhuvvá veaigin (ruošša áigi)
                    Murmánskkas. Eanet dieđut prográmma, áiggi ja
                    báikki birra almmuhuvvojit nu johtilit go dat leat
                    čielggaduvvon ruošša eiseválddiiguin.</p>
    <p type="text">Norgalaččat geat háliidit vuolgit Ruššii,
                    fertejit háhkat alcceseaset visuma. Journalisttat
                    geat háliidit oasálastit Murmánskkas, fertejit dan
                    almmuhit Stáhtaministara kantuvrii, <em type="italic">ovdal
                    čakčamánu 8. beaivvi dii. 12.00.</em> Jos
                    ležžet gažaldagat, de sáhttá váldit oktavuođa
                    Stáhtaministara kantuvrrain, tlf. 22 24 40 07.</p>
    <p type="text">Dasa lassin ferte visuma ohcat ruošša ambassádas
                    dábálaš vuogi mielde. Listu mas leat buot
                    journalisttaid namat sáddejuvvo ruošša ODii
                    duođašteapmái ja dat lea vuođđun
                    visumjuolludeapmái.   </p>
    <p type="text">    </p>
  </body>
</document>
