<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ekspeartalávdegotti miellahtut - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>790</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/hod/kampanjer/ovttasdoaibmanoastus-/medlemmene-i-ekspertgruppa.html?id=524785</origFileName>
    <parallel_text location="ekspertgruppa.html_id=524785" xml:lang="nob"/>
    <parallel_text location="team-of-experts.html_id=524785" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Ekspeartalávdegotti miellahtut</p>
    </section>
    <p type="text">
      <em type="italic">Dát galget addit
                    Dearvvašvuođa- ja fuolahusministarii Bjarne Håkon
                    Hansenii ráđi barggus ođđa ovttasdoaibmanođastusain
                    dearvvašvuođabálvalussii.</em>
    </p>
    <p type="text"><em type="italic">Bjarne Håkon Hanssen</em>
                    Stáhtaráđđi Dearvvašvuođa- ja
                    fuolahusdepartemeanttas geassemánu 20. beaivvi
                    rájes 2008:s. Lea ovdal leamaš stáhtaráđđi Bargo-
                    ja searvádahttindepartemeanttas ja
                    Eanandoallodepartemeanttas. Hanssen lea
                    válljejuvvon Stuorradiggái Davvi Nord-Trøndelag
                    áirrasin, gos son ovdala lea leamaš
                    fylkkasátnejođiheaddji. Hanssen lea riegadan 1962:s
                    ja orru Oslos/Namsosas.<em type="italic">Kolbjørn Almlid</em> Gaska-Norgga
                    dearvvašvuođa RHF stivrajođiheaddji. Lea guhkes
                    vásihus sihke báikkálaš-, fylkka- ja
                    riikkapolitihkas ja lea earret eará leamaš
                    fylkkasátnejođiheaddji Davvi-Trøndelagas ja
                    stáhtačálli Oljo- ja energiijadepartemeanttas Syse
                    ráđđehusa vuolde. Oahpaheaddjioahpu váldán ja
                    bargan skuvllas olu jagiid. Lea dál seniorráđđeaddi
                    Innovašuvdna Norggas. Almlid lea riegadan 1945:s ja
                    orru Malmas ranas.<em type="italic">Nadia Ansar</em>
                    Psykologa organisašuvnnas Alternativ til vold.
                    Mánnáoažžunvirgelobis dál. Lea ovdal bargan mánáid-
                    ja nuoraidpsykiáhtralaš poliklinihkas Grorudas. Lea
                    viššalit bargan studeantaorganisašuvnnas Pakistansk
                    Studentersamfunn Osllo Universitehtas áigodagas
                    1996-2004, mii bargá movttiidahttit pakistána
                    nuoraid váldit alit oahpu. Doallá dál kurssaid
                    psykologaide kultuvrralaš gelbbolašvuođa birra
                    psyhkalaš dearvvašvuođa gáhttemis.
                    Ansar lea riegadan 1979:s ja orru Oslos.<em type="italic">Marit Botnen</em>
                    Lea leamaš fuollahoavda Ulsteinvik gielddas 1992
                    rájes. Sus lea maiddái guhkes hárjáneapmi
                    buohccidivššárin ja buohccidivššárhoavdan seamma
                    gielddas. Váldán buohccidivššároahpu ja lea maiddái
                    master servodatplánemis ja jođiheamis. Dán áiggi
                    lea lea son maiddái Møre- og Romsdala
                    sosialjođheaddjisearvvi jođiheaddji. Lea maiddái
                    leamaš fárus álggaheame ja árjjalaččat bargan
                    prošeavttaiguin maind ulbmil leamaš buorebut
                    searvádahttit ja nannet bálvalusaid kvalitehta.
                    Botnen lea riegadan 1953:s ja orru
                    Ulsteinvikas.<em type="italic">Dagfinn Enerly</em>
                    Lea leamaš fárus elihta spábbačiekčamis Skeida,
                    Mossa, Rosenborga ja Fredrikstada ja dasa lassin
                    Grorud ja Greia ovddas. 2008:s nammaduvvui son jagi
                    ovdagovvan váláštallangállás. Son lea leamaš buorre
                    veahkki searvamiin almmolaš digáštallamii
                    dearvvašvuođabálvalusaid birra.
                    Enerly lea riegadan 1972:s ja orru Larkollenis
                    Rygges.<em type="italic">Anette Fosse</em>
                    Dábálašmedisiinna spesiálista ja fástadoavttir
                    Øvermo Doavtterguovddážis Mo i Ranas. Das lassin
                    lea son buhcciidruoktodoavttir Ytteren
                    oanehisáiggiossodagas ja hárjehallanovttasteaddji
                    Helgelándda buohcciviesus. Lea Davvi-Norgga
                    universitehtabuohcciviesu stivralahttu ja lea ovdal
                    leamaš Helgelándda buohcciviesu stivralahttu.
                    Fosse lea riegadan 1962:s ja orru Mo i Ranas.<em type="italic">Anne Kari Lande Hasle</em>
                    Dearvvašvuođa- ja fuolahusdepartemeantta bajemus
                    hálddahuslaš jođiheaddji. Lea ovdal leamaš
                    departemeantaráđđi sihke Sosiála- ja
                    dearvvašvuođadepartemeanttas ja Mánáid- ja
                    bearašdepartemeanttas. Jagiid 1996 – 1999 lei son
                    dutkaninstituhta NBBB (NOVA) (Norsk institutt for
                    forskningen om oppvekst, velferd og aldring, Norgga
                    bajásšaddama, buorredili ja boarásmuvvama dutkama
                    instituhtta) direktevra. Lande Hasle lea riegadan
                    1946:s ja orru Oslos.</p>
    <p type="text" xml:lang="smj"><em type="italic">Stein Kaasa</em>
                    Palliatiiva medisiinna (lindrende behandling)
                    professor NTNU:s, bávččasváidudahtti dálkkodeami
                    juhkosa juogusváldodoavttir, Borasdávdaossodat,
                    Troandima St. Olavs Hospitalas ja lea dása lassin
                    strategiijadirektevra Dearvvašvuođadirektoráhtas.
                    Lea vásihus klinihkalaš doaimmas borasdávdasuorggis
                    1980 álggu rájes. Lea doaimmahan klinihkalaš
                    dutkama bávččasváidudahtti dálkkodeamis,
                    bávččasdálkkodeamis ja eará váivves symptomaid,
                    borašdávdadálkkodeami maŋŋelváikkuhusaid, ja
                    organisatoralaš dutkamis
                    dearvvašvuođa/ovttasbarggus gaskal
                    vuođđodearvvašvuođabálvalusa ja
                    buohcciviessobálvalusa. Kaasa lea riegadan 1953:s
                    ja orru Troanddimis.<em type="italic">Bjørn-Inge Larsen</em>
                    Dearvvašvuođadirektoráhtta direktevra dán rájes go
                    dalá Sosiála- ja dearvvašvuođadirektoráhtta
                    álggahuvvui 2002:s. Lea guhkes vásihus
                    dearvvašvuođabyrakáhtan ja earret eará
                    spesiáladoavttirin ovdalaš
                    Dearvvašvuođadirektoráhttas ja golmmá fylkka
                    fylkkadoavttirin. Jođiha maiddái
                    Dearvvašvuođabálvalusaid kvalitehta ja vuoruheami
                    našunála ráđi. Cand.med oahppu Oslo Universitehtas
                    1986:s. Dása lassin fidnoekonoma BI:s ja Master of
                    business administration/Master of public health
                    California universitehtas. Larsen lea riegadan
                    1961:s ja orru Åsgårdstrandas.<em type="italic">Marit Myklebust</em>
                    Frelsesarmea Gáhttahospitála beaivválaš jođiheaddji
                    Oslos mii addá fysalaš buohcci vuolleceahkke
                    fálaldaga sidjiide geat leat darvánan
                    gárihuhttinávdnasiidda. Váldán buohccidivššároahpu
                    ja lea ovdalaš bargovásihus psyhkalaš
                    dearvvašvuođasuodjalusas, dálkkalaš ossodaga
                    jođiheaddji buhcciidviesus ja geriatriija gielddas.
                    Lea guhkes vásihus gielddapolitihkkárin, ja lea
                    maiddái leamaš sátnejođiheaddji Egersunda
                    gieldas.
                    Myklebust lea riegadan 1962:s ja orru Hellvikas
                    Eigersunddas.<em type="italic">Victor Norman</em>
                    Servidatekonomiija professor Norgga
                    Gávpeallaskuvlla (NGA) Bergenis. Lei stáhtaráđđi
                    Bargo- ja hálddahusdepartemeanttas Bondevika nuppi
                    ráđđehusas. Lea leamaš virggis Norgga
                    Gávpeallaskuvllas 1971 rájes, ja professor 1975
                    rájes. Lei rektor NGA:s áigodagas 1999 – 2001.
                    Norman lea riegadan 1946:s ja orru Bergenis.<em type="italic">Karin Søraunet</em>
                    Vikna gieldda sátnejođiheaddji ja šibitdoalli mas
                    lea mielke-ja biergobuvttadeapmi. Lea earret eará
                    Davvi-Trøndelága RáB jođiheaddji ja RáB
                    guovddášstivrra varrelahttu. Váldán
                    agronomaoahpu.
                    Søraunet lea riegadan 1967:s ja orru Evenstadas
                    Viknas.<em type="italic">
                    Unn Teslo</em>
                    Ringerike buohcciviesu hálddašeaddji direktevra,
                    buohcciviessu gos son lea bargan 1979 rájes. Dán
                    áigodagas lea son bargan buohccidivššárin,
                    hoavdabuohccidivššárin, oahpahuskonsuleanta,
                    ovdánahttinjođiheaddji ja veahkkedirektevra.
                    Oahppan buohccidivššár mas lea iešguđetlágán
                    lassioahppu jođiheamis ja masteroahppu almmolaš
                    sektora ođasmahttimis.  Teslo lea riegadan
                    1955:s ja orru  Hønefossas.<em type="italic">Nils Fredrik Wisløff</em>
                    Ráđđealmmái Drammena gielddas 2000:a rájes. Jođihii
                    dearvavšvuođa- ja fuolahussuorggi
                    ovttasdoaibmanlávdegotti mii ovdanbuvttii NAČ
                    2005:3 – binnás binnái olles – oktiičadnon
                    dearvvašvuođabálvalussii. Kvalitehta ja vuoruheami
                    našunála ráđ lahttu. Wisløff lea riegadan 1952:s
                    ja  Nesbruas Askeris.</p>
  </body>
</document>
