<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ođasmahttinministtar digaštalai digitála vuosttašválljema stáhta njunnošiiguin - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>340</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/oasat/nyheter/2010/Oasmahttinministtar-digatalai-digitala-vuosttavalljema-stahta-njunnoiiguin.html?id=604363</origFileName>
    <parallel_text location="fornyingsministeren-droftet-digitalt-forstevalg-med-toppledere-i-staten.html_id=604363" xml:lang="nob"/>
    <parallel_text location="fornyingsministeren-drofta-digitalt-forsteval-med-toppleiarar-i-staten.html_id=604363" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Ođas , 10.05.2010</p>
    <section>
      <p type="title">Ođasmahttinministtar digaštalai digitála
                    vuosttašválljema stáhta njunnošiiguin</p>
    </section>
    <p type="text">
      <em type="italic">Stáhta ferte njulget formálalaš
                    eastagiid mat leat njuolggadusain ja šaddat
                    čeahpibun bálddalastimiin almmolaš surggiid gaskkas
                    jus galggaš lihkostuvvat áigumušain oažžut
                    geavaheddjiid válljet digitála čovdosiid. Berrešii
                    goalustit oktasaš IKT-čovdosiid almmolaš surggiid
                    gaskkas ja ossodagat geatnegahttojit dan geavahit.
                    Dieđuid ođđasit atnu lea dehálaš vai geavaheaddjit
                    eai šatta fuolahit dieđuid ossodagaid
                    gaskkas.</em>
    </p>
    <p type="text">Dát leat dušše soames dain dieđuin maid
                    ođasmahttinministtar oaččui go son miessemánu
                    5.beaivvi deaivvadii Difi, Brønnøysund-logahaga,
                    Loatnakássa, Dearvvašvuođadirektoráhta, NAV,
                    Statistalaš guovddášdoaimmahaga ja
                    Vearrodirektoráhta njunnošjođiheddjiiguin SKATE
                    nammasaš IT-forumas. Fáddán čoahkkimis lei Digitála
                    vuosttašválljen.
                     
                    Stáhtaráđđi hástalii ossodatjođiheddjiid das movt
                    oažžut eanet ja buoret digitála bálvalusaid ássiid
                    ja ealáhusaid várás. Makkár eastagat gávdnojit ja
                    makkár doaibmabijuid berret álggahit vai
                    lihkostuvvat ovttastahttimis ja digitaliseremis
                    almmolaš bálvalusaid?</p>
    <p type="text">- Mii leat atnán ollu ruđaid ođasmahttimii ja
                    siskkáldas struktuvrii, ja dál berret oaidnit das
                    ávkki.  Ossodagat leat joavdan guhkas
                    ovttastahttima ja ovttasbarggu ektui, muhto ain
                    leat eastagat das movt oktasaš čovdosiid hálddašit
                    ja ruhtadit. Mun ožžon ollu ávkkálaš árvalusaid
                    ossodatjođiheddjiin ja daid lean merkon muitui,
                    lohká ođasmahttinministtar Rigmor Aasrud.</p>
    <p type="text">
                    Govvateaksta: Vearrodirektevra Svein Kristensen
                    (gurutbealde), dearvvašvuođadirektevra Bjørn-Inge
                    Larsen, ođasmahttiministtar Rigmor Aasrud,
                    Difi-direktevra Hans Christian Holte,
                    NAV-direktevra Tor Saglie ja Brønnøysund-logahaga
                    direktevra Erik Fossum digaštalle digitála stáhta
                    vuosttašválljema ja oktasaš hástalusaid.
                    Govvideaddji: Kristin Braadvig.</p>
  </body>
</document>
