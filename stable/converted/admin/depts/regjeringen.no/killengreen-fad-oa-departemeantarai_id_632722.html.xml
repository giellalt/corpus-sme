<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Killengreen FAD ođđa departemeantaráđđi - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>333</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/pressesenter/pressemeldinger/2011/killengreen-fad-oa-departemeantarai.html?id=632722</origFileName>
    <parallel_text location="killengreen-ny-departementsrad-i-fad.html_id=632722" xml:lang="nob"/>
    <parallel_text location="killengreen-ny-departementsrad-i-fad.html_id=632722" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 04.02.2011</p>
    <section>
      <p type="title">Killengreen FAD ođđa departemeantaráđđi</p>
    </section>
    <p type="text">
      <em type="italic">Politiijadirektevra Ingelin Killengreen
                    (63) nammaduvvui otná stáhtaráđis ođđa
                    departemeantaráđđin Ođasmahttin-, hálddahus- ja
                    girkodepartementii (FAD:i). Killengreen joatká
                    maŋŋil Karin Moe Røisland guhte manai
                    ealáhahkii.</em>
    </p>
    <p type="text">- Mun lean hui ilus go mii dál oažžut ođđa
                    departemeantaráđi geas lea nana ja viiddis
                    jođihanvásáhus.  10 jagi Politiijadirektoráhta
                    direktevran ja ovdal dan vihtta jagi Oslo
                    politiijameašttirin  lea son leamašan
                    mihtilmas, oinnolaš ja čielga jođiheaddji. Ovdal
                    dán lea Killengreen badjel logi jagi áigodagas
                    leamašan jođiheaddjivirggit
                    Justiisadepartemeanttas, earret eará
                    departemeantaráđđin. Killengreen dovdá stáhta
                    hálddahus bures, mii lea dehálaš dan virggis masa
                    son dál lea nammaduvvon, dadjá ođasmahttinministtar
                    Rigmor Aasrud.</p>
    <p type="text">Ingelin Killengreenas lea juridihka
                    ámmátlogaheapmi man válddi Oslo Universitehtas 1972
                    ja lea leamašan áššemeannudeaddji,
                    doaimmahathoavda, ossodatdirektevra,
                    ekspedišuvdnahoavda ja departemeantaráđđi
                    Justiisadepartemeanttas. Son lea maiddái ovtta
                    áigodaga bargan duopmárváldin Oslo
                    juogadanrievttis. Maŋimus 15 jagiid lea son álggos
                    bargan Oslo politiijameašttirin ja dasto
                    politiijadirektoráhta direktevran.</p>
    <p type="text">Ii leat vel mearriduvvon goas Killengreen álgá
                    FAD departemeantaráđđin.</p>
    <p type="text"><em type="italic">Politiijadirektevra Ingelin Killengreen (63)
                    nammaduvvui otná stáhtaráđis ođđa
                    departemeantaráđđin Ođasmahttin-, hálddahus- ja
                    girkodepartementii (FAD:i).</em>  </p>
    <section>
      <p type="title">Oktavuođadieđut:</p>
    </section>
    <section>
      <p type="title">Gulahallanhoavda
                      Frode Jacobsen</p>
    </section>
    <p type="text">Telefovdna:</p>
    <p type="text">22 24 46 33</p>
    <p type="text">Mobiila:</p>
    <p type="text">995 23 495</p>
    <p type="text">Fáksa:</p>
    <p type="text">22 24 27 10</p>
  </body>
</document>
