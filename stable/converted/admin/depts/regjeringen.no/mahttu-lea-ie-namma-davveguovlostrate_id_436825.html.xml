<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>—  Máhttu lea ieš namma davveguovlostrategiijas - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>464</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/kd/pressesenter/pressemeldinger/2006/---Mahttu-lea-ie-namma-davveguovlostrate.html?id=436825</origFileName>
    <parallel_text location="-kunnskap-er-selve-navet-i-nordomradestr.html_id=436825" xml:lang="nob"/>
    <parallel_text location="knowledge-is-at-the-core-of-the-high-north-strategy.html_id=436825" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus ,
                      08.01.2007 </p>
    <section>
      <p type="title" xml:lang="nob">Pressemelding</p>
    </section>
    <p type="text" xml:lang="sma">Nr.: 84-06
                              Dato: 01.12.06</p>
    <section>
      <p type="title">– Máhttu lea ieš
                              namma davveguovlostrategiijas</p>
    </section>
    <p type="text">
      <em type="bold">Strategiijas
                              ráđđehus deattuha ahte arvat
                              máhttosuorggit fertejit nannejuvvot vai
                              lea vejolaš ollašuhttit
                              davveguovlopolitihka áigumušaid.</em>
    </p>
    <p type="text">– Mis leat Norggas
                              riikkaidgaskasaš dásis
                              njunušdutkanbirrasat máŋgga suorggis mat
                              gusket davveguovlluide, ja mii fertet
                              válmmaštit buoremus dutkanbirrasiid
                              miehtá riikka, vai sáhttit vuoitit daid
                              máhttohástalusaid mat bohtet min ovddal
                              davvin, cealká Djupedal.</p>
    <p type="text">Davveguovlostrategiija
                              deattuha ahte máhttoáŋgiruššamat fertejit
                              leat viidát ja guhkesáigásaš, muhto
                              ráđđehus lea čujuhan muhtun surggiide mat
                              leat deaŧalaččat davveguovlluid
                              ovddi­deamis. Dain konkrehta fáttáin maid
                              leat árvalan nannet, leat dálkkádat- ja
                              buolladutkama máhtto­vuođđu, ja
                              áhpeguovlluid ekovuogádaga vuhtiiváldi
                              hálddašeapmi, mariidna dutkan,
                              petroleum­dutkan ja áhpeguovlluide guoski
                              servodatdieđalaš, juridihkalaš ja
                              humanistalaš dutkan. Deaŧalaš suorggit
                              leat maiddái álbmotdearvvašvuođadieđa ja
                              máhttu das, mo biras­mirkkut čuhcet
                              dearvvašvuhtii.</p>
    <p type="text">– Buollaguovlluid
                              dálkkádatdutkan addá midjiide deaŧalaš
                              dieđuid das mo biras- ja
                              dálkkádatnuppástusat bohtet áigái. Dákko
                              Norggas lea erenoamáš ovddasvástádus
                              buollariikan, cealká stáhtaráđđi
                              Djupedal. Mis leat buorit ovdehusat
                              sáhttit lasihit oasimet máilmmi
                              máhttoovdáneapmái, ee. Svalbárdda
                              oahpahus- ja dutkanbirrasiid geažil.
                              Ráđđehus lea juo dieđihan iežas bidjat
                              stuorra návccaid buolladutkamii go Norga
                              lea searvan Riikkaidgaskasaš
                              Buollajahkái. Ráđđehus áigu láhčit
                              dilálašvuođaid nu, ahte sihke norgalaš ja
                              olgoriikkalaš dutkit geavahit Svalbárdda
                              erenoamáš dutkanvejolaš­vuođaid ain
                              buorebut boahttevaš jagiid.</p>
    <p type="text">Norgga dutkanráđis
                              šaddá leat guovdilis rolla dutkansuorggi
                              strategiija čuovvoleamis. Mealgadii buot
                              departemeanttat stivrejit ruđaid
                              davveguovlluide guoskevaš dutkamii
                              Dutkanráđi olis. Dutkanráđđi galgá leat
                              ráđđehusa reaidu mainna geahčada dáid
                              ruđaid oktii­gullevašvuođa.
                              Dutkanáŋgiruššan Barents 2020 šaddá leat
                              deaŧalaš gaskaoapmi ođđa prošeavttaid
                              álggaheapmái.</p>
    <p type="text">Davi
                              máhttoinfrastruktuvra maid šaddá leat
                              guovdilis fáddá strategiijas. Norgga
                              bures huksejuvvon universitehta- ja
                              allaskuvlavuogádat davvin maid šaddá
                              mearkkašit ollu go ulbmilsuorgin lea
                              davveguovlluid máhttobuorideapmi. –
                              Váldohástalussan šaddá dat, go galgat
                              buoridit oahpahus- ja
                              dutkaninstitušuvnnaid ja ealáhusaid
                              ovttasdoaibmama. Dákko fertejit dieđusge
                              institušuvnnat ieža ja fitnodagat dahkat
                              oasiset, cealká Djupedal.</p>
    <p type="text">Máhttosuorggi
                              riikkaidgaskasaš ovttasbargu maid
                              deattuhuvvo strategiija deaŧalaš suorgin.
                              Ruošša lea guovdilis bargoguoibmi. Nu
                              leat maiddái USA, Kánada ja EU-riikkat,
                              lassin min davviriikkalaš ránnjáide.
                              Sávahahtti lea maid vuođđudit lagat
                              ovttasbarggu eará riikkai­guin, nugo
                              Japánain, Indiain ja Kiinnáin. Norggas
                              lea juo lagaš oahpahus- ja
                              dutkanovttas­bargu Ruoššain máŋgga
                              fidnosuorggis, ja Davvi-Norgga ja
                              Davveoarje-Ruošša universi­tehtaid,
                              allaskuvllaid ja skuvllaid gaskka.</p>
    <p type="text" xml:lang="nob">Lenke til
                              strategien</p>
    <p type="text" xml:lang="nob">Lenke til mer informasjon
                              om Nordområdestrategien</p>
  </body>
</document>
