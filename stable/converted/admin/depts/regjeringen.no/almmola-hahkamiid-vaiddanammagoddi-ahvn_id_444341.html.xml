<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Almmolaš háhkamiid váiddanammagoddi (AHVN) - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>303</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/departemeanta/Stivrrat-rait-ja-lavdegottit/Almmola-hahkamiid-vaiddanammagoddi-AHVN.html?id=444341</origFileName>
    <parallel_text location="klagenemnda-for-offentlige-anskaffelser-.html_id=444341" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Almmolaš háhkamiid váiddanammagoddi (AHVN)</p>
    </section>
    <p type="text">Almmolaš háhkamat váikkuhit mearkkašahtti láhkai
                    bevttolašvuhtii ja ruhtageavaheapmái almmolaš
                    suorggis, ja doibmet seammás dehálaš márkanin
                    ealáhusaide.</p>
    <p type="text">Iskkadallamat mo dálá hálddašanvuogádat Norggas
                    doaibmá almmolaš háhkamiid dáfus, lea čájehan ahte
                    lea stuorra dárbu ásahit molssaeavttot
                    riidočoavdinmálle dábálaš duopmostuollogieđahallama
                    sadjái. Addin dihtii johtilat, hálbbit
                    váidinvejolašvuođa skáhppojeaddjiide vuolit
                    riidodásis Stuorradiggi mearridii ođđa § 7 a
                    lasihemiin láhkii almmolaš háhkamiid birra ahte
                    galgá ásahuvvot sierra sorjjaskeahtes
                    váiddanammagoddi almmolaš háhkamiid
                    várás. </p>
    <p type="text">Ráđđehus lea dán čuovvolan ja lea ráhkadahttán
                    sierra láhkaásahusa váiddanammagotti doaimma várás,
                    mii mearriduvvui gonagaslaš resolušuvnnain
                    skábmamánu 15. b. 2002. Váiddanammagoddi
                    doaibmagođii ođđajagemánu 1. b. 2003. </p>
    <p type="text">Váiddanammagottis lea čállingoddi ja nammagoddi
                    mas leat oktiibuot 10 lahtu. Nammagotti nammada
                    Ráđđehus ja dan lahtut leat muhtumassii
                    sorjjasmeahttun advokáhtat ja muhtumassii
                    fagaolbmot duopmostuoluin ja universitehtain. Sii
                    nammaduvvojit fágalaš vuođuset geažil ja sin
                    čoahkádus galgá sihkkarastit teorehtalaš ja
                    praktihkalaš vásáhusaid ja máhtu. Juohke áššái
                    servet golmmas nammagotti lahtuin.</p>
  </body>
</document>
