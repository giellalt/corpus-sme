<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Árvalus Sámedikki válgaortnega rievdadusaid birra - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>363</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/preassaguovdda/preassadieahusat/2008/arvalus-samedikki-valgaortnega-rievdadus.html?id=505115</origFileName>
    <parallel_text location="forslag-om-endringer-i-sametingets-valgo.html_id=505115" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 28.03.2008</p>
    <p type="text" xml:lang="kal">Nr.:  27</p>
    <section>
      <p type="title" xml:lang="smj">Árvalus Sámedikki válgaortnega rievdadusaid
                    birra</p>
    </section>
    <p type="text">
      <em type="italic">Ráđđehus árvala rievdadusaid sámelága
                    njuolggadusaide Sámedikki válgaortnega birra.
                    Ulbmil láhkarievdadusárvalusaiguin lea váikkuhit
                    lassi oassálastimii sámediggeválgga oktavuođas ja
                    sihkkarastit stuorát legitimitehta ja árvvu
                    Sámediggái.</em>
    </p>
    <p type="text">Rievdadusat maid mii árvalit dagahit ahte
                    áirrasjuohkin Sámedikkis oktiivástida buorebut
                    addojuvvon jienaiguin, ja dasa lassin oažžut mii
                    mearkkašahtti johtilat válgaloahppaheami, lohká
                    bargo- ja searvadahttinministár Bjarne Håkon
                    Hanssen. –Sámedikki iežas válgaortnega revišuvdna
                    lea ášši mas lea lunddolaš ja ulbmillaš ahte
                    Sámedikkis lea fuopmášahtti váikkuheapmi. Mii leat
                    dan dihtii bidjan mearrideaddji deattu Sámedikki
                    oidnui,  joatká stáhtaráđđi.</p>
    <p type="text">Rievdadusárvalusat sisttisdollet earret eará
                    válgabiirejuohkima ja áirrasjuogadeami.
                    Válgabiiriid lohku Sámediggeválgga oktavuođas
                    árvaluvvo geahpeduvvot 7 rádjai, 13 rájis odne.
                    Revišuvdna dagaha ahte dárbu ortnegii mas leat
                    njeallje dássenáirasa gahččá eret, ja ortnet
                    árvaluvvo dan dihtii jávkaduvvot. Sámedikkis gártet
                    de dainna lágiin fas 39 áirasa. Dasto árvaluvvo
                    rievdadit namahusa »Sámi jienastuslohku” »Sámedikki
                    jienastuslohkun”.</p>
    <p type="text">Rievdadusárvalusat árvaluvvojit čađahuvvot nu
                    ahte dat doaibmagohtet 2009 Sámediggeválgga
                    oktavuođas.</p>
    <p type="text">Árvalusat láhkarievdadusaide leat huksejuvvon
                    ovtta áššedovdelávdegotti ráhkadan raportta ala.
                    Sámediggi lei nammadan áššedovdelávdegotti 
                    ovttasbargguin departemeanttain. Sámediggi lea
                    konsulterejuvvon ráđđehusa láhkaárvalus barggus ja
                    galgá konsulterejuvvot čuovvovaš
                    njuolggadusbarggus.</p>
    <section>
      <p type="title">Oktavuođadieđut:</p>
    </section>
    <section>
      <p type="title" xml:lang="smj">Preassa- ja
                      gulahallansekšuvdna</p>
    </section>
    <p type="text">Telefovdna:</p>
    <p type="text">22 24 84 28</p>
    <p type="text">Fáksa:</p>
    <p type="text">22 24 27 12</p>
    <section>
      <p type="title">Čujuhus:</p>
    </section>
    <p type="text">Preassa- ja gulahallansekšuvna
                      Bargodepartemeanta
                      Poastaboksa 8019 Dep
                      0030 Oslo</p>
    <p type="text"><em type="italic">Galledančujuhus:</em>
                      Einar Gerhardsens Plass 3 (S-blohkka)</p>
  </body>
</document>
