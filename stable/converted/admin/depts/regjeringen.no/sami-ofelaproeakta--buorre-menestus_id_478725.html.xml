<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámi ofelašprošeakta – buorre menestus - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>396</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/preassaguovdda/preassadieahusat/2007/sami-ofelaproeakta--buorre-menestus.html?id=478725</origFileName>
    <parallel_text location="95.html_id=478725" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 20.08.2007 </p>
    <p type="text" xml:lang="kal">Nr.: 95 </p>
    <section>
      <p type="title">Sámi ofelašprošeakta – buorre menestus</p>
    </section>
    <p type="text">
      <em type="italic">- Mu mielas lea čađat gaskka leamaš sámi
                    ofelašprošeakta hui buorre. Dál go prošeavtta
                    evalueren duođašta ahte dát bargovuohki lea
                    menestuvvan ja heive bistevaš doaibman, de dihten
                    dan juo ovdagihtii, muhto dat lea hui illudahtti –
                    dadjá Bargo- ja searvvahandepartemeantta
                    stáhtačálli Berit Oskal Eira.</em>
    </p>
    <p type="text">Sámi ofelašprošeavtta ásahii departemeanta jagis
                    2004. Juohke jagi leat golbma sámenuora gazzan
                    oahpu Sámi Allaskuvllas ja das maŋŋil finadan
                    skuvllain juohkime dieđuid sámi kultuvrras,
                    historjjás ja eallinvuogis. Dáinna lágiin leat sii
                    beassan ságastallat seammaahkásaš nuoraiguin das
                    movt lea eallit sámenuorran dán áiggi. Ráđđehusas
                    lea dáhttu joatkit prošeavtta Sámi
                    Allaskuvllas.</p>
    <p type="text">Statskonsult lea Bargo- ja
                    searvvahandepartemeantta ovddas árvvoštallan
                    prošeavtta. Árvvoštallan addá hui buori gova
                    doaimmas, ja čájeha ahte ofelaččaid bargu lea
                    leamaš hui buorre oahppa sihke oahpaheddjiide ja
                    ohppiide. Oahpaheddjiid mielas ofelašdoaibma lea
                    buorren ávkin jávkadit ovdagáttuid ja
                    boasttuoainnuid mat olbmuin leat sámi kultuvrra
                    ektui. Measta buot oahppit oaivvildit ahte lea
                    leamaš ávkkálaš dieđu huksemis go ofelaččat leat
                    finadan sin skuvllas.</p>
    <p type="text">Statskonsult fuomášahttá maid ahte soaittášii
                    ávkin Ruŧŧii ja Supmii searvat ofelašdoibmii.
                    Viiidáset Statskonsult dadjá ahte ofelašprošeavtta
                    bargovuohki ja doaibma sáhttá maid geavahuvvot eará
                    oktavuođain mas hálida gilvit dieđuid ja váikkuhit
                    miellaguottuid.</p>
    <p type="text">Sámi allaskuvla lea juo ohcan ruđaid
                    ovdaprošektii mas galget árvvoštallat prošeavtta
                    viiddideami Ruŧŧii ja Supmii.
                    -Mis lea dáhttu juolludit ruđa ovdaprošektii, dadjá
                    Oskal Eira. Mii áigut maid čavčča mielde doalvut
                    ášši min davviriikkalaš
                    departemeantakollegaide.</p>
    <p type="text">
                    Loga raportta dáš  (PDF)</p>
    <section>
      <p type="title">Oktavuođadieđut:</p>
    </section>
    <section>
      <p type="title">Ekspedišuvdnahoavda
                      Petter Drefvelin</p>
    </section>
    <p type="text">Telefovdna:</p>
    <p type="text">22 24 71 75</p>
    <p type="text">Fáksa:</p>
    <p type="text">22 24 95 38</p>
  </body>
</document>
