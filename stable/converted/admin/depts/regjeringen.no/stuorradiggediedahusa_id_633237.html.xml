<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ovddida Norgga vuosttaš stuorradiggedieđáhusa kvalitehta ja pasieantadorvvolašvuođa birra - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>462</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/preassaguovdda/pressemeldinger/2011/stuorradiggediedahusa.html?id=633237</origFileName>
    <parallel_text location="pasientsikkerhet.html_id=633237" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 09.02.2011 </p>
    <p type="text" xml:lang="kal">Nr.: 21/11 </p>
    <section>
      <p type="title">Ovddida Norgga vuosttaš stuorradiggedieđáhusa
                    kvalitehta ja pasieantadorvvolašvuođa birra</p>
    </section>
    <p type="text">
      <em type="italic">Ráđđehus áigu buoridit kvalitehta
                    dearvvašvuođabálvalusas. Dat mii lea buot
                    deháleamos dearvvašvuođafálaldagaid
                     stivrejumis leat divššu bohtosat. Ráđđehus
                    áigu danin jagi 2012 ovddidit Norgga vuosttaš
                    stuorradiggedieđáhusa kvalitehta ja
                    pasieantadorvvolašvuođa birra dearvvašvuođa- ja
                    fuolahusbálvalusas.</em>
    </p>
    <p type="text">Maŋimus jagiid ollu pasieantajoavkkuid gaskkas
                    eanet ellet guhkibut dávdadálkkodeami olis. Dát
                    dieđáhus galgá geavahuvvon vuođđun čuovvovaš jagiid
                    barggus.</p>
    <p type="text">- Mii lea olahan buori bohtosiid norgga
                    dearvvašvuođabálvalusas, muhto lea gal vejolaš ain
                    eanet buoridit. Dat mii pasieanttaide lea dehálaš
                    lea divššu kvalitehta. Mii fertet danin mihtidit
                    kvalitehta ja láhččet bohtosiid olámuttos
                    buohkaide. Dalle kvalitehta šaddá eanet guovddážis
                    earret eará buohcceviesuid stivrejumis. Eallin,
                    pasieantaduhtavašvuohta, sávatmeahttun dáhpáhusat
                    ja váttisvuođat lea ovdamearkkaid das maid mii
                    áigut mihtidit. Mii áigut geahččat movt dát
                    bohtosat sáhttet geavahuvvot pasieantadivššu
                    buorideames, dadjá stáhtaministtar Jens
                    Stoltenberg.</p>
    <p type="text">- Buorideames máhtolašvuođa de galgá omd. boras
                    ja eará surggiin ásahuvvot kvalitehtaregisttar. 20
                    jagi dás ovdal de vuolil bealli borasbuhcciin elle
                    vihta jagi maŋŋil go ožžo borasdiagnosa, ja dál ges
                    váile guokte goalmmádas oassi, lohka
                    Stoltenberg. </p>
    <p type="text">Mihtideames kvalitehta de geavaheaddjit ožžot
                    veahki válljet dikšunbáikki ja álbmogii lea
                    láhččojuvvon buoret diehtu dearvvašvuođabálvalusa
                    birra.</p>
    <p type="text">Viidáset son deattuha ahte systemáhtalaš bargu
                    kvalitehtain ja pasieantadorvvolašvuođain lea
                    guovddážis ovttasdoaibmanođastusas ja lea dehálaš
                    vai lihkostuvvat  duohtandahkamis našunála
                    dearvvašvuođapolitihkalaš mihttomeriid mii lea
                    ávkin olles álbmogii.</p>
    <p type="text">- Mii háliidat buori pasieantadorvvolašvuođa
                    dilálašvuođa, ja láhččet vuogádaga mas oahppat
                    dieđihuvvon vahágiin. Lea mearrideaddjin ahte mii
                    oahppat meattáhusain jus galgat dagahit divššu
                    dorvvoleabbon. Danin áigu ráđđehus ovddidit
                    láhkaárvalusa Stuorradiggái ja lágain gáibidit
                    systemáhtalaš kvalitehta- ja
                    pasieantadorvvolašvuođabarggu olles dearvvašvuođa-
                    ja fuolahusbálvalusas dán giđa, dadjá
                    dearvvašvuođa- ja fuolahusministtar Anne-Grete
                    Strøm-Erichsen.   </p>
    <p type="text">Ráđđehus lea juo čalmmustahttán
                    pasieantadorvvolašvuođa
                    pasieantadorvvolašvuođakampánjjain 
                    »Dorvvolaš hálddus” man dearvvašvuođa- ja
                    fuolahusministtar almmuhii ođđajagimánu
                    27.beaiivvi. Ulbmil kampánjjain lea geahpidit
                    pasieantavahágiid logu.</p>
    <p type="text">- Mii leat maiddái bargamin ovdánahttimis
                    našunála kvalitehtamearkkaid, mat leat oassin
                    riikkaidgaskasaš ovttasbarggus. Áiggi mielde dás
                    oažžut dieđuid ovdáneami birra sihke našunalalaččat
                    ja riikkaidgaskasaččat, lohká Strøm-Erichsen.</p>
    <p type="text">Ođđa suohkaniid dearvvašvuođa- ja fuolahuslága
                    evttohusas árvaluvvo lága bakte bidjat gáibádusaid
                    dearvvašvuođa- ja fuolahussuorggi systemáhtalaš
                    kvalitehta- ja pasieantadorvvolašvuođabargui ja
                    bidjat našunála kvalitehta- ja doaibmagáibádusaid
                    fástadoavttirfálaldahkii.</p>
  </body>
</document>
