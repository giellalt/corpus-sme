<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Meahcásteapmi, guolásteapmi ja olggustallan - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>456</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/lmd/Fadda/vuovdedoallu-ja-bioenergiija/meahcasteapmi-guolasteapmi-ja-olggustall.html?id=487382</origFileName>
    <parallel_text location="jakt-fiske-og-friluftsliv.html_id=487382" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title" xml:lang="smj">Meahcásteapmi, guolásteapmi ja olggustallan</p>
    </section>
    <p type="text">Vuovde- ja meahcceguovllut leat dehálaččat
                    álbmogii olggustallama ja vuoiŋŋastallama dihtii.
                    Go olbmot besset geavahit vuvddiid ja mehciid, de
                    ovdána sin dearvvasvuohta  ja sii ohppet
                    ipmirdit ja árvvus atnit eanadoalu ja
                    luonddu. </p>
    <p type="text">Vuovdi ja meahcci leat hirbmat buorre vuođđu
                    dearvvasvuhtii, vuoiŋŋastallamii ja
                    návccai-duvvamii. Dakkár bálvalusaid álggaheapmi,
                    maidda vuovdi ja meahcci lea vuođđun, lea
                    árvobuvttadeapmi mii čatnasa omd. meahcásteapmái,
                    guolásteapmái, earálágan olggus-tallamiidda,
                    mátkeealáhussii, dearvvasvuođa- ja
                    fuollabálvalusaid, jna. Dátge gullá oassin
                    departemeantta ealáhusovddidanstrategiijii, Váldde
                    eatnamiid atnui mátkeealáhussii ja
                    vásáhusbuvttadeapmái, ja »Šilljui” nammasaš
                    áŋgiruššamii .</p>
    <p type="text">Norggas leat sullii 65 000 njealjehaskilomehtera
                    viidosaš stáhtaeatnamat, maid Statskog SF
                    eaiggáduššá. Lagabui 50 proseantta stáhta eatnamiin
                    leat stáhta almenet. Stáhta almenegat 
                    hálddašuvvojit várrelága mielde, ja báikkálaš
                    álbmotválljen orgánat (várrestivrrat) hálddašit ee.
                    meahcásteami, guolásteami ja eanadollui guoskevaš
                    geavahanvuoigatvuođaid.</p>
    <p type="text">Stáhtavuovdi ja várrestivrrat galget lágidit nu,
                    ahte olbmuide lea almmolaš beassan-vejolašvuohta
                    meahcásteapmái, guolásteapmái, ja eará
                    olggustallamii, ja dat galget maid searvat iežaset
                    ja nuppiid árvobuvttadeapmái dáid eanaopmodagaid
                    geavaheami oktavuođas. Sihke čielga stáhtaeatnamiid
                    ja stáhta almenegiid dáfus lea ulbmil ahte daid
                    ceavzilis ja gánnáhahtti geavaheapmi ja ovddideapmi
                    galget nanusmahttit báikkálaš ealáhuseallima.
                    næringslivet.</p>
    <p type="text">Dehálaš lea oahpahit mánáide ja nuoraide mii
                    ceavzilis vuovde- ja meahccehálddašeapmi lea, ja mo
                    dat sáhttá leat gáldun dinestussii, vásáhusaide ja
                    buorredilálašvuhtii, ja maiddái buoridit
                    rekruhttema ealáhussii. Stáhtavuovdi lea mielde das
                    go láhčá dilálašvuođaid mánáid
                    olggus-tallandoaimmaide. Earáge doaibmit čađahit
                    dehálaš barggu dán suorggis, omd. várrestivrrat
                    iešguđetlágan heivehallanbargguideasetguin,
                    »Skogbrukets Kursinstitutt” nammasaš instituhtta
                    mánáid ja nuoraid vástesaš oahpahanlážáldagainis ja
                    »Det norske Skogselskap” nammasaš searvi
                    iešguđetlágan diehtojuohkindoaimmaidisguin.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Vuovde- ja
                      resurssapolitihkalaš ossodat</p>
    </section>
  </body>
</document>
