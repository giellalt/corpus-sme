<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Heterofiila ja homofiila páraid oktasaš náittosláhka  - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>1073</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/bld/Preassaguovdda/pressemeldinger/2008/heterofiila-ja-homofiila-paraid-oktasa-n.html?id=504116</origFileName>
    <parallel_text location="felles-ekteskapslov-for-heterofile-og-ho.html_id=504116" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 02.04.2008</p>
    <p type="text" xml:lang="kal">Nr.:  08036</p>
    <section>
      <p type="title">Heterofiila ja homofiila páraid oktasaš
                    náittosláhka</p>
    </section>
    <p type="text">Ráđđehus ovddida odne oktasaš náittoslága
                    evttohusa. Láhka addá homofiillaide seamma
                    vuoigatvuođa náitalit go heterofiillain ge lea.
                    Seammás sihkkarastá láhka lesbalaš páraid mánáide
                    guokte juridihkalaš váhnema jo eallima álggu rájes,
                    ja homofiila náittospárat ožžot vejolašvuođa
                    árvvoštallojuvvot adoptiivaváhnemin seamma láhkai
                    go heterofiila náittospárat ge. –
                    Ovttadássásašvuođa barggu historjjálaš lávki, dadjá
                    mánáid- ja dásseárvoministtar Anniken
                    Huitfeldt.
                    - Ođđa náittosláhka lea seamma dehálaš ovdánanlávki
                    go dábálaš jienastanvuoigatvuođa ja dásseárvolága
                    mearrideapmi ge, dadjá mánáid- ja
                    dásseárvoministtar. 
                    Ulbmil lea dahkat heterofiila ja homofiila páraid
                    ovttadássásažžan. – Homofiila ja heterofiila
                    ovttaseallin leat ovttaárvosaččat. Danne fertejit
                    homofiillat oažžut seamma vejolašvuođa náitalit go
                    heterofiillat. Seammás lea dehálaš sihkkarastit
                    mánáid vuoigatvuođaid, dadjá Anniken
                    Huitfeldt.
                    Ráđđehusa eanetlohku evttoha dan ge ahte lesbalaš
                    párat ožžot seamma vejolašvuođa árvvoštallojuvvot
                    oažžut veahkkesahkkehusa seamma láhkai go
                    heterofiila párat ge ožžot. Dát váikkuha dasa ahte
                    lesbalaš páraid mánát ožžot seamma vejolašvuođa
                    dovdat iežaset biologalaš váhnemiid go
                    heterofiillaid mánát ge. Seammás sihkkarastá
                    evttohus ahte mánná oažžu guokte juridihkalaš
                    váhnema riegádeami rájes jo.
                    - Ođđa láhka ii raššut náittosdili ásahussan, muhto
                    baicce nanosmahttá dan. Náittosdilli ii šatta unnit
                    árvvolaš dannego eanebut dasa besset searvat, dadjá
                    Anniken Huitfeldt.
                    Stáhtaráđi-guovttos Magnhild Meltveit Kleppa ja Liv
                    Signe Navarsete leaba cealkán iežaska leat
                    proposišuvnna ovtta čuoggá vuostá.
                    Stáhtaráđi-guovttos eaba doarjjo evttohusa
                    viiddidit vejolašvuođa oažžut veakkesahkkehusa dál,
                    ja danne soai eaba doarjjo evttohusa rievdadit
                    bioteknologiijalága. Soai doarjuba buot mii muđui
                    čuožžu proposišuvnnas.</p>
    <p type="text">Duohtadieđut:
                    Od. prp. nr. 33 (2007-2008) náittoslága,
                    mánáidlága, adopšuvdnalága, bioteknologiijalága
                    jna. rievdadeami birra.</p>
    <p type="text"><em type="italic">Ulbmil</em>
                    • Ráđđehus áigu sihkkarastit homofiillaid ja
                    lesbalaččaid vuoigatvuođaid, doarjut homofiillaid
                    ja lesbalaččaid rabas eallima ja árjjalaččat
                    vuostálastit vealaheami.
                    • Seammás lea dehálaš sihkkarastit mánáid
                    vuoigatvuođaid.
                    • Ollašuhttit Soria Moria-julggaštusa
                    • Dát lea ođasmahttin ja addá eanebuidda
                    vejolašvuođa searvat náittosdillái. 
                    • Dát ii mielddisbuvtte náittusvuođa raššudeami,
                    muhto dan nanosmahttima.</p>
    <p type="text"><em type="italic">Náittosláhka</em>
                    • Ođđa mearrádus náittoslágas dadjá čielgasit ahte
                    dat guovttos guđet áiguba náitalit, sáhttiba leat
                    ovttasohkabeallásaččat dahje almmái ja nisu.
                    (Náittoslága § 1: Dat guovttos guđet áiguba
                    náitalit, sáhttiba leat ovttasohkabeallásaččat
                    dahje almmái ja nisu.)
                    • Buohkat ožžot seamma vuoigatvuođa náitalit
                    virgeolbmo luhtte.
                    • Náittoslágas ii gáibiduvvo čatnaseapmi Norgii
                    beassat náitalit Norggas. Dálá náittoslágas ii leat
                    mihkkige gáibádusaid ahte olbmos galgá leat
                    čatnaseapmi Norgii jus son galggaš beassat
                    náitalit. Eallinguoibmelágas lea gáibádus ahte dat
                    olmmoš guhte galggaš beassat lihtodit
                    eallinguoibmevuođa, galgá leat Norgga stáhtalahttu
                    dahje ássat Norggas. Čatnasangáibádus ii evttohuvvo
                    bisuhuvvot go dat gáržžidivččii vuoigatvuođa
                    náitalit.</p>
    <p type="text"><em type="italic">Náitin ja girku/osko- ja
                    eallinoaidnočearddat</em>
                    • Girkus ja oskočearddain lea vuoigatvuohta muhto
                    ii geatnegasvuohta náitit homofiila páraid. Láhka
                    lea gárvvis go girku lea gárvvis.
                    • Girku dat ferte ieš Girkočoahkkimis mearridit
                    galgá go ráhkaduvvot liturgiija nu ahte báhpat
                    sáhttet náitit ovttasohkabeallásaš páraid ja juohke
                    oskočearda dat ieš ferte mearridit háliida go
                    náitit ovttasohkabeallásaš páraid.
                    • Ráđđehus atná árvvus ahte dát lea oluide
                    oskogažaldat, ja ahte girku ieš Girkočoahkkimis dat
                    ferte mearridit galgá go ráhkaduvvot liturgiija
                    homofiila páraid várás. Seammá guoská juohke
                    oskosearvái.
                    • Dat guđet háliidit náitalit oskuvaš dahje
                    humanisttalaš meanuiguin, gohččojuvvojit dan dahkat
                    dain osko- ja eallinoaidnočearddain mat addet
                    dakkár vejolašvuođa.
                    • Gustojeaddji biehttalanvuoigatvuohta
                    náittosvuođalágas girkolaš náitiide ja
                    ovddasčuožžuide oskočearddain viiddiduvvo nu ahte
                    dat maiddái guoská ovttasohkabeallásaš
                    náittospáraide. Náitis dat lea
                    biehttalanvuoigatvuohta, ii ge olles
                    girkočearddas.</p>
    <p type="text"><em type="italic">Eallinguoibmelihttu/náittus</em>
                    • Dálá eallinguoibmeláhka fámohuhttojuvvo.
                    • Registarastojuvvon eallinguoibmelihtolaččat geat
                    nu háliidit, sáhttet rievdadahttit iežaset
                    eallinguoibmelihtu náittosvuohtan. 
                    • Eallinguoibmelihtolaččat geat eai háliit dákkár
                    rievdadahttima, besset doalahit iežaset stáhtusa
                    registarastojuvvon eallinguoibmelihtolažžan.
                    • Ii leat šat vejolaš dahkat eallinguoibmelihtu
                    maŋŋágo láhka lea doaibmagoahtán.</p>
    <p type="text"><em type="italic">Adopšuvdna</em>
                    • Ásahuvvo seamma vuoigatvuohta homofiila
                    náittospáraide árvvoštallojuvvot adoptiivaváhnemin
                    go heterofiila náittospárain lea
                    odne.   
                    • Váhnemiid fuolahannákca ii ge váhnemiid
                    sohkabealli dat mearrida leaba go soai buorit
                    váhnemat.
                    • Dál sáhttet ovttaskas olbmot adopteret mánáid.
                    Lesbalaččat ja homofiillat sáhttet adopteret
                    goabbat guoimmiska máná mánnabeallin, ja doaibmat
                    fuollaváhnemin.</p>
    <p type="text"><em type="italic">Veahkkesahkkehus – evttohus rievdadit
                    bioteknologiij</em> alága
                    • Lesbalaš párat geat leat náitosis dahje
                    ovttasorrut náittossullasaš dilis ožžot
                    vuoigatvuođa árvvoštallojuvvot oažžut
                    veahkkesahkkehusa seamma láhkai go heterofiila
                    párat ge árvvoštallojuvvojit.
                    • Fuolahannákca dat mearrida.
                    • Ii galgga leat mii ge erohusaid lesbalaš ja
                    heterofiila páraid iešmávssu sturrodagas ja
                    sahkanangeahččalemiid logus, ii ge sin vuoruheamis
                    divššu dáfus. 
                    • Buot párat geat ohcet veahkkesahkkehusa, galget
                    árvvoštallojuvvot ja vuoruhuvvot seamma eavttuid
                    vuođul.
                    • Vástida máŋgga eará riikka mearrádusaide (earret
                    eará Ruoŧa, Suoma, Danmárkku, Stuorrabritánnia
                    mearrádusaide).</p>
    <p type="text"><em type="italic">Váhnenvuohta – evttohus rievdadit
                    mánáidlága</em>
                    • Ulbmil: Sihkkarastit lesbalaš
                    náittosbeallalaččaid dahje ovttasorruid dakkár
                    mánnái gii riegáda veahkkesahkkehusain, guokte
                    juridihkalaš váhnema riegádeami rájes jo. Dál
                    fertejit dát mánát adopterejuvvot mánnabeallin, ja
                    dat lea áddjás ášši ja eiseválddit sáhttet ášši
                    mearridit aivve árvvoštallanáššin. 
                    • Ovttadássásašvuohta daiguin mánáiguin geaid
                    heterofiila váhnemat leat riegádahttán.
                    • Mánnái áddojuvvojit oadjebas juridihkalaš rámmat
                    jo riegádeami rájes. Dat mielddisbuktá earret eará
                    ahte mánná oažžu árbenvuoigatvuođa ja eatni
                    náittosguoibmi/ovttasorru oažžu
                    váhnenovddasvástádusa ja fuolahangeatnegasvuođa
                    máná hárrái.
                    • Evttohuvvo gohčodit dan eatni guhte ii riegádahte
                    máná, mieleadnin. 
                    • Mieleadnivuohta gáibida ollašuhttojuvvot guokte
                    eavttu:
                    • Náittosguoibmi/ovttasorru ferte leat ovddalgihtii
                    čálalaččat miehtan veahkkesahkkehussii.
                    (Dát lea eaktun oažžut veahkkesahkkehusa Norggas
                    odne ja dat eaktu doalahuvvo.)
                    • Veahkkesahkkehus ferte leat čađahuvvon
                    dohkkehuvvon dearvvašvuođalágádusas Norggas dahje
                    olgoriikkas. Láhka ii guoskka dáhpáhusaide main
                    nisu lea ožžon inseminašuvnna
                    dearvvašvuođalágádusas dearvvašvuođaeiseválddiid
                    dárkkisteami olggobealde. Dát galgá caggat
                    nissoniid geavaheames váraleabbo inseminašuvnna
                    (ovdamearkka dihtii oastimis dakkár donorasiepmana
                    neahtas mii ii leat dárkkistuvvon).
                    • Mieleadnivuohta galgá mearriduvvot seamma láhkai
                    go áhččivuohta mearriduvvo mánáidlága vuođul odne,
                    dat mearkkaša:
                    – Automáhtalaččat jus guoimmi guovttos leaba
                    náitalan.
                    – Mieđihemiin jus guoimmi guovttos leaba
                    ovttasorrut.
                    • Galgá leat vejolaš mearridit mieleadnivuođa dušše
                    dalle go mánná lea sahkkehuvvon donorasiepmana
                    vehkiin. Eará dáhpáhusain ii sáhte son guhte lea
                    etniin náitalan dahje lea su ovttasorru šaddat
                    mieleadnin mánáidlága vuođul. Dat livččii meddo
                    ollu vuostá biologalaš prinsihpa, dannego álot lea
                    dat vejolaš ahte áhčči dagašii dan iežas
                    áhččivuohtan. Son guhte lea náitalan etniin, sáhttá
                    dain dáhpáhusain, go lea vejolaš áhčči doppe dahje
                    go inseminašuvdna lea čađahuvvon dakkár báikkis
                    maid dearvvašvuođalágádus ii sáhte dárkkistit,
                    šaddat váhnemin dušše vejolaš
                    mánnabealleadopšuvnnain.</p>
  </body>
</document>
