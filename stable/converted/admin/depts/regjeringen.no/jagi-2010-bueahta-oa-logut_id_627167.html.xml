<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Jagi 2010 bušeahta ođđa logut - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>803</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fin/Preassaguovdda/pressemeldinger/2010/Jagi-2010-bueahta-oa-logut.html?id=627167</origFileName>
    <parallel_text location="nye-budsjettall-for-2010.html_id=627167" xml:lang="nob"/>
    <parallel_text location="nye-budsjettal-for-2010.html_id=627167" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 03.12.2010</p>
    <p type="text" xml:lang="kal">Nr.:  71/2010</p>
    <section>
      <p type="title">Jagi 2010 bušeahta ođđa logut</p>
    </section>
    <p type="text">
      <em type="italic">Finánsadepartemeanta lea odne buktán
                    ovdan proposišuvnna jagi 2010 stáhtabušeahta ođđa
                    sáldema birra. Proposišuvnnas válddahallojuvvojit
                    jagi miehtá mearriduvvon ja evttohuvvon
                    nuppástuhttimat stáhtabušehttii ja vearuid ja
                    divadiid meroštallojuvvon nuppástuhttimat.
                    Struktuvrralaš, oljorehketdoalu maŋŋásaš vuollebáza
                    jagi 2010 meroštallojuvvo dál 119,6 miljárdda
                    ruvdnun, mii lea 5,2 miljárdda ruvnnu unnit go
                    meroštallan lei Jagi 2011 nationálabušehttii.
                    Seammás lea oljorehketdoalu maŋŋásaš vuollebáza
                    njeidojuvvon eanebuš go 12 miljárdda ruvnnuin,
                    109,4 miljárdda ruvdnun.</em>
    </p>
    <p type="text">Diimmá čavčča mearridii Stuorradiggi jahkái 2010
                    dakkár bušeahta masa oljoboađut galge geavahuvvot,
                    mihtiduvvon struktuvrralaš, oljorehketdoalu
                    maŋŋásaš bušeahttavuollebáhcagiin, mii lei 148,5
                    miljárdda ruvnnu. Mihtiduvvon struktuvrralaš
                    vuollebáhcaga nuppástuvvamis nannánekonomiija
                    árvobuvttadeami oassin, mielddisbuvttii evttohuvvon
                    bušeahtta viidáneaddji jearroduvdosa mii
                    meroštallojuvvui 0,6 proseantan. Gaska
                    4-proseantadássái meroštallojuvvui leat 45
                    miljárdda ruvnnu vuolibužžan.</p>
    <p type="text">Nuppástusat Jagi 2010 reviderejuvvon
                    nationálabušeahta oktavuođas geahpedii
                    struktuvrralaš, oljorehketdoalu maŋŋásaš
                    meroštallama 17 miljárdda ruvnnuin, 131,5 miljárdda
                    ruvdnun. Struktuvrralaš vearuid meroštallan
                    lassánii 10 miljárdda ruvnnuin, eanaš dan geažil go
                    sisamáksojuvvon vearut ja divadat ledje eanet go
                    vurdojuvvon  jagi 2009 ja jagi 2010 álgui.
                    Sisaboađuid meroštallan earret vearro- ja
                    divatsisaboađuid lassánedje 4 miljárdda ruvnnuin,
                    eanaš lassánan vuoitoboađuid geažil. Dan lassin
                    vuoliduvvojedje golut 3 miljárdda ruvnnuin.</p>
    <p type="text">Jagi 2011 nationálabušeahtas vuoliduvvui
                    struktuvrralaš, oljorehketdoalu maŋŋásaš
                    vuollebáhcaga meroštallan  vel 6,7 miljárdda
                    ruvnnuin, 124,8 miljárdda ruvdnun. Dás dahke
                    struktuvrralaš vearut sullii 3 miljárdda ruvnnu,
                    erenoamážit dat mat čatnasedje fitnodagaid
                    lasseovdaruđaid alla sisamáksimiidda miessemánus.
                    Dan lassin vuoliduvvojedje golut 3,7 miljárdda
                    ruvnnuin, eanaš álbmotodjui guoski vuolit goluid
                    geažil.</p>
    <p type="text">Nuppástusat ođđasit sáldejuvvon bušeahta
                    oktavuođas dagahit vel eanet njiedjama
                    struktuvrralaš, oljorehketdoalu maŋŋásaš
                    vuollebáhcaga meroštallamii mii lea 5,2 miljárdda
                    ruvnnu. Struktuvrralaš vearuid meroštallan lea
                    lassánan 5,4 miljárdda ruvnnuin. Bajásmuddema ferte
                    geahččat dienasjagi 2009 vearrorehketdoalu ektui
                    maid vearroeiseválddit almmuhedje golggotmánu 20.
                    beaivvi. Maŋŋegeatnegas vearromáksiid livnnet
                    čájeha ahte jagi 2009 vearut fitnodagain ja eará
                    maŋŋegeatnegas vearromáksiin, mat girjejuvvojit
                    jagi 2010 bušehttii, leat bisson alit dásis go dat
                    mii lei biddjojuvvon vuođđun Nationálabušehttii
                    jagi 2011 várás. Nationálabušeahta duogáš loguin
                    biddjojuvvui vuođđun ahte fitnodatvearut njidjet
                    jagis 2008 jahkái 2009, ja livnnetlogut fas čájehit
                    lassáneami beroškeahttái finánsakriissas. Sullii 2
                    mrd. ruvnnu struktuvrralaš vearuid
                    bajásmeroštallamis sáhttá boahtit dan gaskaboddasaš
                    ortnegis mas ealáhusat sáhtte oažžut vearrogessosa
                    vuollebáhcagiid geažil, lea geavahuvvon uhcibut go
                    dat mii lei biddjojuvvon vuođđun jagi 2010
                    bušeahtas.</p>
    <p type="text">Earret lassánan struktuvrralaš vearroboađuid
                    stáhtabušeahta goluid ja muđuid boađuid nuppástusat
                    lassánahttet struktuvrralaš, oljorehketdoalu
                    maŋŋásaš  vuollebáhcaga 0,2 miljárdda
                    ruvnnuin. Stáhta jagi 2010 vuoitosisaboađuid
                    meroštallan evttohuvvo vuoliduvvot 4,2 miljárdda
                    ruvnnuin meroštallama ektui mii lei Jagi 2011
                    nationálabušeahtas. Dát guoská dan máksojuvvon jagi
                    2010 vuoittu máhcaheapmái mii bođii Statkraftas.
                    Jus olmmoš rehkenastá mielde 9,8 miljárdda
                    ruvdnosaš evttohuvvon kapitálalassáneami, de
                    mearkkaša dat ahte fitnodaga ieškapitála sáhttá
                    lasihuvvot 14 miljárdda ruvnnuin. Nuppástusat
                    muđuid váikkuhit dasa ahte struktuvrralaš,
                    oljorehketdoalu maŋŋásaš vuollebáza jagi 2010
                    geahppána 4,0 miljárdda ruvnnuin go buohtastahttá
                    meroštallamiin mii lea Jagi 2011
                    nationálabušeahtas. Evttohus lasihit gielddaid
                    rápmajuolludusa ovttain miljárdda ruvnnuin jagi
                    2010 vai gielddat sáhttet fuolahit  boarrásiid
                    gelbboleappot, lea dalle rehkenastojuvvon
                    mielde.</p>
    <p type="text">Struktuvrralaš, oljorehketdoalu maŋŋásaš
                    vuollebáza jagi 2010 sáhttá dan maŋŋá
                    meroštallojuvvot 119,6 miljárdda ruvdnun.
                    Oljoruđaid meroštallojuvvon geavaheapmi jagi 2010
                    lea sullii 14 miljárdda ruvnnu eambbo go
                    vurdojuvvon reálavuoitu dan kapitálas mii lei
                    Stáhta penšuvdnafoanddas olgoriikkas jagi álggus.
                    Mihtiduvvon nannánkapitála árvoháhkama oassin
                    meroštallojuvvo struktuvrralaš, oljorehketdoalu
                    maŋŋásaš vuollebáza lassánit 0,4 proseanttain jagis
                    2009 jahkái 2010.</p>
    <p type="text">Maŋŋágo Stuorradiggi mearridii bušeahta diimmá
                    čavčča, de lea oljorehketdoalu maŋŋásaš
                    vuollebáhcaga meroštallan stáhtabušeahtas unnon
                    44,4 miljárdda ruvnnuin. Dat lea unnon eanaš
                    dannego sisaboađuid meroštallan lea lassánan 32
                    miljárdda ruvnnuin, eanaš alit vearro- ja
                    divatsisaboađuid geažil nannánekonomiijas, seammás
                    go goluid logut leat vuoliduvvon 12,5 miljárdda
                    ruvnnuin. Oljorehketdoalu maŋŋásaš vuollebáza
                    meroštallojuvvo dál 109,4 miljárdda ruvdnun. Dát
                    vuollebáza gokčojuvvo seammasturrosaš ruhtasupmiin
                    Stáhta penšuvdnafoanddas olgoriikkas.</p>
    <p type="text">Netto ruhtaboahtin petroleadoaimmain stáhtii
                    jagi 2010 leat meroštallojuvvon lassánit 51,4
                    miljárdda ruvnnuin, 220,4 miljárdda ruvnnu rájes
                    sáldejuvvon bušeahtas 271,7 miljárdda ruvnno
                    rádjai. Ruhtaboahtin meroštallojuvvo lassánit eanaš
                    dannego petroleahattit jagi 2010 dál leat alibut go
                    dat mat biddjojuvvojedje vuođđun sáldejuvvon
                    bušehttii.</p>
    <p type="text">Duohta, vuollálas gollolassáneapmi jagi 2010
                    stáhtabušeahtas meroštallojuvvo dál 1½ proseantan
                    mihtiduvvon jagi 2009 rehketdoalu ektui. Nominála,
                    vuollálas gollolassáneapmi lea 4,8 proseantta. Jagi
                    2010 nationálabušeahtas, mii ovddiduvvui čakčat
                    2009, meroštallojuvvui duohta, vuollálas
                    gollolassáneapmi  1ž proseantan.</p>
    <p type="text">Proposišuvnnas mas evttohuvvo jagi 2010
                    stáhtabušeahta ođđa sálden, árvaluvvojit maiddái
                    láhkanuppástuhttimat mat čatnasit Stáhta
                    petroleadáhkádusfoandda heaittiheapmái, mii
                    dieđihuvvui Jagi 2011 nationálabušeahtas.</p>
    <p type="text">Eambbo ollisteaddji dieđut leat gávdnamis dás:
                    
                    Prop. 47 LS (2010-2011) .</p>
  </body>
</document>
