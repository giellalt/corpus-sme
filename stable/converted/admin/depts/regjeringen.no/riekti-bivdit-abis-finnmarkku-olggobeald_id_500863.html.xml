<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Riekti bivdit ábis Finnmárkku olggobealde  - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>352</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fkd/Preassaguovdda/Preassadieahusat/2008/Riekti-bivdit-abis-Finnmarkku-olggobeald.html?id=500863</origFileName>
    <parallel_text location="retten-til-fiske-i-havet-utenfor-finnmar.html_id=500863" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 18.02.2008 </p>
    <p type="text" xml:lang="kal">Nr.: 13/2008 </p>
    <section>
      <p type="title">Riekti bivdit ábis Finnmárkku olggobealde</p>
    </section>
    <section>
      <p type="title">NÁČ 2008: 5 Finnmárkku
                    Riddoguolástanlávdegoddi evttohus</p>
    </section>
    <p type="text"><em type="italic">- Dehálaš bargu lea dál loahpahuvvon.
                    Lean vissis dasa ahte árvalus mielddisbuktá máhtu
                    ja konstruktiivvalaš digaštallama, dajai guolástus-
                    ja riddoministtar.</em>  </p>
    <p type="text">Lávdegotti jođiheaddji Carsten Smith geigii
                    álbmotčoahkkimis Deatnodagas guolástusministarii
                    lávdegotti evttohusa NÁČ 2008:5  - Riekti
                    guolástit ábis Finnmárkku olggobealde. </p>
    <p type="text">– Proseassa ovddasguvlui lea maiddái dehálaš.
                    Árvalus farggamusat sáddejuvvo viiddis
                    gulaskuddamii. Buohkat geaidda guoská ja buot
                    berošteaddjit galget dál váikkuhit dasa ahte oažžut
                    konstruktiivvalaš ja buori digaštallama gažaldagain
                    maid lávdegoddi ságaškuššá, jotkkii guolástus- ja
                    riddoministtar. </p>
    <p type="text">Stáhtaráđđi nammadii Finnmárkku
                    Riddoguolástanlávdegoddi stáhtaráđis geassemánu
                    30.b. 2006:as ja lea čuovvoleapmi Stuoradikki
                    ávžžuhusas guorahallat sámiid ja earáid rivttiid
                    guolástit ábis Finnmárkku olggobealde. Lávdegotti
                    mandáhtas deattuhuvvo, ahte lávdegoddi,
                    prinsihpalaš vuođul, galgá guorahallat
                    mearraguollebivddu vuoigatvuođadili riddolagas
                    mearas ja vuonain Finnmárkku rittus. Lávdegoddi
                    galgá ovdanbuktit historjjálaš geahčadeami ja
                    čielggadeami dakkár guolásteamis, ja digaštallat
                    dehálaš álbmotrievttálaš gálduid, norgga rievtti,
                    ovdalaš guorahallamiid, riektegeavahusaid,
                    vieruiduvvan vuoigatvuođaid jnv.  </p>
    <p type="text">Lávdegotti lea sihtan ovddidit evttohusaid
                    vejolaš láhkarievdadusaide ja eará doaibmabijuide
                    mat lávdegotti mielas leat dárbbašlaččat dahje
                    ulbmillaččat. </p>
    <p type="text">Lávdegotti evttohus – NÁČ 2008:5 Riekti
                    guolástit ábis Finnmárkku olggobealde galgá
                    sáddejuvvot gulaskuddamii, ovdal go ráđđehus
                    árvvoštallá evttohusaid maid
                    riddoguolástuslávdegoddi lea ovddidan. </p>
    <p type="text">
      <em type="italic">NÁČ 2008: 5 Finnmárkku
                    Riddoguolástanlávdegotti čielggadeami
                    váldosárgosat(PDF-format)</em>
    </p>
    <p type="text"><em type="italic">Gulahallanolmmoš, Dutkan- ja
                    ođđahutkanossodat</em> : seniorráđđeaddi
                    Richard L. Pedersen, telefovdna:22 24 64 96.</p>
  </body>
</document>
