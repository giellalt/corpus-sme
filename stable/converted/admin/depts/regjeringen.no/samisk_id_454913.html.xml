<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Smávvamánnáváhnemiid vuoigatvuođat - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>8337</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/bld/Dokumeanttat/Bagadusat-ja-gihppagat/2007/SAMISK.html?id=454913</origFileName>
    <parallel_text location="smabarnsforeldres-rettigheter.html_id=454913" xml:lang="nob"/>
    <parallel_text location="rettar-for-smabarnsforeldre.html_id=454913" xml:lang="nno"/>
    <parallel_text location="the-rights-of-parents-of-small-children.html_id=454913" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="smj">Bagadusat ja gihppagat , 04.05.2007 </p>
    <section>
      <p type="title">Smávvamánnáváhnemiid vuoigatvuođat</p>
    </section>
    <section>
      <p type="title">2007</p>
    </section>
    <section>
      <p type="title">Ovdasátni</p>
    </section>
    <p type="text">Dát gihpa gieđahallá lágas
                    nannejuvvon vuoigatvuođaid áhpehisvuođa,
                    riegádahttima ja adopšuvnna oktavuođas ja dalle go
                    mánát leat smávvát.    Leat
                    čielggaduvvon doarjjaortnegat sidjiide geat leat
                    ruovttubargit, fidnoaktiivvalaččat, bargguheamet,
                    skuvlaoahppit ja studeanttat geain lea loatna
                    Stáhta loatnakássas, ja sidjiide geat leat
                    vearjogeatnegas bálvalusas. Jus fuolaha buohcci ja
                    doaimmashehttejuvvon mánáid, de leat erenoamáš
                    vuoigatvuođat mat namuhuvvojit
                    maŋŋelis. </p>
    <p type="text">Addojuvvo maiddái oanehis
                    diehtojuohkin dearvvašvuođa- ja sosiálabálvalusaid
                    birra mánáide ja váhnemiidda, ja pedagogalaš
                    fálaldagaid birra smávvamánáide. Fálaldagat dáin
                    surggiin sáhttet gal rievddadit suohkanis
                    suohkanii. </p>
    <p type="text">Gihpa čujuha áigeguovdilis
                    láhkamearrádusaide, ja lágat leat listun
                    loahpageahčen gihppaga. Gihpa lea ođasmahttojuvvon
                    ođđajagemánus 2007. NAV ráhkada gihppagiid olu dain
                    surggiin maid dát gihpa gieđahallá. Báikkálaš NAV
                    gaskkusta gihppagiid. </p>
    <p type="text">Eambbo dieđuid ja diehtojuohkima
                    vejolaš rievdademiid birra oažžu báikkálaš
                    NAV-kantuvrras, Bargobearráigeahču kantuvrras dahje
                    interneahtas: </p>
    <p type="text">•
                    Bargobearráigeahčču:
                    www.arbeidstilsynet.no </p>
    <p type="text" xml:lang="smj">•
                    Mánáid- ja dásseárvodepartementa: </p>
    <p type="text" xml:lang="nno">www.bld.dep.no </p>
    <p type="text" xml:lang="eng">• Suodjalusdepartementa:
                    www.fd.dep.no </p>
    <p type="text" xml:lang="isl">• NAV:
                    www.nav.no </p>
    <p type="text">• Vearrodirektoráhta:
                    www.skatteetaten.no </p>
    <p type="text">• Dearvvašvuođa- ja
                    fuolahusdepartementa: </p>
    <p type="text" xml:lang="ger">www.hod.dep.no </p>
    <p type="text">• Stáhta loatnakássa
                    : </p>
    <p type="text" xml:lang="sma">www.lanekassen.no </p>
    <p type="text">Gihppaga lea Mánáid- ja
                    dásseárvodepartementa almmuhan. </p>
    <p type="text">Almmolaš kantuvrrat sáhttet
                    diŋgot gihppaga dáppe; </p>
    <p type="text" xml:lang="ger">Departementenes
                    servicesenter </p>
    <p type="text" xml:lang="nob">Kopi- og
                    distribusjonsservice </p>
    <p type="text" xml:lang="nob">www.publikasjoner.dep.no </p>
    <p type="text" xml:lang="nob">E-poasta:
                    publikasjonsbestilling.dep.no </p>
    <p type="text" xml:lang="nob">Telefáksa: 22 24 27
                    86 </p>
    <p type="text">Muital almmuhuskoda Q-0867
                    B </p>
    <p type="text" xml:lang="kal">Sisdoallu </p>
    <p type="text"><em type="italic">Ovdas átni </em>  </p>
    <p type="text"><em type="italic">Vuoigatvuođat ja doarjagat
                    áhpehemiide</em>  </p>
    <p type="text"><em type="italic">Eretcealkinsuodjaleapmi</em>   </p>
    <p type="text"><em type="italic">Gielddus vealahit
                    áhpehemiid ja olbmuid geain lea
                    virgelohpi</em>   </p>
    <p type="text"><em type="italic">Riekti oažžut friddja
                    barggus riegádahttima ja adopšuvnna
                    oktavuođas</em>   </p>
    <p type="text"><em type="italic">Váhnenruđat riegádahttima
                    ja adopšuvnna
                    oktavuođas</em>   </p>
    <p type="text">Dinet vuoigatvuođa
                    váhnenruđaide   </p>
    <p type="text">Movt rehkenastojuvvojit
                    váhnenruđat   </p>
    <p type="text">Váhnenruhtaáidogat   </p>
    <p type="text">Juohkit doarjjaáigodaga eatni ja
                    áhči gaskka   </p>
    <p type="text">Áhččeearri   </p>
    <p type="text">Maŋidit
                    váhnenruhtaáigodaga   </p>
    <p type="text">Graderejuvvon
                    váhnenruhtageavaheapmi   </p>
    <p type="text">Vuoigatvuohta váhnenruđaide jus
                    riegádahttá jápmamáná dahje jus mánná jápmá
                    doarjjaáigodagas   </p>
    <p type="text">Gearddelunddotdoarjja
                    riegádahttima ja adpošuvnna
                    oktavuođas   </p>
    <p type="text">Ruovttus
                    riegádahttin   </p>
    <p type="text">Doarjja váhnemiidda geat
                    adopterejit máná
                    olgoriikkas   </p>
    <p type="text"><em type="italic">Vuoigatvuohta unniduvvon
                    ja fleksiibelis
                    bargoáigái</em>   </p>
    <p type="text">Geas lea vuoigatvuohta
                    unniduvvon
                    bargoáigái   </p>
    <p type="text">Beassan badjeláiggebarggus ja
                    lassibarggus lea nannejuvvon bargobiraslágas § 10-6
                    (10)   </p>
    <p type="text"><em type="italic">Ekonomalaš
                    doarjjaortnegat</em>   </p>
    <p type="text" xml:lang="smj">Mánáidoadju   </p>
    <p type="text">Reaidaruhta   </p>
    <p type="text">Vearronjuolggadusaid
                    mánnábearrašiidda   </p>
    <p type="text">Penšuvdnačuoggát olbmuide geat
                    fuolahit smávva
                    mánáid   </p>
    <p type="text"><em type="italic">Doarjjaortnet aktoeadnái
                    dahje
                    aktoáhččái</em>   </p>
    <p type="text" xml:lang="smj">Mánnádoarjja   </p>
    <p type="text">Doarjjaovdamáksu   </p>
    <p type="text"><em type="italic">Vuoigatvuođat máná ja
                    mánnageahčči buozanvuođa
                    oktavuođas</em>   </p>
    <p type="text">Vuoigatvuohta oažžut friddja
                    barggus   </p>
    <p type="text">Doarjja mánáide geain lea
                    bistevaš
                    buozanvuohta   </p>
    <p type="text">Mánát
                    buohcciviesus   </p>
    <p type="text"><em type="italic">Loatnakássa ortnegat
                    smávvamánnáváhnemiidda</em>   </p>
    <p type="text"><em type="italic">Vearjogeatnagasat geain
                    lea
                    fuolahanovddasvástádus</em>   </p>
    <p type="text"><em type="italic">Pedagogalaš fálaldagat
                    ovdaskuvlamánáide ja
                    mánnageahčči/praktikántadoaibma</em>   </p>
    <p type="text" xml:lang="smj">Mánáidgárddit   </p>
    <p type="text">Rabas
                    mánáidgárdi   </p>
    <p type="text">Erenoamášpedagogalaš
                    veahkki   </p>
    <p type="text" xml:lang="smj">Mánnageahččit ja
                    praktikánttat   </p>
    <p type="text"><em type="italic">Dearvvašvuođa- ja
                    sosiálabálvalusat</em>   </p>
    <p type="text">Dearvvašvuođastašuvnnat   </p>
    <p type="text" xml:lang="smj">Bargoveahkkeortnet ja
                    doarjjaolbmot   </p>
    <p type="text">Fuolahanbálká   </p>
    <p type="text">Ruovttubálvalusat   </p>
    <p type="text">Bearašsuodjaleapmi   </p>
    <p type="text" xml:lang="smj">Váhnenbagadallan   </p>
    <p type="text"><em type="italic">Áigeguovdilis
                    lágat</em>   </p>
    <section>
      <p type="title">Vuoigatvuođat ja doarjagat
                    áhpehemiide</p>
    </section>
    <p type="text">
      <em type="italic">Áhpehisvuođaiskkadeapmi </em>
    </p>
    <p type="text">Áhpehis bargis lea vuoigatvuohta
                    oažžut friddja barggus bálkkáin
                    áhpehisvuođaiskkadeami oktavuođas, jus govttolaččat
                    ii sáhte dákkár iskkadeami čađahit olggobealde
                    bargoáiggi.    </p>
    <p type="text">
      <em type="italic">Buozanvuohta áhpehisvuođa
                    vuolde </em>
    </p>
    <p type="text">Jus eadni šaddá jávkat barggus
                    danne go lea buohcci áhpehisvuođa vuolde, de
                    rehkenastojuvvo dát dábálaš buohcanjávkamin. Jávkan
                    ii galgga rehkenastojuvvot oassin
                    váhnenruhtaáigodagas. Maŋemus golbma vahkku ovdal
                    riegádahttima galget váhnenruđat boahtit
                    buohcanruđaid sadjái. </p>
    <p type="text">
      <em type="italic">Goluid
                    gokčan </em>
    </p>
    <p type="text">Álbmotoadju gokčá dárbbašlaš
                    doavttiriskkademiid iežasoasi áhpehisvuođa
                    oktavuođas, ja ovtta iskkadeami maŋŋel go mánná lea
                    riegádan. Seamma guoská rumašlaš divššu goluide
                    nissonolbmuide geain lea spirralváttut ja
                    vázzinváttisvuođat áhpehisvuođa oktavuođas, ja
                    gitta 6 mánu maŋŋelii riegádahttima. Jus šaddá
                    orrut earasajis go ruovttus dan botta go vuordá
                    riegádahttima álgit, de gokčá oadju dábálaččat
                    borran- ja orrungoluid gitta 10 jándora dan rájes
                    go boahtá vuordinbáikái dassážii go váldojuvvo
                    vuostá riegádahttinruovttus dahje
                    buohcciviesus. </p>
    <p type="text">
      <em type="italic">Vuoigatvuohta oažžut váhnenruđaid
                    jus cuovkana </em>
    </p>
    <p type="text">Vuoigatvuohta oažžut váhnenruđaid
                    nohká jus nissonolmmoš cuovkana áhpehisvuođa 6
                    vuosttaš mánus. Cuovkaneapmi maŋŋel 6. mánu
                    rehkenastojuvvo riegádahttimin, ja eatnis lea
                    vuoigatvuohta oažžut váhnenruđaid 6 vahkku maŋŋelii
                    riegádahttima. </p>
    <p type="text">
      <em type="italic">Suodjaleapmi lossa barggu ja
                    várálaš ávdnasiid
                    vuostá </em>
    </p>
    <p type="text">Muhtun nissonolbmuin lea dakkár
                    bargu mii sáhttá šaddat lossat áhpehisvuođa
                    loahpageahčen. Ovdamearkan leat nissonolbmot geat
                    barget bassin, divššárfidnuin dahje rámbuvrriin.
                    Idjabargu maid sáhttá leat lossat
                    áhpehemiide. </p>
    <p type="text">Bargoaddis lea geatnegasvuohta nu
                    bures go praktihkalaččat lea vejolaš heivehit
                    barggu nu ahte bargonoađđi ii šatta nu stuoris
                    áhpehis nissonolbmui. Bargu galgá lágiduvvot eará
                    vugiin dahje áhpehis nissonolmmoš galgá oažžut eará
                    bargodoaimmaid. </p>
    <p type="text">Muhtun fidnuin leat erenoamáš
                    dilálašvuođat mat vahágahttet dahje sáhttet
                    vahágahttit ohki: </p>
    <p type="text">-           Fysalaš áššit nu go
                    ovdamearkka dihte bargu deaddagiin dahje
                    ioniserejeaddji
                    suonjardemiin. </p>
    <p type="text">-           Biologalaš áššit nu go
                    ovdamearkka dihte toksoplasma dahje rubellavirus
                    (ruksesboahkut) </p>
    <p type="text">-           Kemalaš áššit nu go
                    ovdamearkka dihte luvvadanávdnasat, borasdávdda
                    ovddideaddji ávdnasat, ládjometállat, eallisilba,
                    kroma dahje nihkkel, cytostatika, dihto
                    plástavuođđoávdnasat, dihto hilsko- dahje
                    divremirkkot ja vel heahki, narkosegássat dahje
                    eará gássat mat mannet
                    varrii. </p>
    <p type="text">Bargoaddis lea erenoamáš
                    geatnegasvuohta váldit vuhtii ahte áhpeheamit
                    berrejit garvit buotlágán várálaš ávdnasiid
                    bargobirrasis. Muhtun bargguid dáfus gos leat
                    erenoamáš várat gustojit sierra njuolggadusat.
                    Bargobearráigeahčču sáhttá addit dárkilit dieđuid
                    dán birra. </p>
    <p type="text">Dievdoolbmot ja nissonolbmot
                    geain leat váttisvuođat ráhkadit máná berrejit leat
                    gohcevaččat das ahte sivva sáhttá vuolgit
                    bargobirrasis. Bargoaddi lea geatnegas fuolahit
                    ahte bargobiras ii dagat sáhkkehanváttuid nisson-
                    dahje dievdobargiide. </p>
    <p type="text">
      <em type="italic">Áhpehisvuođaruđat </em>
    </p>
    <p type="text">Áhpehis nissonolbmuin geat šaddet
                    heaitit barggus várálaš bargobirrasa geažil, sáhttá
                    leat vuoigatvuohta oažžut
                    áhpehisvuođaruđaid. </p>
    <p type="text">Bargiideavttut leat ahte
                    nissonolmmoš láhkamearrádusaid bokte dahje
                    njuolggadusaid bokte lea geatnegahtton heaitit
                    barggus ja ahte bargoaddis ii leat vejolašvuohta
                    heivehit barggu dahje sirdit nissonolbmo eará
                    bargui. Áhpehis iešheanalis ealáhusdoallis dahje
                    luođobargis lea vuoigatvuohta oažžut
                    áhpehisvuođaruđaid jus su barggus leat dakkár
                    várálašvuođat mat addet áhpehis bargái vuoigatvuođa
                    oažžut áhpehisvuođaruđaid. Lea eaktu ahte
                    várálašvuođat leat duođaštuvvon ja ahte sus ii leat
                    vejolašvuohta heivehit doaimmas
                    earaládje. </p>
    <p type="text">Áhpehisvuođaruđat máksojuvvojit
                    dan áiggi rájes go nissonolmmoš lea geatnegahtton
                    heaitit barggus ja golbma vahkku ovdalii
                    riegádahttimii, dalle oažžugoahtá nissonolmmoš
                    váhnenruđaid. Áhpehisvuođaruđat rehkenastojuvvojit
                    seammaládje go
                    buohcanruđat. </p>
    <section>
      <p type="title">Eretcealkinsuodjaleapmi</p>
    </section>
    <p type="text">
      <em type="italic">Eretcealkinsuodjaleapmi lea
                    bargobiraslágas §
                    15-9. </em>
    </p>
    <p type="text">
      <em type="italic">Suodjaleapmi eretcealkima vuostá
                    áhpehisvuođa ja bargolobi
                    oktavuođas </em>
    </p>
    <p type="text">Ii oktage bargoaddi sáhte cealkit
                    eret nissonolbmo danne go lea áhpeheapme. Dát
                    guoská maiddái geahččalanáiggis. Áhpehis
                    nissonolmmoš lea suddjejuvvon eretcealkima vuostá
                    vaikko son áhpehisvuođa geažil ii sáhte ge bargat
                    dan maid muđui láve bargat. Bargoaddi mii cealká
                    eret áhpehis nissonolbmo ja bidjá eará áššiid
                    vuođđun eretcealkimii go áhpehisvuođa, ferte
                    duođaštit ahte eretcealkimii leat áššálaš
                    sivat. </p>
    <p type="text">Go bargi váldá virgelobi
                    riegádahttima dahje adopšuvnna oktavuođas, de ii
                    sáhte celkojuvvot eret jávkanáigodagas go bargoaddi
                    diehtá ahte sivva jávkamii lea virgelohpi. Jus
                    bargi celkojuvvo eret lobálaččat virgelohpeáiggis,
                    de rehkanastojuvvo eretcealkináigi olggobealde
                    virgelohpeáiggi. Jus bealli eretcealkináiggis lea
                    gollan go virgelohpi álgá, de álgá nubbi bealli
                    eretcealkináiggis maŋŋel go virgelohpeáigi lea
                    nohkan. Dát rihkkomeahttun eretcealkinsuodjaleapmi
                    riegádahttin- ja adopšuvdnavirgelobi oktavuođas
                    gusto gitta jagi. </p>
    <p type="text">Bargi mii váldá belohahkii
                    virgelobi dahje virgelobi bálkká haga guhkit áiggi
                    go dan vuosttaš jagi, ii sáhte celkojuvvot eret dan
                    geažil. Nuppeládje sáhttá dadjat ahte lea
                    suodjaleapmi eretcealkima ektui mii dahkkojuvvo
                    virgelohpejávkama geažil. Bargoaddi mii cealká eret
                    bargi mii váldá virgelobi badjel jagi, ferte
                    duođaštit ahte eretcealkimii leat áššálaš sivat.
                       </p>
    <p type="text">Bargi sáhttá ieš cealkit eret
                    virggis olles virgelohpeáiggi vuolde, dainna
                    eretcealkináigemeriin mii gusto
                    bargodoaimmas. </p>
    <p type="text">
      <em type="italic">Vuoigatvuohta máhccat seamma
                    virgái </em>
    </p>
    <p type="text">Bargis lea vuoigatvuohta máhccat
                    seamma virgái go dat mas lei ovdal virgelobi. Dát
                    guoská maiddái go oasseáiggi virgelobi áigodat
                    nohká, ja virgelobiid dáfus maid váldá lassin dan
                    virgelohpái masa lea vuoigatvuohta áhpehisvuođa,
                    riegádahttima, adopšuvnna ja biebmománáid
                    fuolahussirdima
                    oktavuođas. </p>
    <p type="text">Dát lea vuoigatvuohta mii čuovvu
                    šiehtadusa bokte bargoaddi ja bargi
                    gaskka. </p>
    <p type="text">Muhtun hárve háve sáhttá goitge
                    leat govttolaš ágga sirdit bargi geas lea leamaš
                    virgelohpi eará bargui. Dat sáhttá dahkkojuvvot
                    bargošiehtadusa vuođul, dahje jus boahtá bargoaddi
                    stivrenvuoigatvuođa vuollái. Muhto sirdin ii sáhte
                    dahkkojuvvot virgelobi
                    geažil. </p>
    <p type="text">Jus riegádahttima vuolde
                    bohciidit vigit mat dahket eadnái váttisin joatkit
                    dan barggus mas lei ovdal riegádahttima, de galgá
                    virgi vuosttažettiin heivehuvvot dan ođđa
                    dilálašvuođa mielde mii lea bohciidan. Jus šaddá
                    sirdojuvvot ođđa virgái, de galgaba eadni ja su
                    luohttámušolmmoš váldojuvvot mielde
                    ráđđádallamii. </p>
    <section>
      <p type="title">Gielddus vealahit áhpehemiid ja olbmuid
                    geain lea virgelohpi</p>
    </section>
    <p type="text">Dásseárvoláhka suddje
                    sohkabealvealaheami vuostá. Álgoálggus lea buot
                    vealaheapmi áhpehisvuođa, riegádahttima ja
                    virgelobi geažil lobiheapme dásseárvolága
                    mielde. </p>
    <p type="text">Lága mielde lea dattetge buoret
                    suodjaleapmi virgelobiid dáfus mat leat várrejuvvon
                    nuppi sohkabeallái. Dat mearkkaša ahte nissonolbmot
                    eai sáhte vealahuvvot áhpehisvuođa, riegádahttima
                    ja dan virgelobi geažil mii lea várrejuvvon
                    nissonolbmuide (3 vahkku ovdal riegádahttima ja 6
                    vahkku maŋŋel riegádahttima). Ii dievdoolmmoš ge
                    sáhte vealahuvvot dalle go váldá áhččeeari (6
                    vahkku). </p>
    <p type="text">Loahpa virgelohpeáiggis sáhttiba
                    váhnenguovttos juogadit gaskaneaskka, ja
                    vealaheapmi dáid vahkkuid ii nappo dárbbaš leat
                    vuostálaga dásseárvolágain. Vealaheapmi virgelobi
                    geažil dán áigodagas lea dattetge gielddus, earret
                    jus vealaheapmái leat áššálaš sivat (erenoamáš
                    oktavuođain). </p>
    <p type="text">Jus don oaivvildat ahte leat
                    lobihemet vealahuvvon, de sáhtát váldit oktavuođa
                    Dásseárvo- ja
                    vealahanáittardeddjiin. </p>
    <p type="text">Áittardeaddji sáhttá árvvoštallat
                    leat go don lobihemet vealahuvvon, ja sáhttá rávvet
                    movt don galggat gieđahallat ášši. Áittardeaddji
                    sáhttá buktit čálalaš cealkámuša láhkarihkkuma
                    birra. Eanas áššiin čuovvolit bealálaččat dán
                    cealkámuša. </p>
    <p type="text">Jus bealálaš ii leat
                    ovttaoaivilis áittardeaddji cealkámušain, de sáhttá
                    ášši loktejuvvot Dásseárvo- ja vealahanlávdegoddái.
                    Áittardeaddji sáhttá ies maid ovddidit ášši
                    lávdegoddái jus okta bealálaččain ii doahttal
                    áittardeaddji cealkámuša. Lávdegoddi sáhttá dahkat
                    mearrádusa áššis ja bealálaččat leat geatnegahtton
                    čuovvut mearrádusa. </p>
    <p type="text" xml:lang="smj">Lea nuvttá geavahit áittardeaddji
                    ja lávdegotti. </p>
    <p type="text">
      <em type="bold">Dihtolágán bargguid dáfus leat
                    sierra lágat ja njuolggadusat </em>
    </p>
    <p type="text" xml:lang="kal">
      <em type="bold">Lágat: </em>
    </p>
    <p type="text" xml:lang="smj">Bargobirasláhka §§ 4-5 ja
                    4-2 </p>
    <p type="text">
      <em type="bold">Njuolggadusat </em>
    </p>
    <p type="text" xml:lang="smj">-           Sáhkkehanvigit ja
                    bargobiras (diŋg.nr. 535) </p>
    <p type="text">-           Bargiid suodjaleapmi
                    váraid vuostá go bargá biologalaš faktoriiguin
                    (diŋg.nr. 550) </p>
    <p type="text">-           Suodjaleapmi kemikálaid
                    vuostá bargosajis (diŋg.nr.
                    566) </p>
    <p type="text" xml:lang="smj">
      <em type="bold">Bagadusat: </em>
    </p>
    <p type="text">-           Hálddahuslaš norpmat
                    nuoskkideami dáfus bargobirrasis (diŋg.nr.
                    361) </p>
    <p type="text">-           Luvvadanávnnasvahágiid
                    ii sáhte buoridit. Dušše garvit. (diŋg.nr.
                    470) </p>
    <p type="text">-           Áhpeheapmi barggus
                    (diŋg.nr. 475) </p>
    <p type="text" xml:lang="smj">Diehtojuohkin </p>
    <p type="text" xml:lang="smj">-           bargobiras ja
                    áhpehisvuohta (diŋg.nr.
                    474) </p>
    <p type="text">Sáhttá
                    diŋgot: </p>
    <p type="text" xml:lang="nob">Tiden Norsk Forlag
                    A/S, </p>
    <p type="text" xml:lang="nob">tlf. 23 32 76 61, fáksa 23 32 76
                    98/99, </p>
    <p type="text" xml:lang="sma">Interneahtta: </p>
    <p type="text">www.tiden.no/arbeidslivdahje
                    Bargobearráigeahčus. </p>
    <section>
      <p type="title">Riekti oažžut friddja barggus
                    riegádahttima ja adopšuvnna
                    oktavuođas</p>
    </section>
    <p type="text">Riegádahttima ja adopšuvnna
                    oktavuođas lea váhnemiin riekti oažžut friddja
                    barggus bargobiraslága njuolggadusaid mielde.
                    Riekti oažžut friddja barggus lea buohtalas ja
                    viiddiduvvon daid njuolggadusaid ektui mat leat
                    álbmotoadjolága 14. kap. váhnenruđaid birra, mat
                    regulerejit rievtti oažžut bálkká virgelobi
                    oktavuođas. Buoret vuoigatvuođat sáhttet čuovvut
                    kollektiiva šiehtadusaid bokte mat guoskkahit
                    bargi. </p>
    <p type="text">
      <em type="italic">Váhnenvirgelohpi máná vuosttaš
                    eallinjagis </em>
    </p>
    <p type="text">Váhnemiin lea oktiibuot
                    vuoigatvuohta oažžut váhnenvirgelobi gitta
                    guoktenuppelohkái mánu dahje nu guhká go
                    váhnenruhta máksojuvvo álbmotoaju bokte. Ovdal
                    riegádahttima lea eatnis vuoigatvuohta oažžut
                    guoktenuppelohkái vahkku áhpehisvuođavirgelobi.
                    Maŋŋel riegádahttima galgá sus leat
                    riegádahttinvirgelohpi vuosttaš guhtta vahkku.
                    Maŋŋel dán sáhttiba váhnenguovttos juogadit
                    virgelobi. Váhnemat sáhttiba oktanis váldit
                    virgelobi, muhto dás sáhttet leat váikkuhusat dasa
                    mii guoská vuoigatvuhtii oažžut
                    váhnenruđaid. </p>
    <p type="text">
      <em type="italic">Dieđiheapmi
                    bargoaddái </em>
    </p>
    <p type="text">Dieđiheapmi bargoaddái lea
                    nannejuvvon bargobiraslágas
                    §12-7. </p>
    <p type="text">Váldonjuolggadus lea ahte
                    bargoaddi galgá oažžut dieđu dakkaviđe go bargi
                    diehtá ahte son boahtá ávkkástallat
                    vuoidatvuođaiguin riegádahttima dahje adopšuvnna
                    oktavuođas. Riegádahttima, ja erenoamážit
                    adopšuvnna oktavuođas, lea váttis diehtit juste
                    goas dat dáhpáhuvvá dahje goas
                    fuolahanovddasvástádus sirdojuvvo
                    sutnje. </p>
    <p type="text">-           Áhčis lea vuoigatvuohta
                    guovtti vahkku fuolahanvirgelohpái riegádahttima
                    oktavuođas. </p>
    <p type="text">-           Ovdal riegádahttima lea
                    eatnis vuoigatvuohta oažžut guoktenuppelohkái
                    vahkku
                    áhpehisvuođavirgelobi. </p>
    <p type="text">-           Maŋŋel riegádahttima
                    galgá sus leat riegádahttinvirgelohpi vuosttaš
                    guhtta vahkku. </p>
    <p type="text">-           Váhnemiin lea maiddái
                    vuoigatvuohta oažžut váhnenvirgelobi máná vuosttaš
                    eallinjagis dahje nu guhká go váhnenruhta
                    máksojuvvo álbmotoaju
                    bokte. </p>
    <p type="text">-           Dasa lassin lea goappáge
                    váhnemis vuoigatvuohta oažžut virgelobi bálkká haga
                    gitta jagi guđege máná
                    nammii. </p>
    <p type="text">-           Eatnis lea vuoigatvuohta
                    oažžut friddja njamahit
                    máná. </p>
    <p type="text">Jus váldá virgelobi 2 vahkku
                    dahje eambbo ovdal go mánná riegáda, dahje 6
                    vuosttaš vahkku maŋŋel riegádahttima, de galgá
                    dieđihit 1 vahkku ovdal. Jus váldá virgelobi 12
                    vahkku dahje eambbo máná vuosttaš eallinjagis, de
                    galgá dieđihit unnimusat 4 vahkku
                    ovdal. </p>
    <p type="text">Jus geavaha vuoigatvuođa váldit
                    virgelobi bálkká haga maŋŋelii dan virgelobi mii
                    lea máná vuosttaš eallinjagis, de galgá dieđihit
                    unnimusat 12 vahkku ovdal. </p>
    <p type="text">Jus áigemearit eai dollojuvvo, de
                    ii dagat dat ahte bargi šaddá maŋidit virgelobi jus
                    dat leažžá dárbbašlaš dakkár diliid geažil maid
                    bargi ii leat dovdan ovdal go áigemearri dievai.
                    Dieđu addá nu jođánit go lea
                    vejolaš. </p>
    <section>
      <p type="title">Váhnenruđat riegádahttima ja adopšuvnna
                    oktavuođas</p>
    </section>
    <p type="text">
      <em type="italic">Vuoigatvuohta váhnenruđaide lea
                    nannejuvvon álbmotoadjolágas 14.
                    kapihttalis. </em>
    </p>
    <p type="text">Váhnenruđat máksojuvvojit máná
                    eadnái ja áhččái riegádahttima oktavuođas dahje go
                    adoptere máná mii lea vuollel 15
                    jagi. </p>
    <p type="text">Go adoptere náittosguoimmi máná,
                    de dábálaččat ii leat vuoigatvuohta oažžut
                    váhnenruđaid. Adoptiivaváhnen sáhttá almmotge
                    oažžut vuoigatvuođa váhnenruđaide jus
                    biebmománná-adopšuvdna čađahuvvo nu árrat ahte
                    doarjjaáigodat riegádahttima oktavuođas lea ain
                    gustome.    </p>
    <p type="text">Olbmot geat váldet badjalasaset
                    ovddasvástádusa mánáide vuollel 15 jagi go
                    váhnenovddasvástádus sirdojuvvo mánáidlága vuođul,
                    sáhttet dihto eavttuid vuođul oažžut vuoigatvuođa
                    váhnenruđaide adopšuvnna
                    oktavuođas. </p>
    <p type="text">Gáibádus váhnenruđaid dáfus ovddiduvvo skovi
                    bokte maid oažžu NAV báikkálaš kantuvrras dahje NAV
                    neahttasiidduin:www.nav.no. Dát
                    guoská vaikko bargoaddi máksá bálkká virgelobi
                    oktavuođas. </p>
    <section>
      <p type="title">Dinet vuoigatvuođa
                    váhnenruđaide</p>
    </section>
    <p type="text">Vuoigatvuođa oažžut váhnenruđaid
                    dine go lea aktiivvalaš bargoeallimis. Sihke eadni
                    ja áhčči sáhttiba dinet vuoigatvuođa oažžut
                    váhnenruđaid go leaba aktiiivvalaččat bargoeallimis
                    mas lea penšuvdnaávkkálaš dienas unnimusat guhtta
                    mánu maŋemus logi mánus ovdal go geavahišgoahtá
                    váhnenruhtavuoigatvuođa. </p>
    <p type="text">Bargoáigi eará EEO/EO-riikkas
                    sáhttá ovttastahttojuvvut bargodoaimmain maid
                    čađaha Norggas maŋŋel. </p>
    <p type="text">Áigodagat go oažžu buohcanruđaid,
                    doarjaga máná buozanvuođa oktavuođas, váhnenruđaid,
                    áhpehisvuođaruđaid dahje beaiveruđaid
                    bargguhisvuođa oktavuođas, adnojuvvojit seamma
                    árvvus go aktiivvalaš bargoeallin. Seamma árvvus go
                    aktiivvalaš bargoeallin leat maiddái áigodagat go
                    oažžu bálkká bargoaddis viidáset- ja lassioahpu
                    oktavuođas, go oažžu vuordinbálkká, luohpanbálkká
                    ja maŋŋilmávssu bargoaddis, ja áigodagat go lea
                    militeara- dahje siviiilabálvalusas dahje
                    geatnegahtton
                    siviilasuodjalusbálvalusas. </p>
    <p type="text">Penšuvdnaávkkálaš dienas
                    dinenáigodagas ferte vástidit unnimusat beali
                    álbmotoaju jahkásaš vuođđosupmis. (Dat mearkkaša
                    31 446 jagis 2006). </p>
    <section>
      <p type="title">Movt rehkenastojuvvojit
                    váhnenruđat</p>
    </section>
    <p type="text">Váhnenruđat rehkenastojuvvojit
                    dan váhnema dietnasa mielde geas lea virgelohpi.
                    Bargiid váhnenruđat dahket 100 proseantta
                    dietnasis. Dattetge ii addojuvvo váhnenruhta
                    dietnasis mii jahkásaččat dahká eambbo go 6G
                    (377 352 kr, 2006). Bargis geas lea stuorát
                    bálká go 6G, sáhttá dattetge leat vuoigatvuohta
                    oažžut olles bálkká jus lea šiehtadus
                    bargoaddiin. </p>
    <p type="text">Váhnenruđat rehkenastojuvvojit
                    dábálaččat seammaládje go buohcanruđat. Lea
                    dábálaččat bargi dienas maŋemus 4 vahkku go lei
                    barggus mii biddjo vuođđun. Dás sáhttá dattetge
                    spiehkastit jus dienas spiehkasta eambbo go 25
                    proseanta dábálaš
                    jahkedietnasis. </p>
    <p type="text">Nissonolbmot geat molsot
                    beaiveruđain bargguhisvuođa oktavuođas
                    váhnenruđaide, galget oažžut váhnenruđaid dan
                    dietnasa mielde mii lea leamaš maŋemus guhtta mánu
                    dienasáigodagas, jus dát addá stuorát
                    vuođu. </p>
    <p type="text">
      <em type="italic">Iešheanalis
                    ealáhusdoallit </em>
    </p>
    <p type="text">Iešheanalis ealáhusdolliin lea
                    vuoigatvuotha oažžut váhnenruđaid gitta 65
                    proseantta dietnasis, muhto sáhttet maiddái oažžut
                    100 proseantta gokčojuvvot jus vuolláičállet
                    eaktodáhtolaš lassidáhkádusa
                    (buohtanruhtadáhkádusa). Dáhkádus ferte leat
                    vuolláičállojuvvon maŋemusat 10 mánu ovdal
                    riegádahttima dahje
                    adopšuvnna. </p>
    <p type="text">Dienasvuođđu mearriduvvo
                    penšuvdnaávkkálaš dietnasa vuođul maŋemus 3 jagi
                    mii lea gárvásit livnnetrehkeanstojuvvon. Eai
                    máksojuvvo váhnenruđat dietnasis mii lea eambbo go
                    guđa geardde stuorát go álbmotoaju
                    vuođđosubmi. </p>
    <section>
      <p type="title">Váhnenruhtaáidogat</p>
    </section>
    <p type="text">Váhnenruhtaáigodat riegádahttima
                    oktavuođas lea 44 vahkku olles meriin dahje 54
                    vahkku vuoliduvvon meriin. Doarjjaáidogat
                    adopšuvnna oktavuođas lea 41 vahkku dahje 51
                    vahkku. Jus dušše áhčči lea dinen vuoigatvuođa, de
                    lea doarjjaáigodat 39 vahkku dahje 29
                    vahkku. </p>
    <p type="text">Olles meriin oaivvilduvvo 100
                    proseantta rehkenastinvuođus (gitta 6G rádjái).
                    Iešheanalis ealáhusdolliide geain ii leat
                    lassidáhkádus, mearkkaša olles mearri 65 proseantta
                    dienasvuođus. </p>
    <p type="text">Vuoliduvvon mearri mearkkaša 80
                    proseantta rehkenastinvuođus, bajás ráddjejuvvon
                    gitta 6G rádjái. Iešheanalis ealáhusdolliide geain
                    ii leat lassidáhkádus, mearkkaša vuoliduvvon mearri
                    80 proseantta dienasvuođu 65
                    proseanttas. </p>
    <p type="text">Váhnemat fertejit ieža válljet
                    guđe meari háliidit go doarjjaáigodat álgá. Válljen
                    guoská olles áigodahkii ja goappašat váhnemiid
                    vuoigatvuhtii. </p>
    <p type="text" xml:lang="smj">
      <em type="italic">Máŋgamánáriegádahttin ja
                    –adopšuvnnat </em>
    </p>
    <p type="text">Go riegádahttá máŋga máná dahje
                    go adoptere máŋga máná oktanis, de guhkiduvvo
                    doarjjaáigodat 5 vahkkuin guđege máná nammii mii
                    lea badjel ovtta máná. Dát guoská go vállje olles
                    meari. Go vállje vuoliduvvon meari, de addojuvvo 7
                    vahkku eambbo guđege máná
                    nammii. </p>
    <p type="text">Váhnemat sáhttet friddja válljet
                    movt háliidit juogadit liigevahkkuid gaskaneaset,
                    ja sáhttet váldit daid oktanis dahje
                    doarjjaáigodaga guhkideapmin. </p>
    <p type="text">
      <em type="italic">Árra
                    biebmománnáadopšuvdna </em>
    </p>
    <p type="text">Árra biebmománnáadopšuvnna
                    oktavuođas lea adoptiivaváhnemis seammalágán
                    vuoigatvuotha go áhčiin adopšuvdnaáigodagas ja
                    maŋit oasis doarjjaáigodagas mii lea riegádahttima
                    oktavuođas. dáin oktavuođain ii leat
                    geatnegasvuohta geavahit
                    áhččeeari. </p>
    <section>
      <p type="title">Juohkit doarjjaáigodaga eatni ja áhči
                    gaskka</p>
    </section>
    <p type="text">Eadni ja áhčči sáhttiba válljet
                    juogadit bálkáhuvvon virgelohpeáiggi. Dihto
                    vahkkuid ferte dattetge geavahit dihto
                    njuolggadusaid mielde. 3 vahkku ovdal riegádahttima
                    ja 6 vahkku maŋŋel riegádahttima gullet eadnái. 6
                    vahkku gullet áhččái (áhččeearri, geahča dárkilet
                    čilgehusa 13. siiddus). </p>
    <p type="text">Loahpa doarjjaáigodagas sáhttiba
                    váhnemat lagat eavttuid vuođul juogadit
                    gaskkaneaskka, jus goappašagat leaba dinen
                    vuoigatvuođa dasa. Riegádahttima oktavuođas
                    mearkkaša dát gitta 29 dahje 39 vahkku. Adopšuvnna
                    oktavuođas mearkkaša dát 35/45 vahkku, dát
                    mearkkaša olles doarjjaáigodaga earret áhččeeari.
                    Jus dušše áhčči lea dinen vuoigatvuođa doarjagii,
                    de sáhttá son lagat eavttuid vuođul geavahit
                    vástideaddji oasi
                    doarjjaáigodagas. </p>
    <p type="text">Eadni sáhttá válljet álggahit
                    doarjjaáigodaga 12 vahkku ovdal riegádahttima.
                    Áhčči dábálaččat ii sáhte geavahit
                    váhnenruhtavuoigatvuođa ovdal 6 vahkku
                    riegádahttima maŋŋel. </p>
    <p type="text">
      <em type="italic">Eambbo áhčiid vuoigatvuođaid
                    birra </em>
    </p>
    <p type="text">Jus áhčči galgá sáhttit geavahit
                    váhnenruhtavuoigatvuođa mii ii leat áhččeearrin, de
                    ii sáhte eadni seammás leat ruovttus ja fuolahit
                    máná. Dát guoská beroškeahttá lea go eatnis
                    vuoigatvuohta oažžut váhnenruđaid vai ii. Áhčči
                    sáhttá geavahit váhnenruhtavuoigatvuođa dušše jus
                    eadni maŋŋel riegádahttima dahje
                    fuolahussirdima </p>
    <p type="text">-           álgá
                    bargui </p>
    <p type="text">-           váldá almmolaččat
                    dohkkehuvvon oahpu
                    ollesáiggis </p>
    <p type="text">-           kombinere barggu ja
                    almmolaččat dohkkehuvvon oahpu nu ahte oktiibuot
                    šaddá ollesáiggedoaibman </p>
    <p type="text">Áhčči sáhttá maiddái geavahit
                    váhnenruhtavuoigatvuođa jus eadni buozanvuođa dahje
                    vigiid geažil lea oalát dan duohken ahte oažžu
                    veahki fuolahit máná, dahje jus lea sisačálihuvvon
                    dearvvašvuođaásahussii. </p>
    <p type="text">Jus eadni bargá oasseáiggis
                    (unnit go 75 proseantta virggis), de lea áhčis
                    vuoigatvuohta váhnenruđaide seamma olu go eatni
                    virgeoassi dahká. Jus eadni ovdamearkka dihte bargá
                    60 proseantta virggis, de sáhttá áhčči váldit
                    oassásis 60 proseantta
                    váhnenruđain. </p>
    <p type="text">Jus eadni álgá ollesáiggibargui
                    (unnimusat 75 proseantta virgái) ovdal go
                    doarjjaáigodat nohká, de sáhttá áhčči váldit
                    oassásis loahpa
                    doarjjaáigodagas. </p>
    <p type="text">
      <em type="italic">Dárkilet juohku áhči ja eatni
                    gaskka </em>
    </p>
    <p type="text">Eadni ja áhčči sáhttiba
                    goappašagat vállejt bargat oasseáiggis, ovdamearkka
                    dihte nu ahte goabbáge váhnen bargá 50 proseantta
                    virggis. Dalle sáhttiba váldit oassáseaska 50
                    proseantta váhnenruđain doarjjaáigodaga
                    loahppaáiggis. </p>
    <p type="text">Nubbi dahje goappašat váhnemat
                    sáhttiba viidáseappot maŋidit dahje guhkidit
                    iežaska oasi áigodagas ollesáiggi- dahje
                    oasseáiggibarggu olis. Geahča dárkilieappot s. 13
                    maŋideami ja s. 14 graderejuvvon geavaheami
                    birra. </p>
    <p type="text">Go eadni ja áhčči juogadeaba
                    váhnenvirgelobi, de eaktuda bargobirasláhka ahtea
                    eadni váldá visot iežas oasi oktanis ja áhčči fas
                    váldá visot iežas oasi oktanis. Virgelobi sáhttá
                    dattetge juohkit earaládje jus    leat erenoamáš
                    ákkdat dasa ja jus ortnet ii šatta
                    eahpegovttolažžan bargoaddái. Ferte čállojuvvot
                    čálalaš šiehtadus bargoaddiin barggu viidodaga
                    birra jus galgá oažžut maŋideami dahje
                    graderejuvvon geavaheami váhnenruđaid
                    dáfus. </p>
    <section>
      <p type="title">Áhččeearri</p>
    </section>
    <p type="text">Guhtta vahkku doarjjaáigodagas
                    lea oaivvilduvvon áhččái (áhččeearri) go sihek
                    eadni ja áhčči leaba dinen vuoigatvuođa ja go eadni
                    lea bargan unnimusat beallevirggis
                    dienasáigodagas. </p>
    <p type="text">Jus áhčči ii ávkkástala
                    áhčiideriin, de vahkkut dábálaččat sihkkojuvvojit.
                    Spiehkastus lea jus áhčči buozanvuođa dahje vigi
                    geažil lea oalát dan duohken ahte oažžu veahki
                    fuolahit máná, dahje jus lea sisačálihuvvon
                    dearvvašvuođaásahussii. Dalle sáhttá ohcat sirdit
                    áhččeeari eadnái. </p>
    <p type="text">Áhčiideriin sáhttá áramusat
                    ávkkástallat 6 vahkku maŋŋel riegádahttima.
                    Máŋgamánáriegádahttima dahje adopšuvnna oktavuođas
                    sáhttá dattetge ávkkástallat áhčiideriin vahkko
                    goas doarjjaáigodagas. </p>
    <p type="text">Jus lea dahkan čálalaš šiehtadusa
                    bargoaddiin, de sáhttá áhččeeari ávkkástallama
                    maŋidit ollesáiggebarggu geažil dahje sáhttá
                    graderet kombinašuvdnan
                    oasseáiggebargguin. </p>
    <p type="text">Áhči váhnenruđat áhččeeari
                    oktavuođas rehkenastojuvvojit su dietnasa mielde.
                    Oažžu go son 100 proseantta vai 80 proseantta
                    gokčojuvvot, vuolgá das makkár meari váhnemat leaba
                    válljen olles áigodahkii (geahča s. 11
                    váhnenruhtaáigodaga
                    birra). </p>
    <p type="text">Eai leat makkárge gáibádusat
                    eatni aktiivvalaš bargoeallima dáfus go áhčči
                    ávkkástallá áhčiideriin. Dán áigodagas sáhttá eadni
                    jus háliida maiddái ávkkástallat váhnenruđaguin
                    gitta 50 proseantta rádjái kombinašuvnnas
                    oasseáiggebargguin. </p>
    <section>
      <p type="title">Maŋidit
                    váhnenruhtaáigodaga</p>
    </section>
    <p type="text">Váhnenruhtaáigodat lea dábálaččat
                    oktilas áigodat. Ovttaskas áššiin sáhttá dattetge
                    maŋiduvvot. Váhnenruhtavuoigatvuohta ferte goitge
                    geavahuvvot golmma jagi sisa maŋŋel riegádahttima
                    dahje fuolahussirdima. </p>
    <p type="text">
      <em type="italic">Luopmu </em>
    </p>
    <p type="text">Váhnenruhtaáigodat sáhttá
                    maŋiduvvot jus váldá lágas nannejuvvon luomu. Go
                    luopmu lea loahpahuvvon, de ferte váldit loahpa
                    áigodagas dakkaviđe. </p>
    <p type="text">Luomu sáhttá maŋidit dassážii go
                    váhnenruhtaáigodat lea
                    loahpahuvvon. </p>
    <p type="text">Bargi dine vuoigatvuođa
                    luopmuruđaide váhnenruđain vuosttaš 12 vahkku
                    doarjjaáigodagas jus lea válljen olles bálkámeari,
                    dahje 15 vahkku jus lea válljen vuoliduvvon
                    bálkámeari. </p>
    <p type="text">
      <em type="italic">Bargu
                    ollesáiggis </em>
    </p>
    <p type="text">Váhnenruhtaáigodat sáhttá
                    maŋiduvvot jus dat gii vuostáváldá váhnenruđaid lea
                    dienasbarggus ollesáiggis. Sihke eadni ja áhčči
                    sáhttiba maŋidit ávkkástallama. Ovdal go maŋideapmi
                    sáhttá addojuvvot, de ferte leat vuostáváldán
                    váhnenruđaid guhtta
                    vahkku. </p>
    <p type="text">Áhči vuoigatvuohta váhnenruđaide
                    (ii áhčiearri) lea dan duohken man aktiivvalaš edni
                    lea riegádahttima dahje fuolahussirdima maŋŋel. Dát
                    mielddisbuktá ahte eadni ii sáhte leat ruovttus
                    áhči maŋideami oktavuođas. Go maŋida áhččeeari
                    ávkkástallama dahje jus lea gollan eambbo go jahki
                    riegádahttima dahje fuolahussirdima rájes go maŋida
                    áigodaga, de eai biddjo makkárge gáibádusat eatni
                    doibmii. </p>
    <p type="text">Ollesáiggebarggu áigodaga ferte
                    duođaštit čálalaš šiehtadusa bokte
                    bargoaddiin. </p>
    <p type="text">Iešheanalis ealáhusdolliin ja luođobargiin
                    ferte leat šiehtadus báikkálaš NAV:in. Guoskevaš
                    šiehtadus skovit gávdnojitwww.nav.no-siiddus dahje báikkálaš
                    NAV:s. </p>
    <p type="text">
      <em type="italic">Buozanvuohta </em>
    </p>
    <p type="text">Jus doarjjavuostáváldi
                    buozanvuođa dahje vigiid geažil lea oalát dan
                    duohken ahte oažžu veahki fuolahit máná, dahje jus
                    lea sisačálihuvvon dearvvašvuođaásahussii, de
                    sáhttá doarjjaáigodat maŋiduvvot. Dárbbu ferte
                    duođašit
                    doavttirduođaštusain. </p>
    <p type="text">Doarjjaáigodat sáhttá maid
                    maŋiduvvot jus mánná lea sisačálihuvvon
                    dearvvašvuođaásahussii. Dát sáhttá leat ovdamearkka
                    dihte jus mánná lea beare árrat riegádan. Dákkár
                    oktavuođain ferte leat vuoigatvuohta oažžut
                    dikšunruđaid, gč. s. 28. </p>
    <section>
      <p type="title">Graderejuvvon
                    váhnenruhtageavaheapmi</p>
    </section>
    <p type="text">Lea vejolaš kombineret
                    oasseáiggebarggu ja belohahkii (graderejuvvon)
                    váhnenruhtageavaheami. Dát dahká vejolažžan álgit
                    bargui ovdal go dábálaš doarjjaáigodat lea nohkan
                    almmá massikeahttá
                    váhnenruhtavuoigatvuođaid. </p>
    <p type="text">Eaktu lea ahte lea čálalaš
                    šiehtadus bargoaddiin oasseáiggebarggu birra ja
                    ahte váhnenruhtavuoigatvuohta lea geavahuvvon
                    golmma jagi sisa maŋŋel riegádahttima dahje
                    fuolahussirdima. </p>
    <p type="text">Earret golbma vahkku ovdal ja
                    guhtta vahkku maŋŋel riegádahttima sáhttá
                    doarjjaáigodat riegádahttima oktvuođas geavahuvvot
                    graderejuvvon ávkkástallamii. Adopšuvnna oktavuođas
                    sáhtte olles doarjjaáigodat geavahuvvot
                    graderejuvvon
                    geavaheapmái. </p>
    <p type="text">Graderejuvvon geavaheapmi sáhttá
                    čađahuvvot almmá dan haga ahte doarjjaáigodat
                    guhkiduvvo, ovdamearkka dihte dan bokte ahte
                    goabbáge váhnen dihto áiggi bargá 50 proseantta ja
                    vuostáváldá 50 proseantta váhnenruđaid.
                    Graderejuvvon geavaheami sáhttá maiddái čađahit dan
                    bokte ahte doarjjaáigodat guhkiduvvo. Dalle ferteba
                    váhnemat vuostáváldit unnit go 100 proseantta
                    váhnenruđaid oktanis. Ovdamearkka dihte sáhttá
                    goabbáge váhnen bargat 60 proseantta ja
                    vuostáváldit 40 proseantta váhnenruđaid. Loahppa 20
                    proseantta váhnenruđain sáhttá dalle geavahit
                    guhkit áigodaga badjel. </p>
    <p type="text">Okta dahje goappašat váhnemat
                    sáhttiba válljet geavahit iežaska oasi
                    doarjjaáigodagas graderejuvvon málle mielde.
                    Váhnemat sáhttiba válljet graderejuvvon geavaheami
                    juogo oktanis dahje maŋŋálaga. Makkár ollesáiggi
                    bargoproseantta vállje graderejuvvon geavaheami
                    vuolde, mearrida man olu váhnenruhta máksojuvvo
                    barggu vuolde ja maiddái dan man guhká váhnenruđat
                    galget máksojuvvot. </p>
    <p type="text">Eatni bargoáigi mearrida man
                    stuora oasi doarjjaáigodagas áhčči sáhttá geavahit.
                    Jus áhčči áigu geavahit graderejuvvon meari
                    váhnenruđain, de ii sáhte su oassi dahkat eambbo go
                    eatni bargooassi. Jus váldá áhččeeari graderejuvvon
                    málle mielde, de ii mearkkaš eatni doaibma maŋŋel
                    riegádahttima dahje fuolahussirdima
                    maidege. </p>
    <p type="text" xml:lang="smj">
      <em type="italic">Eavttut šiehtadusa
                    birra </em>
    </p>
    <p type="text"><em type="bold">Bargit </em>fertejit dahkat čálalaš
                    šiehtadusa bargoaddiin oasseáiggebarggu dáfus mii
                    čájeha virgeproseantta ollesáiggebarggus maid galgá
                    bargat ja man guhká dat bargu bistá. Bargi
                    sávaldagat galget doahttaluvvot jus dát eai dagat
                    mihtilmas vahágiid bargoaddái. Jus bealálaččat eai
                    leat ovttaoaivilis, de sáhttá nággu jođihuvvot
                    riidočoavdinlávdegoddái maid Bargobearráigeahču
                    Direktoráhta hálddaša. </p>
    <p type="text"><em type="bold">Iešheanalis
                    ealáhusdoallit </em>ja luođubargit dahket čálalaš
                    šiehtadusa báikkálaš NAV:in. Šiehtadus galgá leat
                    addojuvvon báikkálaš NAV:ii ovdal go graderejuvvon
                    geavaheapmi sáhttá
                    álggahuvvot. </p>
    <section>
      <p type="title">Vuoigatvuohta váhnenruđaide jus
                    riegádahttá jápmamáná dahje jus mánná jápmá
                    doarjjaáigodagas</p>
    </section>
    <p type="text">Jus mánná lea jápmán go riegáda,
                    de lea eatnis vuoigatvuohta oažžut 6 vahkku
                    váhnenruđaid maŋŋel riegádahttima. Jus mánná jápmá
                    doarjjaáigodagas, de addojuvvojit váhnenruđat gitta
                    6 vahkku báhcán
                    doarjjaáigodagas. </p>
    <section>
      <p type="title">Gearddelunddotdoarjja riegádahttima ja
                    adpošuvnna oktavuođas</p>
    </section>
    <p type="text">Nissonolbmot geat eai leat olahan
                    vuoigatvuođa oažžut váhnenruđaid, ožžot máksojuvvot
                    gearddelunddotdoarjaga. Gearddelunddotdoarjja dahká
                    33 584 kr (2007). Stuoradiggi mearrida
                    gearddelunddotdoarjaga sturrodaga.
                    Gearddelunddotdoarjagis ii máksojuvvo vearru. Go
                    riegádahttá máŋga máná dahje go adoptere máŋga máná
                    oktanis, de addojuvvo doarjja guđege máná
                    nammii. </p>
    <p type="text">Gearddelunddotdoarjaga gáibádus
                    ferte ovddiduvvot skovis maid oažžu báikkálaš
                    NAV:s. Gáibádusa ferte ovddidit 6 mánu sisa maŋŋel
                    go mánná lea riegádan. </p>
    <p type="text">Go eadni oažžu
                    gearddelunddotdoarjaga, de sáhttá áhčči oažžut
                    riegádahttin- dahje adopšuvdnadoarjaga gitta 39
                    vahkku 80 proseantta bálkkáin dahje 29 vahkku olles
                    bálkkáin jus eadni maŋŋel
                    riegádahttima/fuolahussirdima adopšuvnna oktavuođas
                    álgá bargui, váldá oahpu dahje lea buohcci.
                    Fidnoaktiivvalaččat geain lea leamaš dienas mii lea
                    unnit go gearddelunddotdoarjja, ožžot máksojuvvot
                    gearddelunddotdoarjaga dan sadjái go váhnenruđaid.
                    Nissonolbmot geain lea vuoigatvuohta oažžut
                    Loatnakássa riegádahttinstipneadda, ožžot dán
                    gearddelunddotdoarjaga
                    lassin. </p>
    <section>
      <p type="title">Ruovttus
                    riegádahttin</p>
    </section>
    <p type="text">Vuoigatvuohta doarjagii go
                    riegádahttá ruovttus lea nannejuvvon
                    álbmotoadjolágas kap. 5. Go riegádahttá ruovttus,
                    de lea vuoigatvuohta reaidadoarjagii mii dahká
                    1 765 kr (2007). </p>
    <section>
      <p type="title">Doarjja váhnemiidda geat adopterejit máná
                    olgoriikkas</p>
    </section>
    <p type="text">Váhnemat geat adopterejit máná
                    olgoriikkas ožžot reaidadoarjaga 38.320 kr (2007).
                    Mánáid-, nuoraid- ja bearašhálddahus gieđahallá
                    doarjjaohcamiid ja máksá doarjaga. Doarjja
                    máksojuvvo go mánná lea ollen
                    riikii. </p>
    <section>
      <p type="title">Vuoigatvuohta unniduvvon ja fleksiibelis
                    bargoáigái</p>
    </section>
    <p type="text">Vuoigatvuohta unniduvvon
                    bargoáigái lea nannejuvvon bargobiraslágas § 10-2
                    (4). </p>
    <section>
      <p type="title">Geas lea vuoigatvuohta unniduvvon
                    bargoáigái</p>
    </section>
    <p type="text">Sihke eatnis ja áhčis lea
                    vuoigatvuohta unniduvvon bargoáigái jus lea dárbu
                    mihtilmas buresbirgenákkaid geažil. Mihtilmas
                    buresbirgenággan rehkenastojuvvo ovdamearkka dihte
                    smávvamánnáváhnemiid sávaldat    ja dárbu
                    ovttastallat eambbo
                    mánáideasetguin. </p>
    <p type="text">Eaktu oažžut unniduvvon
                    bargoáiggi lea ahte ortnet sáhttá čađahuvvot almmá
                    stuorát vahágiid haga doibmii. Nákkut bargi ja
                    bargoaddi gaskka mearriduvvojit
                    Riidočoavdinlávdegottis. Ášši sáddejuvvo álggos
                    Bargobearráigehččui mii lea lávdegotti čállingoddi.
                    Njuolggadusat čađahuvvojit dainnalágiin ahte
                    vahágat fertejit leat mearkkašahttit ovdal go
                    sávaldat unniduvvon bargoáiggi dáfus sáhttá
                    hilgojuvvot. </p>
    <p type="text">Láhka ii atte vuoigatvuođa bargái
                    gii oažžu unniduvvon bargoáiggi, doalahit olles
                    bálkká. </p>
    <p type="text">Unniduvvon bargoáiggi sáhttá
                    váldit oanehit bargobeaivin, oanehit bargovahkkun,
                    dahje bargguhis áigodagaid mielde. Dárbu váldit
                    bargguhis áigodagaid sáhttá ovdamearkka leat dalle
                    go skuvllas lea friddja guhkit
                    áigodagaid. </p>
    <p type="text">Bargi gii háliida unniduvvon
                    bargoáiggi, galgá addit čálalaš dieđu bargoaddái nu
                    johtilit go vejolaš ja unnimusat 4 vahkku ovdal.
                    Sáhttá ohcat unniduvvon bargoáiggi 2 jahkái ain
                    hávális. Go šihttojuvvon áigodat nohká, de lea
                    bargis vuoigatvuohta máhccat ovddeš
                    bargoáigái. </p>
    <p type="text">Go bargis lea unniduvvon
                    bargoáigi, de ii rehkenastojuvvo bargu dobbelii
                    šihttojuvvon áiggi badjeláigin, muhto lassibargun.
                    Dát guoská bargui mii lea dábálaš bargoáiggi
                    siskkobealde. Lassibargu ii atte bargobiraslága
                    mielde vuoigatvuođa oažžut badjeláiggemávssu, gč.
                    bargobiraslága § 49. </p>
    <section>
      <p type="title">Beassan badjeláiggebarggus ja lassibarggus
                    lea nannejuvvon bargobiraslágas § 10-6
                    (10)</p>
    </section>
    <p type="text">Fidnoaktiivvalaš
                    smávvamánnáváhnemat fertejit dávjá vuolgit ruoktot
                    fásta áiggiide fuolahit mánáideaset. Sii fertejit
                    ovdamearkka dihte viežžat mánáid mánáidgárddis.
                    Bargi sáhttá beassat badjeláiggebarggus ja
                    lassibarggus mii sáhttá dagahit máná fuolaheami
                    ovdii. Jus leažžá dárbbašlaš oalát beassat dihto
                    áiggi, de sáhttá bargoaddi gáibidit duođaštusa,
                    ovdamearkka dihte mánáidgárddi jođihangottis. Jus
                    lea nággu beassama birra, de lea
                    Riidočoavdinlávdegoddi mii mearrida
                    dan. </p>
    <p type="text">Bargis lea bargobiraslága § 10-2
                    goalmmát lađđasa mielde vuoigatvuohta fleksiibelis
                    bargoáigái jus dát sáhttá čađahuvvot almmá stuorát
                    vahágiid haga doibmii. Dát addá
                    smávvamánnáváhnemiidda vejolašvuođa heivehit
                    bargoáiggi iežaset dárbbuid mielde. Fleksiibelis
                    bargoáiggi sáhttá ovdamearkka dihte čađahit
                    šiehtadusa bokte ahte bargi galgá bargat eambbo
                    dihto áiggiid jagis vai sáhttá váldit eambbo
                    friddja eará áigodagaid, dahje ahte bargi ieš dihto
                    rámmaid siskkobealde ieš mearrida goas beaivvis son
                    bargá. </p>
    <section>
      <p type="title">Ekonomalaš
                    doarjjaortnegat</p>
    </section>
    <p type="text">Váhnenruđaid lassin gustojit vel
                    eará ekonomalaš doarjjaortnegat ja
                    vearronjuolggadusat
                    mánnábearrašiidda. </p>
    <section>
      <p type="title" xml:lang="smj">Mánáidoadju</p>
    </section>
    <p type="text">Mánáidoadju lea nannejuvvon
                    mánáidoadjolágas. </p>
    <p type="text">Mánáidoadju lea deaŧaleamos
                    ekonomalaš doarjjaortnet
                    mánnábearrašiidda. </p>
    <p type="text">
      <em type="italic">Gii oažžu
                    mánáidoaju </em>
    </p>
    <p type="text">Sis geain leat mánát vuollel 18
                    jagi geat orrot fásta sin luhtte lea vuoigatvuohta
                    mánáidodjui. Vuoigatvuohta gusto dan maŋit mánu
                    rájes go riegádahttá/adoptere ja gitta dan ovddit
                    mánu rádjái go mánná deavdá 18 jagi. Vuoigatvuohta
                    oažžut mánáidoaju heaittihuvvo jus mánná náitala
                    dahje dahká
                    guimmešvuođasoahpamuša. </p>
    <p type="text">Lea eaktun oažžut mánáidoaju ahte
                    mánná lea ásaiduvvan Norgii. Jus orru olgoriikkas
                    badjel 6 mánu de sáhttá oažžut vuoigatvuođa
                    mánáidodjui jus mánná ja son/sii geainna mánná orru
                    fásta ovtas leat geatnegas ja eaktodáhtolaš
                    miellahtut álbmotoajus. Jus orru olgoriikkas gitta
                    6 mánu rádjái, de dábálaččat ii masse vuoigatvuođa
                    mánáidodjui. Mánát geat orrot Norggas oanehit áiggi
                    go 12 mánu dábálaččat eai oaččo vuoigatvuođa
                    mánáidodjui. </p>
    <p type="text">Dábálaš mánáidoadju easkašaddan
                    mánáide juolluduvvo automáhtalaččat. Dát mearkkaša
                    ahte váhnemat eanas háviid eai dárbbaš ovddidit
                    gáibádusa mánáidoaju dáfus easkašaddan mánaide.
                    Muhtun oktavuođain ferte ovddidit gáibádusa, ee.
                    jus mánná lea boarráset go 6 mánu ja dain
                    oktavuođain go lea vuoigatvuohta oažžut mánáidoaju
                    ovtta lassimáná ovddas go dat mii lea duohta lohku
                    (viiddiduvvon
                    mánáidoadju). </p>
    <p type="text" xml:lang="ger">Mearit </p>
    <p type="text">Mánáidoadju máksojuvvo guđege
                    máná nammii. Stuoradiggi mearrida
                    meriid. </p>
    <p type="text">Mánáid ovddas geat orrot
                    Svalbárddas, Finnmárkku fylkkas ja čuovvovaš
                    suohkaniin Davvi-Romssas: Gálsssa, Návvenis,
                    Gáivuonas, Ivgus, Ráissas, Skiervvás ja Omasvuonas
                    máksojuvvo sierra lasáhus. </p>
    <p type="text">Aktováhnemiidda geain leat mánát
                    gaskal 0 ja 3 jagi, ja geat devdet eavttuid oažžut
                    viiddiduvvon mánáidoaju mánáidoadjolága mielde ja
                    olles gaskaboddosaš doarjaga álbmtooadjolága
                    mielde, máksojuvvo smávvamánnálasáhus. Addojuvvo
                    okta lasáhus guđege aktováhnemii. Lasáhus
                    máksojuvvo dan maŋit mánu rájes go riegádahttá ja
                    gitta dan mánnui go mánná deavdá 3
                    jagi. </p>
    <p type="text">
      <em type="italic">Viiddiduvvon mánáidoadju
                    aktováhnemiidda </em>
    </p>
    <p type="text">Aktováhnemiin geain leat mánát
                    vuollel 18 jagi lea vuoigatvuohta oažžut mánáidoaju
                    ovtta lassimáná ovddas go dat mii lea duohta lohku
                    (viiddiduvvon mánáidoadju). Dát mielddisbuktá ahte
                    aktováhnemat geain lea okta mánná ožžot mánáidoaju
                    guovtti máná ovddas jna. Vuoigatvuohta viiddiduvvon
                    mánáidodjui hilgojuvvo jus aktováhnen náitala,
                    oažžu máná ovttasássiin dahje jus lea eallán
                    náittossullasaš oktavuođas oktasaš dállodoaluin
                    unnimusat 12 mánu maŋemus 18
                    mánus. </p>
    <p type="text" xml:lang="smj">
      <em type="italic">EEO-šiehtadus </em>
    </p>
    <p type="text">Oppalaš eaktu oažžut mánáidoaju
                    lea ahte mánná galgá leat ásaiduvvan Norgii.
                    EEO-boargár masa Norgga láhkaásahusat gusket
                    1408/71 njuolggadusa mearrádusaid bokte, deavdá
                    álgovuolggalaččat ássangáibádusa vaikko guđege
                    EEO-riikii son dahje su bearaš duođasge lea
                    ásaiduvvan, ja sáhttá gáibidit mánáidoaju
                    máksojuvvot ássanriikii jus eará eavttut leat
                    devdojuvvon. Čuovvu ortnega artihkal 73:s ahte
                    mánáidoadju, bearašdoarjjan, galgá máksojuvvot máná
                    ovdas mii ássá olgoriikkas, jus váhnen (nubbi
                    váhnen) juogo bargá Norggas, Norgga skiippas,
                    Norgga kontinentálasokkelis dahje jus Norgga
                    láhkaásahusat gusket sutnje go bargá
                    olgoriikkas. </p>
    <p type="text" xml:lang="smj">
      <em type="bold">Dábálaš mánáidoadju ja lasáhusat
                    2007 </em>
    </p>
    <p type="text" xml:lang="smj">Supmi mánus                
                    Supmi jagis </p>
    <p type="text">Dábálaš mánáidoadju, 970 kr mánus
                    (11 640 kr jagis) </p>
    <p type="text">Lasáhus </p>
    <p type="text">Finnmárkku-, Svalbárdda- ja
                    Davvi-Romssalasáhus mánáide gaskal 0-18 jagi, 320
                    kr mánus (3 840 kr
                    jagis). </p>
    <p type="text">Smávvamánnálasáhus
                    aktováhnemiidda geain leat mánát gaskal 0-3 jagi,
                    660 kr mánus (7920 kr
                    jagis). </p>
    <section>
      <p type="title">Reaidaruhta</p>
    </section>
    <p type="text">Reaidaruđa vuoigatvuohta guoská
                    mánaide gaskal 1 ja 3 jagi ja adoptiivamánáide geat
                    eai leat álgán skuvlii. Reaidaruhta sáhttá addot
                    gitta 23 mánnui. </p>
    <p type="text">Eaktu oažžut reaidaruđa lea ahte
                    mánás ii leat ollesáiggesadji mánáidgárddis masa
                    addojuvvo almmolaš doaibmadoarjja. Jus mánás lea
                    oasseáiggesadji dákkár mánáidgárddis, de sáhttá
                    máksojuvvot graderejuvvon reaidaruhta jus
                    šihttojuvvon mánáidgárdeáigi lea vuollel 33 diimmu
                    vahkkus. </p>
    <p type="text">Reaidaruhta addojuvvo guđege
                    mánnái almmái dienas- dahje dárbodárkkisteami haga.
                    Doarjagis ii dárbbaš máksit vearu. Áigodat go oažžu
                    olles váhnenruđa riegádahttima dahje adopšuvnna
                    oktavuođas ferte leat nohkan ovdal go reaidaruhta
                    sáhttá máksojuvvot. </p>
    <p type="text">Ii máksojuvvo reaidaruhta
                    biebmománáid ovddas ja mánáid ovddas geat orrot
                    ásahusain. Dábálaččat galgá mánná ja dat váhnen gii
                    vuostáváldá doarjaga, orrut Norggas jus galgá
                    oažžut reaidaruđa. Vuoigatvuohta oažžut reaidaruđa
                    sihkkojuvvo jus mánná orru olgoriikkas guhkit go 3
                    mánu. </p>
    <p type="text">EEO-boargár masa Norgga
                    láhkaásahusat gusket 1408/71 njuolggadusa
                    mearrádusaid bokte, deavdá álgovuolggalaččat
                    ássangáibádusa vaikko guđege EEO-riikii son dahje
                    su bearaš duođasge lea ásaiduvvan, ja sáhttá
                    gáibidit reaidaruđa máksojuvvot ássanriikii jus
                    eará eavttut leat devdojuvvon. Čuovvu ortnega
                    artihkal 73:s ahte reaidaruhta, bearašdoarjjan,
                    galgá máksojuvvot máná ovdas mii ássá olgoriikkas,
                    jus váhnen (nubbi váhnen) juogo bargá Norggas,
                    Norgga skiippas, Norgga kontinentálasokkelis dahje
                    jus Norgga láhkaásahusat gusket sutnje go bargá
                    olgoriikkas. </p>
    <p type="text">Reaidaruhta galgá dábálaččat
                    máksojuvvot dasa gean luhtte mánná orru fásta.
                    Ollislaš reaidaruhta sáhttá juhkkojuvvot jus
                    váhnemat eaba oro ovttas ja lea šihttojuvvon
                    juhkkojuvvon orrunbáiki mánáidlága § 36 mielde.
                    Eaktuduvvo ahte váhnemat leaba ovttaoaivilis
                    juhkkojuvvon mávssu hárrái. Muđui sáhttá
                    reaidaruhta ollislaččat máksojuvvot dan váhnemii
                    gean lusa máná fásta orrunsadji lea čálihuvvon
                    álbmotregistaris. </p>
    <p type="text">Reaidaruđaohcan sáddejuvvo čálálaččat báikkálaš
                    NAV:ii doppe gos ohcci orru. Ohcanskovi oažžu
                    báikkálaš NAV:s dahjewww.nav.no-siiddus. Lea Stuoradiggi mii
                    mearrida máksomeriid. </p>
    <p type="text">
      <em type="bold">2007
                    reaidaruhtamearit </em>
    </p>
    <p type="text">Šihttojuvvon áigi mánáidgárddis
                    vahkkus </p>
    <p type="text">                        
                    Reaidaruhta proseantan olleas áiggis      </p>
    <p type="text" xml:lang="smj">                                               
                    Ruvnnot jagis </p>
    <p type="text">Ii geavat mánáidgárdesaji
                             
                    100 proseantta              
                    39 636 ruvnno </p>
    <p type="text">Gitta 8 diimmu              
                    80 proseantta                
                    31 704 ruvnno </p>
    <p type="text">9-16 diimmu                             
                    60 proseantta                
                    23 784 ruvnno </p>
    <p type="text">17-24 diimmu                           
                    40 proseantta                
                    15 852 ruvnno </p>
    <p type="text">25-32 diimmu                           
                    20 proseantta                
                    7 932 ruvnno </p>
    <p type="text">33 diimmu dahje eambbo
                             
                    ii leat reaidaruhta           
                    0 </p>
    <section>
      <p type="title">Vearronjuolggadusaid
                    mánnábearrašiidda</p>
    </section>
    <p type="text">Ekonomalaš geahpádusat
                    fuolaheddjiide vearrovuogádaga bokte leat
                    nannejuvvon vearrolágas. </p>
    <p type="text">
      <em type="italic">Váhnengeasus </em>
    </p>
    <p type="text">Váhnemiin geain leat mánát
                    vuollel 12 jagi lea vuoigatvuohta nu gohčoduvvon
                    váhnengessosii. Váhnengeasus lea geasus
                    legitimerejuvvon mánnágeahččo- ja fuolahangoluide
                    mii addo go rehkenastá dábálaš dietnasa. Geasus
                    dahká eanemusat 25 000 ruvnno ovtta mánás ja
                    5000 ruvnno guđege mánás meaddel dan vuosttaš máná.
                    Náittosguimmiid ja ovttasássiid dáfus geain leat
                    otkasaš mánát, lea ráddjejupmi oktasaš. Geasus addo
                    beliin goappáge náittosguimmežii dahje ovttasássái
                    jus váhnenguovttos eaba leat soahpan eará
                    juogu. </p>
    <p type="text">Mánáid dáfus geain lea
                    doaimmashehttejupmi dahje eará erenoamáš dárbbut
                    dikšui ja fuolahussii, sáhttá addot váhnengeasus
                    legitimerejuvvon mánnágeahččo- ja fuolahangoluide
                    vaikko mánná lea ge 12 jagi dahje boarraseabbo.
                    Mánnágeahčču ja fuolaheapmi ii sisttisdoala máná
                    erenoamáš dikšo- ja fuolahandárbbuid
                    gieđahallan. </p>
    <p type="text">
      <em type="italic">Persovdnageasus dábálaš
                    dietnasis </em>
    </p>
    <p type="text">Náittosguimmežat geain
                    goappašagain lea dienas, livdnejuvvoba dábálaččat
                    sierra goappáge dietnasa vuođul. Dalle addojuvvo
                    persovdnageasus 1. vearroceahkis. Náittosguimmežat
                    geaid livdnejin oktan dietnasa dáfus, ožžot
                    persovdnagessosa 2. vearroceahkis.
                    Náittosguimmežiid livdnejit álo oktan opmodaga
                    dáfus. Ovttasássiid livdnejit dábálaččat sierra
                    opmodaga ja dietnasa dáfus ja sii ožžot
                    persovdnagessosa 1. vearroceahkis.
                    Aktofuolaheaddjit ožžot persovndagessosa 2.
                    vearroceahkis. Stuoradiggi mearrida jahkásaččat
                    persovdnagessosa. 2007:s lea dábálaš dietnasa
                    persovndageasus 37 000 ruvnno 1. vearroceahkis
                    ja 74 000 ruvnno 2.
                    vearroceahkis. </p>
    <p type="text">Eambbo dieđuid vearronjuolggadusaid birra
                    oaččut litnetkantuvrras jawww.skatteetaten.no. </p>
    <section>
      <p type="title">Penšuvdnačuoggát olbmuide geat fuolahit
                    smávva mánáid</p>
    </section>
    <p type="text">Olbmot geat fuolahit smávva
                    mánáid dinejit penšuvdnačuoggáid, nu gohčoduvvon
                    fuolahančuoggáid. Addojuvvojit 3,00 penšuvdnačuoggá
                    jagis bálkkákeahtes barggu ovddas mánáid dáfus
                    vuollel čieža jagi. </p>
    <p type="text">Fuolahančuoggát addojuvvojit
                    automáhtalaččat sutnje gii vuostáváldá mánáidoaju
                    máná/mánáid ovddas. Jus fuolaheaddjis lea
                    penšuvdnaávkkálaš dienas mii addá eambbo
                    penšuvdnačuoggáid go 3,00, sullii 251 000
                    ruvnno jagis, de fuolahančuoggáin dábálaččat ii
                    leat makkárge mearkkašupmi. Váhnemat sáhttet bivdit
                    ahte fuolahančuoggát sirdojuvvojit dan nuppi
                    váhnemii. Jus fuolaheaddji ii vuostáváldde
                    mánáidoaju, de ferte son ohcat oadjokantuvrras
                    oažžut fuolahusčuoggáid. </p>
    <p type="text">Go fuolaha doaimmashehttejuvvon /
                    duođalaš buohcci máná badjel 7 jagi, de sáhttá
                    maiddái ohcat oažžut fuolahusčuoggáid. Jus mánná
                    vuostáváldá veahkkedoarjaga 3. dahje 4. meari
                    mielde, de galgá fuolaheaddji oažžut čuoggáid
                    automáhtalaččat. </p>
    <section>
      <p type="title">Doarjjaortnet aktoeadnái dahje
                    aktoáhččái</p>
    </section>
    <p type="text">
      <em type="italic">Doarjagat aktofuolaheddjiide leat
                    nannejuvvon álbmotoadjolágas kap.
                    15. </em>
    </p>
    <p type="text">Álbmotoadju addá ekonomalaš
                    veahki eadnái dahje áhččái geas lea
                    aktoovddasvástádus mánnái/mánáide. Aktoeadnái dahje
                    aktoáhččái galgá sihkkarastojuvvot dienas ja
                    gaskaboddosaš veahkki veahkehit iežas nu ahte
                    ollislaččat dahje belohahkii nagodišgoahtá fuolahit
                    iežas barggu bokte. </p>
    <p type="text">Doarjagat maid aktoeadni dahje
                    aktoáhčči sáhttá oažžut álbmotoadjolága mielde
                    leat: </p>
    <p type="text">
      <em type="italic">Gaskaboddosaš
                    doarjja </em>
    </p>
    <p type="text">Gaskaboddosaš doarjja addojuvvo gitta 2
                    mánu ovdal riegádahttima ja gitta dassážii go
                    nuoramus mánná deavdá gávcci jagi, muhto ii eambbo
                    go golbma jagi oktiibuot. Dárbbašlaš oahppogazzama
                    oktavuođas sáhttá doarjjaáigodat viiddiduvvot gitta
                    guvttiin jagiin. Go nuoramus mánná lea badjel
                    golbma jagi boaris, de ferte fuolaheaddji leat
                    barggus dahje oahpus unnimusat bealleáiggis, dahje
                    ferte leat duohta bargoohcci jus galgá sáhttit
                    oažžut gaskaboddosaš doarjaga. Doarjja mearriduvvo
                    dietnasa vuođul ja sáhttá máksojuvvot gitta rádjái. Miessemánu 1. beaivvi 2006
                    rájes dahká dát 116 350 kr jagis. Golggotmánu
                    1. beaivvi 2003 rájes máksojuvvo gaskaboddosaš
                    doarjja gessosa haga birgendoarjaga
                    sajis. </p>
    <p type="text">Nuppástuhttináiggis maŋŋel
                    sierraneami, earráneami dahje heaitaleami, sáhttá
                    aktoeadni dahje aktoáhčči oažžut doarjaga gitta
                    guokte jagi ovdal go nuoramus mánná deavdá logi
                    jagi. Lea gáibádus fidnoaktiivvalašvuođa
                    dáfus. </p>
    <p type="text">
      <em type="italic">Oahppodoarjja </em>
    </p>
    <p type="text">Oahppodoarjja sáhttá máksojuvvot
                    aktofuolaheaddjái gii váldá dárbbašlaš oahpu
                    áigodagas go lea vuoigatvuohta oažžut gaskaboddosaš
                    doarjaga. Dábálaččat ii addojuvvo oahppodoarjja
                    eambbo go golbma jagi ii ge maŋŋel go
                    fidnogelbbolašvuođa lea
                    ožžon. </p>
    <p type="text">
      <em type="italic">Doarjja
                    mánnágehččui </em>
    </p>
    <p type="text">Doarjja mánnágehččui addojuvvo
                    aktofuolaheaddjái gii šaddá earáid bivdit
                    mánnágeahččin oahpu dahje barggu geažil olggobealde
                    ruovttu, dahje jus lea dieđihan iežas duohta
                    bargoohccin dahje lea ásahan sierra doaimma.
                    Daorjja addojuvvo 64 proseantta duođaštuvvon goluid
                    ovddas gitta eanemusmeriid rádjái. 2007
                    eanemusmearri lea 35 496 ruvnno ovtta máná
                    dáfus, 46 308 ruvnno guovtti máná dáfus ja
                    52 488 ruvnno golmma dahje eanet mánáid dáfus.
                    Doarjja sihkkojuvvo oalát jus dienas lea badjel 6
                    geardde vuođđosupmi (377 352 ruvnno miessemánu
                    1. beaivvi 2006 rájes). Doarjja sáhttá máksojuvvot
                    ovtta jahkái jus fuolaheaddji lea buohcci
                    buozanvuođa geažil mii ii leat
                    bistevaš. </p>
    <p type="text">Doarjja sáhttá máksojuvvot
                    dassážii go mánná geargá njealját skuvlajagiin,
                    muhto sáhttá guhkiduvvot dihto eavttuid
                    mielde. </p>
    <p type="text">
      <em type="italic">Doarjja fárret go galgá álgit
                    bargui </em>
    </p>
    <p type="text">Jus lea dárbbašlaš fárret vai
                    beassá bargui, de sáhttá máksojuvvot doarjja
                    fárrengoluide. Doarjjavuostáváldi lea ieš
                    geatnegahtton dieđihit oadjokantuvrii jus
                    siviiladássi ja eará rievdá nu ahte ii leat šat
                    vuoigatvuohta oažžut
                    doarjaga. </p>
    <p type="text">
      <em type="italic">Doarjja fárret go galgá álgit
                    bargui </em>
    </p>
    <p type="text">Jus lea dárbbašlaš fárret vai
                    beassá bargui, de sáhttá máksojuvvot doarjja
                    fárrengoluide. Doarjjavuostáváldi lea ieš
                    geatnegahtton dieđihit NAV-kantuvrii    jus siviiladássi
                    ja eará rievdá nu ahte ii leat šat vuoigatvuohta
                    oažžut doarjaga </p>
    <section>
      <p type="title" xml:lang="smj">Mánnádoarjja</p>
    </section>
    <p type="text"><em type="italic">Mánnádoarjjanjuolggadusat leat
                    mánnálága 8. kapihttalis. Leat addon dárkilet
                    njuolggadusat mánnádoarjaga mearrideami ja
                    rievdadeami birra njuolggadusas beaiváduvvon
                    ođđajagemánu 15. b.
                    2003.</em> </p>
    <p type="text">Goappašat váhnemat leaba
                    geatnegasat fuolahit iežaska mánáid birgema dáfus
                    buoremus lági mielde. </p>
    <p type="text">Dat váhnen goabbá ii oro fásta
                    mánáin lea geatnegas máksit mánnádoarjaga. Dát
                    guoská beroškeahttá leaba go váhnemat leamaš
                    náitalan goabbat guimmiineaska vai ii, ja vaikko
                    sus gii lea geatnegas máksit doarjaga ii leat
                    váhnenovddasvástádus mánnái. Dat lea mánná geas lae
                    vuoigatvuohta doarjagii. Dat gii vuostáváldá
                    doarjaga máná ovddas, galgá geavahit dan máná
                    fuolaheapmái. </p>
    <p type="text">Váhnemat sáhttiba gaskaneaska
                    šiehttat man stuoris doarjja galgá leat. Váhnemat
                    sáhttet oažžut bagadeami NAV-kantuvrras. Jus
                    váhnemat eaba boađe ovttaoaivilii de sáhttiba
                    divvaga ovddas gáibidit ahte doarjjafáldi mearrida
                    doarjaga sturrodaga. </p>
    <p type="text">Mánnádoarjja mearriduvvo dan
                    vuođul man olu máksá fuolahit máná. Birgendoarjja
                    leat mearriduvvon árvvoštallama vuođul ja
                    rievddadit ee. agi mielde. Birgengolut
                    juogaduvvojit gorrálaččat váhnemiid gaskka sudno
                    dietnasa mielde, jorbejuvvon lagamus guđádasoassái.
                    Rehkenastojuvvon mánnádoarjja árvvoštallojuvvo
                    doarjjamáksingeatnegasa máksinnávccaid ektui.
                    Ovttastallan váldojuvvo maiddái vuhtii, dan bokte
                    ahte golut ovttastallama oktavuođas gessojuvvojit
                    rehkenastojuvvon
                    doarjjamáksimis. </p>
    <section>
      <p type="title">Doarjjaovdamáksu</p>
    </section>
    <p type="text">Dan váhnemis gii vuostáváldá
                    birgendoarjaga, sáhtát leat vuoigatvuohta oažžut
                    doarjjaovdamávssu. Dábálaččat galgá ovdamávssu
                    sturrodat árvvoštallojuvvot dárbbu ektui ovdamávssu
                    vuostáváldi dietnasa vuođulo, siviila stáhtusa
                    vuođul ja galle máná iežas dállodoalus son fuolaha.
                    Maŋŋel dárboárvoštallama addojuvvo ovdamáksu juoguu
                    100 %, 75 % dahje 50 % ollislaš ovdamáksosupmis.
                    Suoidnemánu 1. beaivvi 2006 rájes lea olles
                    ovdamáksosubmi 1 250 ruvnno mánus guđege máná
                    nammii. </p>
    <p type="text">Jus ovdamáksovuostáváldis lea
                    jahkedienas eambbo go 320 geardde ollislaš mánnosaš
                    doarjjaovdamávssu, de ii leat vuoigatvuohta oažžut
                    doarjjaovdamávssu. Ovdamáksu lea unnimusmearri maid
                    NAV-kantuvra máksá maiddái dalle go áhčči ii leat
                    dieđus dahje go doarjjageatnegas eará sivaid geažil
                    ii mávsse mánnádoarjaga. </p>
    <p type="text">Eambbo dieđuid oaččut
                    NAV-kantuvrras dahjewww.nav.no. </p>
    <section>
      <p type="title">Vuoigatvuođat máná ja mánnageahčči
                    buozanvuođa oktavuođas</p>
    </section>
    <p type="text">
      <em type="italic">Bargis lea vuoigatvuohta oažžut
                    friddja jus mánná dahje mánnageahčči lea buohcci,
                    bargobiraslága § 12-9
                    mielde. </em>
    </p>
    <p type="text">
      <em type="italic">Bargis lea jávkama vuolde
                    vuoigatvuohta oažžut fuolahanruđaid álbmotoadjolága
                    kapihtal 9 mielde. </em>
    </p>
    <section>
      <p type="title">Vuoigatvuohta oažžut friddja
                    barggus</p>
    </section>
    <p type="text">
      <em type="italic">Mánáid buozanvuohta, dás maiddái
                    guhkesáiggi buozanvuohta ja
                    doaimmashehttejupmi </em>
    </p>
    <p type="text">Bargiin geain leat mánát vuollel
                    12 jagi lea vuoigatvuohta oažžut friddja barggus
                    fuolahanruđaiguin go mánát leat buohccit. Bargiin
                    lea maiddái vuoigatvuohta oažžut friddja jus mánná
                    galgá mieđuštuvvot doavttiriskkadeapmái dahje eará
                    čuovvuleapmái buozanvuođa
                    oktavuođas. </p>
    <p type="text">-           Goappáge váhnemis lea
                    vuoigatvuohta váldit friddja gitta 10 beaivvi
                    jagis. </p>
    <p type="text">-           Váhnemiin geain leat
                    eambbo go guokte máná lea vuoigatvuohta váldit
                    friddja gitta 15 beaivvi
                    goabbáge. </p>
    <p type="text">-           Aktováhnemiin lea
                    vuoigatvuohta váldit friddja gitta 20 beaivvi,
                    dahje 30 beaivvi jus fuolaha eambbo go guokte
                    máná. </p>
    <p type="text">Vaikko nuppi váhnemis lea
                    fuolahanovddasvástádus akto, de sáhttiba
                    váhnenguovttos juogadit virgelohpievuoigatvuođa
                    gaskaneaskka šihttojuvvon ovttastallanáiggi mielde.
                    Lea eaktu ahte oadjokantuvra oažžu čálalaš
                    duođaštusa goappašat váhnemiin ovttastallanjuogu
                    birra. </p>
    <p type="text">Vuoigatvuohta oažžut virgelobi
                    jus mánná dahje mánnageahčči lea buohcci gusto
                    beroškeahttá lea go oasseáigge- vai
                    ollesáiggebargi, ja beroškeahttá movt bargoáigi
                    juohkása vahkkobeivviide. Jus leat oanehit
                    bargobeaivvit go dábálaččat, de rehkenastojuvvo
                    goitge ovtta beaivvi jávkan olles
                    beaivin. </p>
    <p type="text">Jus fuolaha bistevaš buohcci
                    máná, guhkilmas ohcci dahje doaimmashehttejuvvon
                    máná, ja gos dát dagaha ahte lea mearkkašahtti
                    stuorát várra šaddat jávkat barggus, de lea
                    goappáge váhnemis vuoigatvuođa oažžut 10 lassi
                    doarjjabeaivvi. Dát mielddisbuktá ovdamearkka dihte
                    ahte okta doaimmashehttejuvvon mánná addá
                    vuoigatvuođa 20 doarjjabeaivái goappáge váhnemii.
                    Váhnemiin geain leat guokte ii-doaimmashehttejuvvon
                    máná ja okta doaimmashehttejuvvon mánná lea
                    vuoigatvuohta oažžut 25 beaivvi goabbáge ja
                    váhnemiin geain leat guokte doaimmashehttejuvvon
                    máná lea vuoigatvuohta oažžut 30 beaivvi goabbáge.
                    Jus lea aktofuolaheaddji duođalaš buohcci mánnái
                    dahje doaimmashehttejuvvon mánnái, de
                    duppalastojuvvojit
                    doarjjabeaivvit. </p>
    <p type="text">Juolluduvvo fuolahanruhta
                    jahkásaš dietnasii gitta 6G rádjái, 377 352
                    ruvnno (miessemánu 1. b. 2006 rájes). Dienas badjel
                    dán ii máksojuvvo ruovttoluotta álbmotoaju badjel.
                    Dát čuovvu buohcan- ja váhnenruđaid oppalaš
                    njuolggadusaid. * Fuolahanruđat rehkenastojuvvojit
                    seammaládje go buohcanruođat dalle go bargi ieš lea
                    buohcci. Vuoigatvuohta oažžut fuolahanruđaid gusto
                    gitta dan kalenderjagi go mánná deavdá 12 jagi. Jus
                    mánná lea bistevaš buohcci dahje
                    doaimmashehttejuvvon, de guoská vuoigatvuohta
                    olggos dan jagi go mánná deavdá 18
                    jagi. </p>
    <p type="text">*Bargoaddi máksá fuolahanruđaid
                    máná buozanvuođa oktavuođas, muhto oažžut
                    máksojuvvot ruovttoluotta oadjokantuvrras dan mii
                    lea máksojuvvon badjel 10
                    beaivvi. </p>
    <p type="text">
      <em type="italic">Buohcci
                    mánnageahčči </em>
    </p>
    <p type="text">Jus son gii beaivválaččat
                    bearráigeahččá máná lea buohcci (ovdamearkka dihte
                    nubbi váhnen, mánnageahčči dahje
                    bearašmánáidgárdebargi) dahje jus son ii sáhte
                    bearráigeahččát máná danne go galgá čuovvut eará
                    máná iskkadeapmái dahje dearvvašvuođaásodahkii
                    sisačáliheapmái, de lea bargis maiddái
                    vuoigatvuohta oažžut friddja oktan
                    fuolahanruđaiguin seamma njuolggadusaid mielde go
                    badjelis. Dát beaivvit váldojuvvojit seamma earis
                    go dat beaivvit maid bargi geavaha go mánná lea
                    buohcci. </p>
    <p type="text">
      <em type="italic">Mánná sisačálihuvvon
                    buohccivissui dahje eará
                    dearvvašvuođaásahussii </em>
    </p>
    <p type="text">Dat geas lea mánná buohcciviesus
                    dahje sullasaš báikkis ja gii ieš lea mielde
                    buohcciviesus, lea vuoigatvuohta oažžut virgelobi.
                    Dát guoská beroškeahttá galli beaivvis lea sáhka.
                    Vuoigatvuohta oažžut virgelobi guoská maiddái
                    maŋŋelo go mánná lea beassan ruoktot, go bargi
                    ferte leat ruovttus danne go mánná dárbbaša čađat
                    geahču ja divššu. Dát vuoigatvuohta guoská olggos
                    dan jagi go mánná deavdá 12 jagi, dahje 18 jagi jus
                    mánná lea bistevaš buohcci, guhkilmas buohci dahje
                    jus lea
                    doaimmashehttejupmi. </p>
    <p type="text">Máksojuvvojit dikšunruđat oaju
                    badjel go dikšundárbu bistá guhkit go 7 beaivvi.
                    Dát addojuvvojit seamma njuolggadusaid mielde go
                    buohcanruđat addojuvvojit oaju
                    badjel. </p>
    <p type="text">
      <em type="italic">Mánát geain leat heakkavárálaš
                    buozanvuohta </em>
    </p>
    <p type="text">Fidnoaktiivvalaččain geat
                    fuolahit máná geain lea heakkavárálaš buozanvuohta
                    dahje eará hui duođalaš buozanvuohta dahje vihki
                    lea vuoigatvuohta oažžut virgelobi. Dát guoská
                    beroškeahttá galli beaivvis lea sáhka. Dát
                    vuoigatvuohta guoská olggos dan jagi go mánná
                    deavdá 18 jagi. Jus mánná lea doaimmashehttejuvvon,
                    de ii leat makkárge
                    ahkemearri. </p>
    <p type="text">Sáhttá leat vuoigatvuohta oažžut
                    dikšunruđaid álbmotoajus sullasaš dilálašvuođain go
                    lea vuoigatvuohta oažžut virgelobi. Maiddái earát
                    go máná váhnemat sáhttet oažžut dikšunruđaid jus
                    leažžá dárbbašlaš máná dihte. Goappašat váhnemat
                    sáhttiba oažžut dikšunruđaid oktanis jus leažžá
                    dárbu dasa. Dikšunruđat rehkenastojuvvojit
                    seammaládje go buohcanruđat, muhto iešheanalis
                    ealáhusdolliide sáhttá doarjja máksojuvvot vuosttaš
                    jávkanbeaivvi rájes. </p>
    <p type="text">
      <em type="italic">Kursa –
                    oahpahus </em>
    </p>
    <p type="text">Addojuvvojit oahpahusruđat, jus
                    dat geas lea fuolahus mánnái mas lea
                    doaimmashehttejupmi dahje guhkilmas buozanvuohta
                    čađaha oahpahusa dohkkehuvvon dearvvašvuođaásahusas
                    dahje jus oassálastá váhnenkurssas almmolaš
                    erenoamášpedagogalaš
                    gelbbolašvuođaguovddážis. </p>
    <section>
      <p type="title">Doarjja mánáide geain lea bistevaš
                    buozanvuohta</p>
    </section>
    <p type="text">Jus mánás lea bistevaš
                    buozanvuohta dahje doaimmashehttejupmi, de sáhttá
                    addot vuođđodoarjja, veahkkedoarjja dahje
                    goappašagat. Ahte buozanvuohta lea bistevaš
                    mearkkaša ahte dat bistá unnimusat 2-3 jagi. Dáid
                    doarjagiid ferte ohcat ja ohcamii ferte čállit
                    čilgehusa. NAV-kantuvra sáhttá veahkehit
                    dáinna. </p>
    <p type="text">
      <em type="italic">Vuođđodoarjja </em>
    </p>
    <p type="text">Dát doarjja galgá gokčat dihto
                    lassigoluid mat bohciidit máná buozanvuođa geažil,
                    omd. Go biktasaš ja gávnnit gollet, go šaddá
                    erenoamáš divrras biepmu oastit ja nu ain.
                    Buozanvuohta ja liigegolut fertejit leat
                    bistevaččat, dat mearkkaša 2-3 jagi. Vuođđodoarjaga
                    mearit rievddadit dan mielde man stuorrát
                    dárbbašlaš liigegolut leat. Vuolimus mearri lea
                    6 864 ruvnno jagis
                    (2007). </p>
    <p type="text">
      <em type="italic">Veahkkedoarjja </em>
    </p>
    <p type="text">Sáhttá máksojuvvot veahkkedoarjja
                       jus
                    buozanvuohta dahje vihki lea nu stuoris ahte mánná
                    dárbbaša liige geahču dahje divššu. Veahkkedoarjja
                    gehččui ja dikšui lea ráddjejuvvon priváhta dikšui,
                    dat mearkkaša ahte leat bearašlahtut dahje
                    bálkáhuvvon priváhta veahkit geat fuolahit divššu
                    ja geahču. Go suohkan juolluda ja rehkenastá
                    fuolahanbálkká priváhta fuolaheami dáfus, de sáhttá
                    gáibidit ahte galgá ohcat veahkkedoarjaga
                    vuođđodoarjjan.    </p>
    <p type="text">Dábálaš veahkkedoarjja lea
                    12 312 ruvnno jagis (2007). Jus mánná dárbbaša
                    eambbo geahču dahje divššu go dat mii addá
                    vuoigatvuođa dábálaš veahkkedoarjagii, de sáhttá
                    veahkkedoarjja lasihuvvot jus dát addá buoret
                    vejolašvuođaid mánnái orrut ruovttus. Lea geahču
                    dahje divššu viidodat mii
                    mearrida. </p>
    <p type="text">
      <em type="italic">Veahkkeneavvut </em>
    </p>
    <p type="text">Veahkkeneavvut mat buoridit máná
                    doaibmannávccaid, sáhttet luoikkahuvvot NAV
                    veahkkeaneavvoguovddážis
                    fylkkain. </p>
    <section>
      <p type="title">Mánát
                    buohcciviesus</p>
    </section>
    <p type="text"><em type="italic">Vuoigatvuohta oažžut oapmehačča
                    orrut iežas luhtte</em> </p>
    <p type="text">Mánáin lea vuoigatvuohta oažžut
                    unnimusat ovtta iežas oapmehaččain orrut iežas
                    luhtte čađat go lea buohccaviesus. Oapmehaččaide
                    galgá fállojuvvot biebmu ja idjadeapmi
                    buohcciviesus. Mánát ožžot friddja váldit vuostá
                    gussiid olggobealde dábálaš
                    guosseáiggiid. </p>
    <p type="text">
      <em type="italic">Mátkegolut </em>
    </p>
    <p type="text">Go buohcciviessu medisiinnalaš
                    sivaid geažil gohčču oapmehaččaid boahtit, de gokčá
                    álbmotoadju mátkegoluid dasa gii čuovvu máná
                    buohccivissui go čálihuvvo sisa ja go čálihuvvo
                    olggos. </p>
    <p type="text" xml:lang="fkv">
      <em type="italic">Stoahkan ja
                    oahpaheapmi </em>
    </p>
    <p type="text">Buohcciviessu galgá láhčit diliid
                    stoahkamii ja doaimmaide. Mánáid geat leat
                    skuvlaagis lea vuoigatvuohta oažžut oahpahusa go
                    leat buohcciviesus. </p>
    <p type="text" xml:lang="smj">
      <em type="italic">Diehtojuohkin </em>
    </p>
    <p type="text">Mánáin ja oapmehaččain lea
                    vuoigatvuohta oažžut ipmirdahtti diehtojuohkima
                    buozanvuođa birra ja divššu birra mii
                    čađahuvvo. </p>
    <section>
      <p type="title">Loatnakássa ortnegat
                    smávvamánnáváhnemiidda</p>
    </section>
    <p type="text">
      <em type="italic">Riegádahttinstipeanda </em>
    </p>
    <p type="text">Oahppit ja studeanttat geat ožžot
                    máná oahpu vuolde sáhttet oažžut
                    riegádahttinstipeandda gitta 42 vahkku. Eavttut
                    leat ahte oahppis/studeanttas lea leamaš
                    vuoigatvuohta oažžut stipeandda ja loana
                    Loatnakássas maŋemus guhtta mánu ovdal
                    riegádahttima, ahte son orru ovttas mánáin ja ahte
                    náittosguoibmi/ovttasássi ii seammás vuostáváldde
                    riegádahttinruđaid
                    álbmotoajus. </p>
    <p type="text">Spiehkasteapmi lea go geavaha
                    graderejuvvon
                    váhnenruhtaortnega. </p>
    <p type="text">(ovdde
                    áigekonto). </p>
    <p type="text">Sihke eadni ja áhčči sáhttiba
                    oažžut riegádahttinstipeandda jus evttut leat
                    devdojuvvon, muhto golbma vahkku ovdal ja guhtta
                    vahkku maŋŋel riegádahttima gullet eadnái. Loahpa
                    áigodaga, 33 vahkku, sáhttiba váhnemat juogadit,
                    muhto soai eaba sáhte oažžut riegádahttinstipeandda
                    oktanis. Jus oasit áigodagas leat geasseluomus, de
                    sáhttá stipeanda addot maiddái dán
                    áigodahkii. </p>
    <p type="text">Stipeandasubmi lea seamma go maid studeanta
                    muđui oččošii stipeandan ja loatnan guoskevaš
                    vahkkuid. Erohus lea ahte visot addojuvvo
                    stipeandan riegádahttinstipeandda áigodagas, ii
                    mihkke leat loatna. Loga eambbo
                    riegádahttinstipeandda birrawww.lanekassen.no/fodsel. </p>
    <p type="text">
      <em type="italic">Adopšuvdna </em>
    </p>
    <p type="text">Oahppit ja studeanttat geaet
                    adopterejit máná sáhttet oažžut
                    riegádahttinstipeandda 39 vahkku maŋŋelii
                    adopšuvnna. Eavttut leat seamma go riegádahttima
                    oktavuođas. </p>
    <p type="text" xml:lang="isl">
      <em type="italic">Fuolahanstipeanda </em>
    </p>
    <p type="text">Oahppit ja studeanttat geain leat
                    mánát sáhttet oažžut veardiduvvon
                    fuolahanstipeandda iežas ja náittosguoimmi mánáid
                    ovddas. Eaktu lea ahte mánná lea vuollel 16 jagi ja
                    ahte oahppi/studeanta orru ovttas mánáin unnimusat
                    40 proseantta áiggis. Fuolahanstipeanda veardiduvvo
                    náittosguoimmi/ovttasássi dietnasa ektui ja oahppi
                    dahje studeantta iežas dietnasa ja opmodaga
                    ektui. </p>
    <p type="text">
      <em type="italic">Ruovttoluottamáksima geahpádus
                    riegádahttima ja fuolaheami
                    oktavuođas </em>
    </p>
    <p type="text">Máksináigi sáhttá maŋiduvvot ja
                    sáhttá addot reantofriddja gitta guoktenuppelohkái
                    mánu maŋŋelii riegádahttima dahje adopšuvnna. Jus
                    galgá oažžut reantofriddja, de lea eaktu ahte
                    dienas lea unni. Jus fuolaha mánáid vuollel logi
                    jagi, de sáhttá oažžut máksináiggi maŋiduvvot ja
                    reantofriddja meaddel dan vuosttaš jagi maŋŋelii
                    riegádahttima/adopšuvnna. Gáibádus lea ahte sihke
                    su dienas geas lea fuolahanovddasvástádus mánnái ja
                    oppalaš bearašdienas lea vuolábealde mearriduvvon
                    rájiid. </p>
    <p type="text">Aktofuolaheaddjit geain lea
                    dienas vuolábealde mearriduvvon ráji, sáhttet
                    oažžut máksináiggi maŋiduvvot ja reantofriddja nu
                    guhká go mánná lea vuollel logi
                    jagi. </p>
    <p type="text" xml:lang="nob">Loga eambbo máksináiggi maŋideami birrawww.lanekassen.no/utsettelseja
                    reantofriddja birrawww.lanekassen.no/rentefritak. </p>
    <p type="text">Stuoradiggi mearrida Loatnakássa
                    njuolggadusaid ovtta jahkái ain hávális.
                    Fuomášuhttit ahte ortnega eavttut mat leat
                    čilgejuvvon ovdalis sáhttet
                    rievdat. </p>
    <section>
      <p type="title">Vearjogeatnagasat geain lea
                    fuolahanovddasvástádus</p>
    </section>
    <p type="text">
      <em type="italic">Buresbirgenvirgelohpi </em>
    </p>
    <p type="text">Vearjogeatnegas bargit sáhttet
                    geavahit iežaset bálkáhuvvon áhččeeari gitta 6
                    vahkku vuosttašgearddebálvalusa oktavuođas.
                    Áhččeearri boahtá 14 beaivásaš virgelobi lassin
                    maid oažžu iežas máná riegádeami oktavuođas.
                    Virgelobi sáhttá juohkit guovtti áigodahkii. Nuvttá
                    ruoktotmátki addojuvvo nuppi virgelohpemátkái.
                    Mátkkoštanáigi lea mielde
                    virgelohpeáigodagas. </p>
    <p type="text">
      <em type="italic">Aktofuolaheaddjit </em>
    </p>
    <p type="text">Vearjogeatneagasat geat leat
                    mánáid aktofuolaheaddjit, ožžot
                    vuosttašgearddebálvalusa maŋiduvvot nu guhká go
                    fuolahandilli bistá, ja gitta dan jagi lohppii go
                    vearjogeatnegas deavdá 33
                    jagi. </p>
    <p type="text">Hárjehallamiid oktavuođas sáhttá
                    addot maŋideapmi jus lea mánáid aktofuolaheaddji,
                    nu guhká go ossodat ii sáhte fállat dakkár
                    fleksiibelis virgelohpeortnegiid ahte sáhttá
                    vuhtiiváldit máná fuolahandárbbu hárjahallama
                    oktavuođas sullii seammaládje go
                    muđui. </p>
    <p type="text">Dát guoská maiddái jus
                    vearjogeatnegasas lea gaskaboddosaš
                    aktoovddasvástádus danne go nubbi fuolahanolmmoš ii
                    sáhte bearráigeahččat máná iežas bargodili, oahpu
                    dahje buozanvuođa geažil. (Gáibiduvvojit nanu
                    ákkat). </p>
    <p type="text">
      <em type="italic">Juhkkojuvvon
                    váhnenovddasvástádus </em>
    </p>
    <p type="text">Vearjogeatnegasain geain lea
                    juhkkojuvvon váhnenovddasvástádus sáhttet
                    biddjojuvvot doibmii nu lahka ruovttubáikki ahte
                    sáhttá orrut ruovttus, dahje sáhttet oažžut
                    oaneheamos vejolaš
                    bálvalusáiggi. </p>
    <p type="text">
      <em type="italic">Militearabálvalusa
                    maŋideapmi </em>
    </p>
    <p type="text">Jus geavaha lágas nannejuvvon
                    vuoigatvuođa váldit riegádahttin- dahje
                    adopšuvdnavirgelobi maid lea dinen barggus ovdal
                    militearabálvalusa, de sáhttá visot
                    militearabálvalus maŋiduvvot nu guhká go
                    fuolahanvirgelohpi bistá. </p>
    <p type="text">
      <em type="italic">Militeara- dahje siviilabálvalusa
                    čađaheapmi addá dinenvuoigatvuođa riegádahttin-
                    dahje
                    adopšuvdnaruđaide </em>
    </p>
    <p type="text">Militeara- dahje siviilabálvalusa
                    čađaheapmi dahje geatnegahtton
                    siviilasuodjalusbálvalusa čađaheapmi addá
                    dinenvuoigatvuođa riegádahttin- dahje
                    adopšuvdnaruđaide. </p>
    <p type="text">Guoskevaš ovttadat gieđahallá
                    virgelohpeohcamiid. Váidininstánsa lea
                    vearjogeatnegasdoaimmahaga hoavda.
                    Riegádahttinvirgelobi ohcan bivdojuvvo sáddejuvvot
                    buori áiggis. Virgelohpeáigodat sáhttá mearriduvvot
                    go virgelohpi álggahuvvo. </p>
    <section>
      <p type="title">Pedagogalaš fálaldagat ovdaskuvlamánáide
                    ja
                    mánnageahčči/praktikántadoaibma</p>
    </section>
    <section>
      <p type="title" xml:lang="smj">Mánáidgárddit</p>
    </section>
    <p type="text">Mánáidgárddit leat pedagogalaš
                    fálaldat mii galgá leat mielde addime mánáide
                    ovdánahtti, hástaleaddji ja oadjebas
                    ovdaskuvlaáiggi. Mánáidgárdefálaldat rievddada
                    eaiggátdiliid, pedagogalaš sisdoalu ja rabasáiggiid
                    dáfus. Mánát váldojuvvot sisa ohcamiid vuođul, ja
                    njuolggadusaid vuođul maid mánáidgárdeeaiggát
                    (suohkan dahje priváhta eaiggát) mearrida.
                    Suohkanis lea ovddasvástádus dohkkehit ja
                    bearráigeahččat visot mánáidgárddiid
                    suohkanis. </p>
    <p type="text">Visot mánáidgárddit galget leat
                    dohkálaččat dearvvašvuođa dáfus ja suohkan ferte
                    dohkkehit lanjaid (vej. dearvvašvuođaeiseválddit,
                    dahje ferte leat dohkkehuvvon birasguoskevaš
                    dearvvašvuođagáhttema njuolggadusa bokte
                    mánáidgárddiin ja
                    skuvllain). </p>
    <p type="text">Mánáidgárdelága mielde galget
                    mánát geain leat unnit doaibmannávccat vuoruhuvvot
                    sisaváldimis. Mánát galget oažžut
                    erenoamášpedagogalaš veahki mánáidgárddis (gč.
                    Erenoamášpedagogalalaš veahkki). Gávdnojit maiddái
                    erenoamáš ortnegat mat galget fuolahit unnitgielat
                    mánáid, aittoboahtán báhtareddjiid mánáid ja sámi
                    mánáid. </p>
    <p type="text">Váldde oktavuođa suohkana
                    mánáidgárdehálddahusain vai oaččut ohcanskovi ja
                    lagat dieđuid. </p>
    <p type="text">
      <em type="italic">Bearašmánáidgárddit </em>
    </p>
    <p type="text">Muhtun suohkanat ja
                    priváhtaolbmot leat ásahan bearašmánáidgárddiid gos
                    mánát besset leat priváhta ruovttuin. Lea
                    ovdaskuvlaoahpaheaddji mii jođiha
                    bearašmánáidgárddit seammaládje go eará nai
                    mánáidgárddiid. </p>
    <p type="text">Lágat ja njuolggadusat:
                    Mánáidgárdeláhka, suohkandearvvašvuođabálvalusláhka
                    ja birasguoskevaš dearvvašvuođagáhttema njuolggadus
                    mánáidgárddiin ja skuvllain, njuolggadus
                    bearašmánáidgárddiid birra. </p>
    <section>
      <p type="title">Rabas
                    mánáidgárdi</p>
    </section>
    <p type="text">Muhtun suohkaniin/gávpotosiin
                    gávdnojit rabas mánáidgárddit, mii lea nuvttá
                    oanehisáiggefálaldat bearrašiidda geain ii leat
                    dábálaš mánáidgárdesadji. Fuolaheaddji (váhnen,
                    mánnageahčči, praktikánta d.e.) ferte mieđuštit
                    máná dán fálaldahkii. Rabas mánáidgárdi lea
                    jurddašuvvon leat deaivvadanbáikin sihke mánáide ja
                    fuolaheddjiide/váhnemiidda, ja báikin gos sáhttá
                    oažžut pedagogalaš veahki ja
                    čuovvoleami. </p>
    <p type="text">Lágat ja njuolggadusat:
                    Mánáidgárdeláhka, Mánáidgárddiid
                    rámmaplána. </p>
    <section>
      <p type="title">Erenoamášpedagogalaš
                    veahkki</p>
    </section>
    <p type="text">Mánáin vuollel skuvlaagi lea
                    vuoigatvuohta oažžut erenoamášpedagogalaš veahki go
                    áššedovdi árvvoštallá dan dárbbašlažžan.
                    PP-bálvalus lea áššedovdi instánsa. Veahkki sáhttá
                    addot ruovttus, mánáidgárddis dahje earaládje. Lea
                    suohkana PP-bálvalus mii gaskkusta ja ovttastahttá
                    doaimmaid. </p>
    <p type="text">Jus erenoamášpedagogalaš fálaldat
                    addo mánáidgárddis, de galget dat diimmut go mánná
                    lea ožžon juolluduvvot dákkár veahki gessojuvvot
                    váhnenmávssus. </p>
    <p type="text">Lágat: Oahpahusláhka
                    (§5-7) </p>
    <section>
      <p type="title" xml:lang="smj">Mánnageahččit ja
                    praktikánttat</p>
    </section>
    <p type="text">Jus váhnemat válljejit
                    mánnagehččiid dahje praktikánttaid fuolahit mánáid,
                    de gustojit sierra vearronjuolggadusat. Go virgáda
                    olbmo fuolahit mánáidis, de šaddá bargoaddi.
                    Bargoaddin ferte čuovvut gustovaš vearro- ja
                    oadjolágaid. Lagat dieđuid dán birra oažžu go váldá
                    oktavuođa báikkálaš NAV:in, litnetkantuvrrain ja
                    vearrobearrandoaimmain. </p>
    <p type="text">Váhnemat geat leat praktikántta
                    dahje mánnageahčči bargoaddit, eai galgga máksit
                    bargoaddidivvaga bálkká ja eará buhtadusa dáfus go
                    fuolaha ja bearráigeahččá máná. Dasa lassin sáhttá
                    oažžut geasusin vearrogeatnegas dietnasis go
                    duođašta goluid mánáid bearráigeahččamii ja
                    fuolaheapmái (Gč. Váhnengessosa, siidu 22). Bálká
                    go lea erenoamáš fuolaheami dahje dikšun máná dáfus
                    mas lea doaimmashehttejupmi dahje sullasaš, sáhttá
                    dagahit ahte šaddá geatnegas máksit
                    bargoaddidivvaga. </p>
    <p type="text">Sidjiide geat bearráigehččet
                    mánáid lea ovdamunnin jus lea sierra
                    registrerejuvvon dienas. Das lea mearkkašupmi dasa
                    maid álbmotoadju máksá buohcanruđaid dáfus, ja dat
                    lohkko maiddái penšuvdnačuoggáid čoaggimii.
                    Mánnageahčči mii váldá vuostá mánáid iežas ruktui
                    dahje eará báikái, galgá fuolahit ahte lanjat leat
                    dohkálaččat dearvvašvuođaeavttuid
                    mielde. </p>
    <p type="text">Lagat dieđut: gč. gihppagiid
                    »Vearronjuolggadusat mánnageahččama olis” ja
                    »Bearašmánáidgárddit ja vearru” maid oažžu
                    litnetkantuvrras. Gihppagiid gávdná maiddái
                    interneahtas, gč.www.skatteetaten.no<em type="italic">Almmuhusat, Gihppagat
                    ja girjjt</em> vuolde. </p>
    <p type="text">Lágat ja njuolggadusat:
                    Suohkandearvvašvuođabálvalusláhka ja njuolggadus
                    birasguoskevaš dearvvašvuođagáhttema
                    birra. </p>
    <section>
      <p type="title">Dearvvašvuođa- ja
                    sosiálabálvalusat</p>
    </section>
    <section>
      <p type="title">Dearvvašvuođastašuvnnat</p>
    </section>
    <p type="text">Dearvvašvuođastašuvnnat leat
                    oassin láhkanannejuvvon suohkanlaš
                    dearvvašvuođabálvalusas ja lea fálaldat nuoraide
                    gaskal 0-20 jagi. Doaimmas, mii bargá fágaid rastá
                    ja mii váldá vuođu bearraša návccain ja
                    vejolašvuođain ovddidit mánáid dearvvašvuođa, leat
                    dát váldobarggut: </p>
    <p type="text">-           dearvvašvuođaiskkadeamit
                    ja ráđđeaddin oktan čuovvolemiin/čujuhemiin jus lea
                    dárbu, dása guoská oaidnu, gullu ja
                    giella </p>
    <p type="text">-           eastadeaddji
                    psykososiála bargu </p>
    <p type="text">-           diehtojuohkindoaibma ja
                    bagadallan oktagaslaččat ja joavkkuin – iešguđetge
                    surggiin mii guoská mánnái dahje váhnemiidda ja
                    mánnái </p>
    <p type="text">-           ruovttugalladeamit </p>
    <p type="text">-           ovttasbargu habiliteret
                    mánáid geain leat erenoamáš dárbbut, dása gullet
                    bistevaš buohcci ja doaimmashehttejuvvon
                    mánát </p>
    <p type="text" xml:lang="smj">-           diehtojuohkin
                    boahkuheami birra ja
                    čađaheapmi </p>
    <p type="text">-           ovttasbargu skuvllain
                    ovddidit buriid oahppanbirrasiid
                    ohppiide </p>
    <p type="text">Suohkanat galget maiddái fállat
                    áhpehisvuođadárkkistemiid dearvvašvuođastašuvnnaid
                    oktavuođas. Lassin dearvvašvuođaiskkademiide
                    sisttisdoallá fálaldat maiddái ráđđeaddima oktan
                    čuovvolemiin/čujuhemiin jus lea dárbu,
                    diehtojuohkima ja ovttaseallin- ja
                    váhnenbagadallama. </p>
    <p type="text">Eambbo dieđut, gč. Njuolggadusa
                    b. Cuoŋománu 3. b. 2003 suohkana
                    dearvvašvuođaovddideaddji ja eastadeaddji barggu
                    birra dearvvašvuođastašuvdna- ja
                    skuvladearvvašvuođabálvalusas;www.lovdata.no15-1235 Našuvnnalaš fágalaš
                    njuolggadusat go iskkada mánáid oainnu, gulu ja
                    giela:www.shdir.no. </p>
    <section>
      <p type="title" xml:lang="smj">Bargoveahkkeortnet ja
                    doarjjaolbmot</p>
    </section>
    <p type="text">Suohkanis lea geatnegasvuohta
                    fállat bargoveahkke- ja doarjjaolmmošortnegiid
                    oassin iežas sosiála
                    bálvalusain. </p>
    <p type="text">Bargoveahkki addojuvvo
                    bearrašiidda geain leat erenoamáš lossa
                    fuolahandoaimmat. Bálvalus addojuvvo ruovttus dahje
                    olggobealde ruovttu. </p>
    <p type="text">Doarjjaolmmoš fállojuvvo ee.
                    mánáide geain lea doaimmashehttejupmi ja mánáide
                    dakkár bearrašiin gos leat iešguđetlágán sosiála-
                    ja dearvvašvuođaváttut. Doarjjaolmmoš sáhttá
                    veahkehit ovttaskas máná oažžut eambbo máŋggabealát
                    ja buoret astoáiggi. </p>
    <p type="text" xml:lang="smj">Suohkan árvvoštallá dárbbu ja
                    viidodaga. </p>
    <p type="text">Ohcanskoviid oažžu go váldá
                    oktavuođa suohkaniin. </p>
    <p type="text">Lágat:
                    Sosialbálvalusláhka. </p>
    <section>
      <p type="title">Fuolahanbálká</p>
    </section>
    <p type="text">Fuolahanbálkáortnet galgá addit
                    ekonomalaš buvttadusa olbmuide geain lea erenoamáš
                    lossa fuolahanbargu. Fuolahanbálká lea okta dain
                    bálvalusain maid suohkan lea geatnegahtton doalahit
                    sosialbálvaluslága mielde, ja dat juhkkojuvvo
                    árvvoštallama mielde das makkár dárbbut
                    geavaheaddjis leat ja makkár eará bálvalusat
                    sáhttet leat áigeguovdilat. Fuolaheaddjis ii leat
                    riektegáibádus oažžut fuolahanbálkká seammaládje go
                    eará sosiála bálvalusaid. </p>
    <p type="text">Johtočálus I-42/98 fuolahanbálkká
                    birra muitala ortnega birra. </p>
    <section>
      <p type="title">Ruovttubálvalusat</p>
    </section>
    <p type="text">Suohkanis lea sosialbálvaluslága
                    ja suohkandearvvašvuođabálvaluslága mielde
                    geatnegasvuohta fállat veahki ruovttuin sidjiide
                    geain leat erenoamáš dárbu veahkkái. Erenoamáš
                    dárbu veahkkái sáhttá badjánit váhnemiid dahje
                    mánáid doaimmashehttejumi, buozanvuođa dahje eará
                    sivaid geažil. Suohkan árvvoštallá dárbbu ja
                    viidodaga. </p>
    <p type="text">15-1298 Mánát ja nuorat geain
                    leat unnit doaibmannávccat, makkár vuoigatvuođat
                    leat bearrašis? ;www.shdir.no </p>
    <section>
      <p type="title">Bearašsuodjaleapmi</p>
    </section>
    <p type="text">
      <em type="italic">Bearašsuodjalanbálvalus lea
                    nannejuvvon
                    bearašsuodjalankantuvrralágas. </em>
    </p>
    <p type="text">Bearašlahtut geat vásihit
                    váttisvuođaid dahje riidduid siskkáldasat
                    bearrašis, sáhttet váldit oktavuođa
                    bearašsuodjalanbálvalusain mii sáhttá addit ráđiid
                    ja bagadallama olles bearrašii, bárrii dahje
                    ovttaskas olbmuide. Juohke fylkkas lea
                    bearašsuodjalankantuvra. Bálvalus lea
                    nuvttá. </p>
    <p type="text">Bearašsuodjalankantuvra doaibmá
                    maiddái soabaheaddjin sierraneami/earráneami
                    oktavuođas. Soabaheapmi lea bákkolaš visot
                    náittosbáraide ja ovttasássiide geain leat oktasaš
                    mánát vuollel 16 jagi. Soabaheami ulbmil lea ahte
                    váhnemat galget oažžut veahki ráhkadit buori
                    šiehtadusa das gos mánát galget orrut,
                    ovttastallanortnegiid birra jna. maŋŋel
                    earráneami. </p>
    <section>
      <p type="title" xml:lang="smj">Váhnenbagadallan</p>
    </section>
    <p type="text">Váhnenbagadallanfálaldat
                    addojuvvo ee. dearvvašvuođastašuvnnas,
                    mánáidgárddis ja skuvllas. Dáppe sáhttet váhnemat
                    lonohallat vásáhusaid ja jearrat áššiid mat gusket
                    dasa movt bajásgeassit iežas mánáid, ja sáhttet
                    oažžut dieđuid ja bagadallama mánáid dárbbuid ja
                    ovdáneami birra. </p>
    <p type="text">Dearvvašvuođastašuvdna,
                    mánáidgárdi ja skuvla sáhttet maiddái veahkehit
                    gávdnat eará veahkkeinstánssaid go váhnemat
                    bivdet. </p>
    <p type="text">Eambbo dieđuid ja ođđa listu
                    almmuhuvvon materiálaid dáfus gávnnatwww.bufetat.no/foreldreveiledning </p>
    <section>
      <p type="title">Áigeguovdilis lágat</p>
    </section>
    <p type="text">Bargobirasláhka </p>
    <p type="text">Mánáidgárdeláhka </p>
    <p type="text">Mánáidláhka </p>
    <p type="text">Mánáidoadjoláhka </p>
    <p type="text">Bearašsuodjalankantuvra </p>
    <p type="text">Álbmotoadjoláhka </p>
    <p type="text">Fuolaheaddjegeasusláhka </p>
    <p type="text">Oahpahusláhka </p>
    <p type="text">Reaidaruhtaláhka </p>
    <p type="text">Vearroláhka </p>
    <p type="text">Sosialbálvalusláhka </p>
    <section>
      <p type="title">Oktavuođadieđut:</p>
    </section>
    <section>
      <p type="title" xml:lang="smj">Ovttaseallin- ja
                      dásseárvoossodat</p>
    </section>
    <p type="text">Telefovdna:</p>
    <p type="text">22 24 25 19</p>
    <p type="text">Fáksa:</p>
    <p type="text">22 24 27 18</p>
    <section>
      <p type="title">Čujuhus:</p>
    </section>
    <p type="text" xml:lang="nob">Barne- og
                      likestillingsdepartementet</p>
    <p type="text" xml:lang="kal">
                      Postadreassa:</p>
    <p type="text">
                      Postboks 8036 Dep (post)</p>
    <p type="text" xml:lang="nob">
                      0030 Oslo</p>
    <p type="text" xml:lang="kal">
                      Gallendanadreassa:Akersgata 59 (besøk)</p>
    <p type="text" xml:lang="nob">
                      Telefon 22 24 90 90
                    </p>
  </body>
</document>
