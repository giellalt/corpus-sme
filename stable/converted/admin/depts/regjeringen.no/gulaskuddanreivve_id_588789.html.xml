<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Gulaskuddanreivve - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>554</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/kd/dok/hoeringer/hoeringsdok/2009/gulaskuddan---rammaplana-lahkaasahus-sam/gulaskuddanreivve.html?id=588789</origFileName>
    <parallel_text location="horingsbrev.html_id=588789" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Gulaskuddan - Rámmaplána láhkaásahus Sámi
                    allaskuvlla sámi
                    vuođđoskuvlaoahpaheaddjeoahpuin</p>
    </section>
    <p type="text">Gulaskuddanreive , 10.12.2009 </p>
    <section>
      <p type="title">
                    Adreassalisttu mielde</p>
    </section>
    <p type="text" xml:lang="isl">Din ref.</p>
    <p type="text" xml:lang="nob">Min ref.</p>
    <p type="text">Beaivi</p>
    <p type="text">200902348</p>
    <p type="text">10.12.2009</p>
    <section>
      <p type="title">GULASKUDDAN - Rámmaplána láhkaásahus Sámi
                    allaskuvlla sámi
                    vuođđoskuvlaoahpaheaddjeoahpuin</p>
    </section>
    <p type="text">
                    Stuoradiggi gieđahalai 
                    St.dieđáhusa nr. 11 (2008-2009) Læreren – rollen og
                    utdanningen ja Innst. S. nr. 185 , ja dan
                    vuođul nammadii Máhttodepartemeanta čakčamánu dán
                    jagi lávdegotti. Lávdegotti bargun lei ráhkadit
                    sámi ođđa oahpaheaddjeohppui rámmaplánaevttohusa,
                    mii galgá buhttet dálá sámi oahpaheaddjeoahpu 2010
                    čavčča rájes.
                    Jođiheaddji Vuokko Hirvonen (professor Sámi
                    allaskuvllas)
                    Asta Balto (vuosttašamanuensa Sámi
                    allaskuvllas)
                    Jan Idar Solbakken (allaskuvlalektor Sámi
                    allaskuvllas)
                    Grete Bergstrøm (allaskuvlalektor Sámi
                    allaskuvllas)
                    Terje Veimo (seniorráđđeaddi Høgskolen i Nord-
                    Trøndelag)
                    Sonja Guttorm (rektor Sirpmá skuvllas, Deanu
                    gielddas)
                    Reidar Erke (kultur- ja mánáidgárdeossodaga
                    jođiheaddji, Guovdageainnu suohkanis)
                    Marit Helene Pedersen (guovlludirektevra NHO
                    Finnmárku)
                    Sigrid Stångberg (Sámi parlamentáralaš ráđđi)</p>
    <p type="text">Dasa lassin áicin lea leamaš Heidi Salmi
                    Sámedikki ovddasteaddjin. Åse Gunleiksrud ja Karin
                    Helle leamašan Máhttodepartemeantta bealis áicin.
                    Lávdegotti čállin leamaš Svein Lund, gean Sámi
                    allaskuvla lea virgádan.</p>
    <p type="text">Ođđa vuođđoskuvlaoahpaheaddjeoahpu ulbmil lea
                    integrerejuvvon, profešuvdnii ráhkkanahtti ja
                    dutkanvuđđosaš oahpahus, mii geasuha, lea
                    innovatiiva ja hástaleaddji ja mas lea alla
                    kvalitehta. Oahppu galgá gokčat vuođđoskuvlla
                    oahpaheaddjegelbbolašvuođadárbbuid ja hukset buori
                    vuođu ovddidit gelbbolašvuođa oahpaheaddjebarggus.
                    Dát gáibádusat biddjojit juohke
                    oahpaheaddjeoahppoinstitušuvdnii miehtá
                    riikka.
                    Lávdegotti mandáhtas daddjo earret eará ahte
                    rámmaplána lea láhkaásahusa hámis ja galgá čilget
                    vurdojuvvon oahppanjoksosiid. Dáid vuolggasadjin
                    leat našunála kvalifikašuvdnarámmat ja
                    oahpaheaddjekandidáhtaid gelbbolašvuođasuorggit, nu
                    movt daddjo Stuoradiggedieđáhusas. Sámi
                    rámmaplánalávdegoddi oaččui bargun árvvoštallat
                    guokte váldovejolašvuođa:</p>
    <p type="text">-  Oktasaš láhkaásahus, masa biddjojit
                    sierra mearrádusat ja vejolaš spiehkasteamit, mat
                    gustojit sámi oahpaheaddjeohppui.
                    -  Sierra láhkaásahus sámi
                    vuođđoskuvlaoahpaheaddjeohppui.</p>
    <p type="text">Lávdegoddi ávžžuha ráhkadit sierra láhkaásahusa
                    sámi oahpaheaddjeohppui. Čujuhuvvo lávdegotti
                    ákkastallamiidda, mat albmanit gulaskuddannotáhtas
                    mii lea mielddusin.</p>
    <p type="text">Departemeanta sádde gulaskuddamii
                    láhkaásahusevttohusa
                    vuođđoskuvlaoahpaheaddjeohppui, man Sámi
                    allaskuvlla lágida. Mielddusin leat
                    láhkaásahusevttohus ja gulaskuddannotáhta.
                    Gulaskuddannotáhtas leat lávdegotti evttohan
                    mearrádusat, lávdegotti árvvoštallamat ja
                    departemeantta árvvoštallamat. Sihke
                    láhkaásahusevttohus ja gulaskuddannotáhtta atnet
                    vuođđun Sámi rámmaplánalávdegotti evttohusa, mii
                    lea sáddejuvvon departementii skábmamánu 2. beaivvi
                    2009. Departemeanta lea dattege gávnnahan sivaid
                    rievdadit ja čielggasmahttit evttohusa, man sádde
                    gulaskuddamii. Dáidda gullet rievdadusat earet
                    eará:
                     
                    • Láhkaásahusa doaibmaviidodat
                    • Oahpahusgiellagažaldat
                    • Geatnegahtton dárogiela 1. – 7. dásis
                    • Geatnegahtton sámegiela 5. – 10. dásis
                    • Friddjenmearrádusat</p>
    <p type="text">Rievdadusat bohtet ovdan láhkaásahusevttohusas,
                    mii lea mielddusin ja ákkastallamat bohtet ovdan
                    gulaskuddannotáhtas.</p>
    <p type="text">Gulaskuddannotáhta sisttisdoallá duššefal
                    mearrádusaid, mat gullet erenoamážit sámi
                    vuođđoskuvlaoahpaheaddjeohppui. Dat oasit
                    mearrádusas mat leat seammaláganat go našunála
                    láhkaásahusas, de čujuhuvvo dan
                    gulaskuddannotáhtii.</p>
    <p type="text">Sámi rámmaplánalávdegotti bargun lea maiddái
                    heivehit oktii barggu našunála
                    oahpaheaddjeoahppoproseassain ovddidit našunála
                    njuolggadusaid ja indikáhtoriid. Lávdegottit galget
                    evttohit našunála njuolggadusaid ja indikáhtoriid
                    ođđajagemánu 20. beaivái 2010.</p>
    <p type="text">Gulaskuddanáigemearri lea <em type="italic">mánnodat
                    guovvamánu 8.beaivi 2010</em> .
                    Gulaskuddancealkámušat sáddejuvvojit
                    Máhttodepartemeantta epostii Gulaskuddamii ii
                    addojuvvo maŋiduvvon cealkináigi ođđa
                    vuođđoskuvlaoahpaheaddjeoahpu ovdáneami ja
                    implementerema geažil.  </p>
    <p type="text">
                    Dearvvuođaiguin</p>
    <p type="text" xml:lang="swe">Toril Johansson</p>
    <p type="text">
                          ekspedišuvdnahoavda</p>
    <p type="text">Karin Helle</p>
    <p type="text">
                          seniorráđđeaddi</p>
  </body>
</document>
