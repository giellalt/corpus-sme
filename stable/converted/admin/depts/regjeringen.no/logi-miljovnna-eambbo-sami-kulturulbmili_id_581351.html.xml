<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Logi miljovnna eambbo sámi kulturulbmiliidda - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>319</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/kkd/preassaguovdda/Preassadieahus/2009/logi-miljovnna-eambbo-sami-kulturulbmili.html?id=581351</origFileName>
    <parallel_text location="10-millioner-mer-til-samiske-kulturforma.html_id=581351" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 13.10.2009</p>
    <p type="text" xml:lang="kal">Nr.:  186/09</p>
    <section>
      <p type="title">Logi miljovnna eambbo sámi
                    kulturulbmiliidda</p>
    </section>
    <p type="text">Lassáneapmi fátmmasta 3,3 miljovnna kruvnno
                    Sámediggái, 3,3 miljovnna kruvnno Sámi arkiivii,
                    2,1 miljovnna kruvnno Ája Sámi Guovddáža
                    huksemiidda ja 500 000 kruvnno
                    Riikkaidgaskasaš Sámi Filbmaguovddážii.</p>
    <p type="text">Ráđđehus lasiha juolludusa Sámedikki vuollásaš
                    kulturulbmiliidda 3,3 miljovnna kruvnnuin nu ahte
                    2010 juolludus šaddá 65 miljovnna kruvnno. Doarjja
                    sámi kulturulbmiliidda Sámedikki vuolde lea
                    lassánan badjel 33 miljovnna kruvnnuin 2005
                    rájes.</p>
    <p type="text">Go Sámi arkiiva dál fárre ođđa lanjaide Sámi
                    dieđavisttis Guovdageainnus, de lasihuvvo
                    doaibmajuolludus Arkiivadoaimmahahkii 2,2 miljovnna
                    kruvnnuin ja investerenruhta 1,1 miljovnna
                    kruvnnuin.</p>
    <p type="text">Riikkaidgaskasaš Sámi Filbmaguovddáš ásahuvvui
                    2009:s ja oaččui dalle 1,5 miljovnna kruvnno
                    doarjjan. Ruhta geavahuvvo sámi oanehis- ja
                    dokumentárafilmmaid ráhkadeapmái,
                    gelbbolašvuođaloktemii ja mánáid ja nuoraid
                    doaimmaide. Juolludus lasihuvvo 500 000
                    kruvnnuin nu ahte 2010:s šaddá 2 miljovnna
                    kruvnno.</p>
    <p type="text">Riddu Riđđu-festivála dohkkehuvvui 2009:s
                    guovddášásahussan (knutepunktstatus), ja oažžu 1,5
                    miljovnna kruvnno doarjjan 2010:s.</p>
    <p type="text">Sámi aviissat ožžot ollislaččat 22,3 miljovnna
                    kruvnno doarjjan. Ruđat geavahuvvojit sámi
                    aviissaid buvttadeapmái ja julevsámegiel ja
                    lullisámegiel aviisasiidduid buvttadeapmái.
                    Doarjaga hálddaša mediabearráigeahčču. 2005 rájes
                    lea doarjja sámi aviissaide lassánan 9,3 miljovnna
                    kruvnnuin.</p>
    <p type="text">Ája Sámi Guovddáš galgá viiddiduvvot ja hukset
                    ođđa lanjaid vuorkádavviriid ja sámi girjerádjosa
                    várás. Huksenprošektii juolluduvvo 7,3 miljovnna
                    kruvnno doarjjan 2010:s.</p>
  </body>
</document>
