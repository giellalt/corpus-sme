<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Háliida joatkit doarjaga Bosnia-Hercegovinai - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>370</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fd/Aigeguovdil/Oasat/2010/Haliida-joatkit-doarjaga-Bosnia-Hercegovinai.html?id=606516</origFileName>
    <parallel_text location="onsker-videre-stotte-til-bosnia-herzegovina.html_id=606516" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Ođas , 01.06.2010</p>
    <section>
      <p type="title">Háliida joatkit doarjaga
                    Bosnia-Hercegovinai</p>
    </section>
    <p type="text">
      <em type="italic">Suodjalusministtar Grete Faremo ja su
                    kollega, bosnialaš suodjalusministtar Selmo
                    Cikotic, digaštalaiga sihke NATO ja sudno guovtti
                    riikkaska viidásat ovttasbarggu go Cikotic galledii
                    Norgga.</em>
    </p>
    <p type="text">
                    Fotografiija: Torgeir Haugaard, Suodjalusa
                    mediaguovddáš</p>
    <p type="text">Maŋimus jagi lea Norga lasihan iežas doarjaga
                    Bosnia-Hercegovinai, erenoamážit dannego Norggas
                    lea jagiid 2009 ja 2010 NATO
                    oktavuođaambasádadoaibma Bosnia-Hercegovinas. Norga
                    lea atnán dehálažžan maiddái addit doarjaga
                    bosnialaš suodjalusa ođastussii.
                    - Mii dáhttut joatkit buori ovttasbarggu, ja
                    háliidit geahčadit mo dát guovtti riikka sáhttet
                    atnit ávkki goabbát guoimmi resurssain ja
                    gelbbolašvuođas, cealká Grete Faremo.</p>
    <p type="text"><em type="italic">Veahkeha
                    Bosnia-Hercegovina</em>
                    Norggas lea dál uhca logoš stábaoffisearat
                    Bosnia-Hercegovinas. Dán guovtti riikka
                    Suodjalusdepartemeanttat barget ovttasráđiid muhtun
                    ráddjejuvvon guovdilis surggiin main Norga sáhttá
                    veahkehit bosnialaš suodjalusa ođasteamis. Norga
                    áigu earret eará veahkehit suodjalusguorahallamiin,
                    prošeavttain mii lea militeara bargiid
                    ođđasisoahpaheami várás, ja doarjagiin Peace
                    Support Operations Training Centre nammasaš
                    guovddážii mii lea Sarajevos.</p>
    <p type="text">
      <em type="italic">Fotografiija: Torgeir Haugaard, Suodjalusa
                    mediaguovddáš</em>
    </p>
    <p type="text"><em type="italic">Háliida šaddat
                    NATO-miellahttun</em>
                    Bosnia-Hercegovinas lea viiddis politihkalaš
                    ovttamielalašvuohta das ahte riika galgá šaddat
                    NATO-miellahttun farggamus lági mielde. Jagi 2009
                    ozai Bosnia-Hercegovina beassat NATO MAP-riikan,
                    mii mearkkaša oažžut doaibmaplána
                    NATO-miellahttovuhtii. Prográmma biddjojuvvo
                    doibmii go suodjalusopmodagat registarastojuvvojit
                    stáhtaopmodahkan.</p>
    <p type="text">- NATO viiddideapmi lea eahpitkeahttá
                    lihkostuvvan, ja lea erenoamáš dehálaš go áigumuš
                    lea oaččohit áigái dássitvuođa NATO lahkaguovlluin.
                    Lihttoriikkat leat ovttaoaivilis ahte Oarje-Bálkana
                    riikkat lunddolaččat gullet NATOi. Bosnias lea ain
                    ollu ráhkkaneamuš ovdalgo sáhttá beassat
                    NATO-miellahttun, muhto MAP-proseassa lea ávkkálaš
                    reaidu čađahit dárbbašlaš ođastusaid, dadjá
                    Faremo.</p>
    <p type="text">
      <em type="italic">Suodjalusministtar Grete Faremo ja
                    Bosnia-Hercegovina suodjalusministtar Selmo Cikovic
                    dárkkisteaba gudnesoalddátveaga. - Fotografiija:
                    Torgeir Haugaard, Suodjalusa mediaguovddáš</em>
    </p>
    <p type="text">Suodjalusministara guovttos ságastalaiga maiddái
                    politihkalaš dili birra Oarje-Bálkanis ja
                    riikkaidgaskasaš soahtedoaimmaid birra.</p>
  </body>
</document>
