<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Viiddida sámegielaid hálddašanguovllu - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>405</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/preassaguovdda/preassadieahusat/2009/viiddida-samegielaid-halddaanguovllu.html?id=561762</origFileName>
    <parallel_text location="utvider-forvaltningsomradet-for-samiske-.html_id=561762" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 15.05.2009 </p>
    <p type="text" xml:lang="kal">Nr.: 68 </p>
    <section>
      <p type="title">Viiddida sámegielaid hálddašanguovllu</p>
    </section>
    <p type="text">
      <em type="italic">Ráđđehus árvala Ođastuvvon
                    nationálabušeahtas 2009 lasihit juolludeami
                    Sámediggái vai Loabága suohkan sáhttá searvat
                    sámegielaid hálddašanguvlui. Seammás árvaluvvo ahte
                    Njávdáma dákteriggeosiid ođđasis hávdádeapmái
                    lasihuvvo 1,5 miljovnna ruvnnu.</em>
    </p>
    <p type="text">Loabága suohkan ozai jagi 2008 iežas beassat
                    lahttun sámegiela hálddašanguvlui. Ráđđehus árvala
                    jagi 2009 ođastuvvon nationálabušeahas lassin
                    juolludit Sámediggái miljovnna ruvnnu dainna
                    ulbmiliin ahte Loabága suohkan galgá searvat
                    sámegiela hálddašanguovllu lahttun golggotmánu 1.
                    beaivvi rájis.</p>
    <p type="text">– Vai sámegiella sáhttá leat ealli giella, de
                    lea dárbu ahte gillii láhččojuvvojit dilálašvuođat
                    ja ahte giella oidno ja gullo almmolaš oktavuođain.
                    Danne lea sámegiela boahtteáigái seailluheaddji
                    barggus deháleamos oassi dat, ahte giela
                    hálddašanguovlu viiddiduvvo, dadjá bargo- ja
                    searvadahttinministtar Dag Terje Andersen.</p>
    <p type="text">– Mun lean rámis dan geažil go Loabága suohkan
                    dál sáhttá šaddat sámegielaid hálddašanguovllu
                    ovccát lahttun. Ovdalis ruksesruoná ráđđehus lea
                    lahttun dahkan Divttasvuona suohkana (2006) ja
                    Snoasa suohkana (2008). Dáinna árvalusain ráđđehus
                    čuovvola Soria Moria julggaštusa ja Stuorradikki
                    dieđáhusa nr 28 (2007-2008) Sámepolitihkka, mas
                    áigumuš lea nannet sámegielaid barggu, dadjá
                    stáhtaráđđi. </p>
    <p type="text">– Jagi 1915 Oslo universitehta anatomalaš
                    instituhtta čađahii roggamiid nuortalaš gili
                    Njávdáma ortodoksalaš hávdebáikkis, mas válde
                    dákteriggeosiid. Ráđđehus háliida čađahit
                    dárbbašlaš doaibmabijuid sihkkarastin dihtii ahte
                    Njávdáma dákteriggeoasit gutnálaččat fas
                    hávdáduvvojit. Mii leat danne ođastuvvon
                    nationálabušeahtas árvalan dán ulbmilii stuorrudit
                    juolludeami 1,5 mijovnna ruvnnuin 3 miljovnna
                    ruvdnui jagi 2009, dadjá bargo- ja
                    searvadahttinministtar Dag Terje Andersen.</p>
    <section>
      <p type="title">Oktavuođadieđut:</p>
    </section>
    <section>
      <p type="title" xml:lang="smj">Preassa- ja
                      gulahallansekšuvdna</p>
    </section>
    <p type="text">Telefovdna:</p>
    <p type="text">22 24 84 28</p>
    <p type="text">Fáksa:</p>
    <p type="text">22 24 27 12</p>
    <section>
      <p type="title">Čujuhus:</p>
    </section>
    <p type="text">Preassa- ja gulahallansekšuvna
                      Bargodepartemeanta
                      Poastaboksa 8019 Dep
                      0030 Oslo</p>
    <p type="text"><em type="italic">Galledančujuhus:</em>
                      Einar Gerhardsens Plass 3 (S-blohkka)</p>
  </body>
</document>
