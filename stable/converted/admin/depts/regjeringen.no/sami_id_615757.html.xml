<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Eanet áŋgiruššan davviguovlluin go goassege ovdal  - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <wordcount>443</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://www.regjeringen.no/se/dep/smk/preassaguovdda/pressemeldinger/2010/sami.html?id=615757</origFileName>
    <parallel_text location="nord.html_id=615757" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34129 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 29.09.2010 </p>
    <p type="text" xml:lang="kal">Nr.: 128/10 </p>
    <section>
      <p type="title">Eanet áŋgiruššan davviguovlluin go goassege
                    ovdal</p>
    </section>
    <p type="text">
      <em type="italic">Davviguovllut leat min deháleamos
                    strategalaš áŋgiruššansuorgi olgoriikapolitihkas.
                    Danne lea ráđđehus systemáhtalaččat nannen
                    áŋgiruššama davviguovlluin maŋimuš jagiid. Dát
                    áŋgiruššan jotkojuvvo.</em>
    </p>
    <p type="text">- Mii árvalit 168 milj. ruvdnosaš lassáneami
                    davviguovloáŋgiruššamii. Oktiibuot áigu ráđđehus
                    geavahit sullii 1,2 miljárdda ruvnnu
                    davviguovlodoaibmabijuide boahtte jagi, cealká
                    stáhtaministtar Jens Stoltenberg.</p>
    <p type="text">Fram-guovddáža rahpamis Romssa gávpogis odne
                    almmuhedje stáhtaministtar Jens Stoltenberg,
                    máhttoministtar Kristin Halvorsen ja
                    gieldaministtar Liv Signe Navarsete ráđđehusa
                    davviguovloáŋgiruššama boahtte jagi.</p>
    <p type="text">- Eai goassege ovdal leat nu ollu návccat
                    biddjojuvvon davviguovlluide go dan maid dát
                    ráđđehus bidjá. Min politihkka lea viiddis
                    riikkalaš návccaid bidjan ássamii, bargui,
                    árvoháhkamii, dálkkádahkii ja birrasii, ceavzilis
                    hálddašeapmái, máhttui ja kultuvrii, cealká Jens
                    Stoltenberg.</p>
    <p type="text">Njukčamánus 2009 almmuhii ráđđehus dokumeantta
                    
                    ”Ođđa huksengeađggit davvin. Ráđđehusa
                    davviguovlostrategiija boahttevaš lávki,” mas
                    čieža áŋgiruššansuorggi definerejuvvojit.
                    Dokumeanta sisttisdoallá gudneáŋgiris ulbmiliid ja
                    doaibmabijuid mat ođđasit háltádit ráđđehusa
                    davviguovloáŋgiruššama boahtte 10-15 jagi. Oktan
                    
                    Davviguovlostrategiijain , mii almmuhuvvui
                    juovlamánu 1. b. 2006, dáinna guovtti dokumeanttin
                    lea ollislaš, oktiiheivehallojuvvon ja
                    guhkesáigásaš davviguovlopolitihkka ulbmilin.
                    Strategiija sisttisdoallá 22 sierranas
                    doaibmabidjočuoggá. Dát doaibmabijut leat dál eanaš
                    čađahuvvon dahje álggahuvvon.</p>
    <p type="text">- Davviguovlluin leat áibbas áidnalunddot
                    eavttut ja sierralágan raššivuohta, ja danne mii
                    dárbbašit eambbo dieđuid luonddu ja resurssaid
                    birra. Dutkan ja máhttobuorideapmi leat vuođđu min
                    davviguovloáŋgiruššamis, dadjá máhttoministtar
                    Kristin Halvorsen.</p>
    <p type="text">Ráđđehus áigu nannet barggu máŋgga suorggis, ja
                    ii ba unnimisat ge lea áigumus ráhkadit ollislaš
                    bearráigeahččan- ja dieđihanvuogádaga
                    davviguovlluid várás (BarentsWatch),ovddidit
                    minerálavuđot ealáhusdoaimmaid, ovddidit mariidna
                    biospekterema, čuovvolit davviguovloáŋgiruššama
                    birassuorggis, r��hkadit dálkerádara
                    Nuorta-Finnmárkui, ráhkadit ođđa
                    buolladutkanprográmma Norgga dutkanráđđái ja
                    áŋgiruššat máhttoovddidemiin davviguovlluin ja
                    Árktisis.</p>
    <p type="text">- Mii áigut buorebut geavahišgoahtit riikkaoasi
                    vejolašvuođaid, dan áidnalunddot luonddu, rikkis
                    resursavuođu ja siidaguoibmevuođa Ruoššain.
                    Ráđđehus áigu leat mielde doarjumin regionála
                    ovddideami vai šaddet bargosajit ja vai ovttasbargu
                    min ránnjáriikkain davvin nanosmuvvá máŋgga
                    suorggis. Go áigumuš lea sihkkarastit ássama ja
                    árvobuvttadeami davvin lea buorre vuođđostruktuvra
                    dehálaš, ja danne áigu ráđđehus čađahit stuorra
                    johtalusvuoruheami mii lea dieđihuvvon Riikkalaš
                    johtalusplána, cealká gieldaministtar Liv Signe
                    Navarsete.</p>
  </body>
</document>
