<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>16 miljovnna ruvnno eanet sámi kulturulbmiliidda  - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>294</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/kkd/preassaguovdda/Preassadieahus/2008/16-miljovnna-ruvnno-eanet-sami-kulturulb.html?id=531177</origFileName>
    <parallel_text location="16-millioner-mer-til-samiske-kulturforma.html_id=531177" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 07.10.2008 </p>
    <p type="text" xml:lang="kal">Nr.: 155/08 </p>
    <section>
      <p type="title">2009 kulturbušeahtta:</p>
    </section>
    <section>
      <p type="title">16 miljovnna ruvnno eanet sámi
                    kulturulbmiliidda</p>
    </section>
    <p type="text">Ráđđehus evttoha lasihit bistevaš doarjaga
                    iešguđet sámi kulturulbmiliidda 16 miljovnna
                    ruvnnuin 2009:s. Dasa lassin evttohuvvo ruhta
                    guovtti sámi kulturvissui.</p>
    <p type="text">Lassáneapmi lea juogaduvvon dáinna lágiin:</p>
    <list>
      <p type="listitem">Ruhtajuolludeapmi sámi kulturulbmiliidda mii
                      Sámediggái sirdojuvvo ja man dat hálddaša,
                      lassána 8,45 miljovnna ruvnnuin lagabui 62
                      miljovnna ruvdnui 2009:s.
                      Lassáneapmái gullá 450 000 ruvdno Nuorttanaste
                      áviisii. Ruhtajuolludeapmi mii sirdojuvvo
                      Sámediggái ja man dat hálddaša lea dasto lassánan
                      oktiibuot 29,4 miljovnna ruvnnuin dán ráđđehusa
                      áigodagas. </p>
    </list>
    <list>
      <p type="listitem">Riddu Riđđu-festivála lea ožžon
                      váldofestiválastáhtusa 2009 rájes ja oažžu 1,5
                      miljovnna ruvnno doarjaga
                      jahkásaččat.  </p>
    </list>
    <list>
      <p type="listitem">Láhčin dihte dilálašvuođaid dasa ahte sámi
                      áviissat almmuhuvvojit dávjjibut, de lasihuvvo
                      ruhtajuolludeapmi 2009:s 3 miljovnna ruvnnuin
                      21,6 miljovnna ruvdnui. </p>
    </list>
    <list>
      <p type="listitem">Dan oktavuođas go sámi arkiiva oažžu ođđa
                      lanjaid, de lasihuvvo jođihanjuolludeapmi
                      Arkiivadoaimmahahkii 2,2, miljovnna ruvnnuin ja
                      investerenruđat 1,2 miljovnna
                      ruvnnuin. </p>
    </list>
    <list>
      <p type="listitem">Dasa lassin juolluda ráđđehus ruđaid guovtti
                      sámi kulturvissui. Ája Sámi Guovddážii Gáivuonas
                      juolluduvvo 5,2 miljovnna ruvdno viidáset
                      prošekteret ja álggahit huksemiid. Nuortasámi
                      musea oažžu 2,5 miljovnna ruvnno earret eará
                      čájáhusaide ja viessodávviriidda.</p>
    </list>
  </body>
</document>
