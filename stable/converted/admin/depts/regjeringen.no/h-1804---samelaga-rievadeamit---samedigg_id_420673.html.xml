<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>H-18/04 - Sámelága rievadeamit - Sámediggi lea váldán badjelasas ovddasvástádusa girjet sámi jienastuslogu  - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>522</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/krd/Dokumeanttat/Johtoallosat/2004/h-1804---samelaga-rievadeamit---samedigg.html?id=420673</origFileName>
    <parallel_text location="rundskriv-h-1804.html_id=420673" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Johtočállosat , 30.09.2004</p>
    <section>
      <p type="title">H-18/04 - Sámelága rievadeamit - Sámediggi lea
                    váldán badjelasas ovddasvástádusa girjet sámi
                    jienastuslogu</p>
    </section>
    <p type="text">Gielddat
                            Fylkkagielddat
                            Sámediggi
                            Vearrodirektoráhta – Álbmotregistrerema
                            guovddáškantuvra
                            Sámi organisašuvnnat
                            2001 sámediggeválgga válgalisttat</p>
    <p type="text">
      <em type="bold">Johtočála
                                    H-18/04</em>
    </p>
    <p type="text" xml:lang="nob">Min ref</p>
    <p type="text">Beaivi</p>
    <p type="text">02/5617-70
                                    GUH</p>
    <p type="text">22.09.04</p>
    <section>
      <p type="title"> Sámelága rievadeamit – Sámediggi
                            lea váldán badjelasas ovddasvástádusa
                            girjet sámi jienastuslogu</p>
    </section>
    <p type="text"><em type="bold">Álggaheapmi</em>
                            Stuorradiggi mearridii njukčamánu 30. b.
                            2004 rievdadit geassemánu 12. b.
                            1987-mannosaš lága nr. 56 Sámedikki ja eará
                            sámi riektediliid birra (sámelága).
                            Mearrádus guoská rievdadusaide sámelága
                            paragráfii 2-6 Sámi jienastuslohku, mat
                            leat dahkkojuvvon Ot.prp. nr. 26
                            (2002-2003) vuođul ja Stuorradikki
                            gielddalávdegotti Innst. O. nr. 53
                            (2003-2004) vuođul.</p>
    <p type="text">
      <em type="italic">Láhkarievdadus
                            gustogođii miessemánu 14. b.
                            2004.</em>
    </p>
    <p type="text"><em type="bold">Sámediggi girje
                            ollásit sámi jienastuslogu</em>
                            Sámelága paragráfii 2-6 lea lasihuvvon ođđa
                            nubbi lađas, mii čuodjá ná: <em type="italic">”Ohcan
                            čálihuvvat sámi jienastuslohkui sáddejuvvo
                            Sámediggái”.</em> Seamma mearrádusas lea
                            aiddostahttojuvvon ahte <em type="italic">”Sámi
                            jienastuslohku galgá girjejuvvot gielddaid
                            mielde”.</em></p>
    <p type="text">Láhkarievdadus
                            mielddisbuktá ahte Sámediggi lea váldán
                            badjelasas olbmuid ássangielddaid
                            ovddasvástádusa čálihit olbmuid sámi
                            jienastuslohkui ja das sihkkut olbmuid daid
                            ohcamušaid vuođul, maid dat oažžu.
                            Sámedikkis lea ovddasvástádus olles
                            jienastuslogu girjemis ja das ahte
                            jienastuslohku girjejuvvo gielddaid
                            mielde.</p>
    <p type="text"><em type="bold">Ohcamušat galget
                            dađistaga sáddejuvvot Sámediggái</em>
                            Láhkarievdadus mielddisbuktá dan ge ahte
                            ovddasvástádus dohkkehit čálihanohcamušaid
                            ja</p>
    <p type="text">-sihkkumiid sirdojuvvo
                            gielddain Sámediggái. Ohcamušat čálihuvvat
                            sámi jienastuslohkui sáddejuvvojit
                            Sámediggái. <em type="italic">Gielddat, mat ožžot
                            ohcamušaid, galget fuolahit ahte dát
                            dađistaga sáddejuvvojit Sámediggái.</em></p>
    <p type="text"><em type="bold">Juohke gieldda
                            válgajienastuslohku</em> Sámediggi
                            áigu, ovttas Álbmotregistrerema
                            guovddáškantuvrrain, čađahit čálihemiid
                            guovddáš álbmotregistarii ja fuolahit ahte
                            gielddat ožžot ođastuvvon
                            válgajienastuslogu sámediggeválgii.
                            Áigemearri ohcat čálihuvvama sámi
                            jienastuslohkui lea sámeválgaláhkaásahusas
                            evttohuvvon biddjojuvvot miessemánu 31.
                            beaivái.</p>
    <p type="text">Lagat njuolggadusat sámi
                            jienastuslogu bidjama birra almmolaš
                            geahčadeapmái, divvunvejolašvuođa birra ja
                            rievdadandieđiheami birra, galget nu mo
                            ovdal mearriduvvot sámediggeválgga
                            láhkaásahusas sámelága § 2-11 vuođul. Mii
                            čujuhit dán oktavuođas sámediggeválgga
                            láhkaásahusa álgodivodussii, mii dál lea
                            gulaskuddamis. Láhkaásahusa álgodivodusas
                            árvaluvvo ahte sámi jienastuslogu galgá
                            sáhttit ođastit nu guhká go lea
                            geavatlaččat vejolaš gitta
                            válgabeaivái.</p>
    <p type="text">Departemeanta
                            aiddostahttá ahte Sámedikkis dat lea
                            ovddasvástádus čađahit divvumiid sámi
                            jienastuslogus ja/dahje čálihemiid sámi
                            jienastuslohkui, ja doaimmahit ođastuvvon
                            sámi jienastusloguid gielddaide. Gielddain
                            ii leat miige ovddasvástádusaid das mii
                            guoská sámi jienastuslogu ođasteapmái
                            válgabeaivvi rádjai.</p>
    <p type="text"><em type="bold">Eará
                            rievdadeamit</em> Sámediggái lea
                            maiddái dáinna láhkarievdademiin
                            sirdojuvvon departemeantta ovddeš váldi
                            diktit earáid geavahit sámi jienastuslogu,
                            earret eará dutkanulbmiliidda.</p>
    <p type="text">Sámelága dievaslaš
                            teavstta gávnnat Lovdata-nammasaš
                            čujuhusas: www.lovdata.no</p>
    <p type="text">
                            Dearvvuođaiguin</p>
    <p type="text">Drefvelin Petter
                            (fápmudusa vuođul)
                            ekspedišuvdnahoavda</p>
    <p type="text">Máret Guhttor
                            ossodatdirektevra</p>
  </body>
</document>
