<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Eanet máškidis virgeluopmonjuolggadusat - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>425</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/preassaguovdda/pressemeldinger/2009/eanet-makidis-virgeluopmonjuolggadusat.html?id=550586</origFileName>
    <parallel_text location="mer-fleksible-permitteringsregler.html_id=550586" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 24.03.2009 </p>
    <p type="text" xml:lang="kal">Nr.: 045-09 </p>
    <section>
      <p type="title">Eanet máškidis virgeluopmonjuolggadusat</p>
    </section>
    <p type="text">
      <em type="italic">Ráđđehus evttoha geahpidit gáibádusa man
                    ollu bargoáigi galgá oatnut beaiveruđaid oažžumis
                    virgeluomu oktavuođas  40 prosentii. Seammás
                    evttohuvvo viiddidit gaskkalduhttináiggi go lea
                    virgeluopmu barggu dihte, almmá oažžumis ođđa
                    bálkágeatnegasbeaivvit ja vuordinbeivviid ovdal go
                    beaiveruđaid oažžu, njealji vahkus guđa
                    vahkkui.</em>
    </p>
    <p type="text">– Dáid rievdadusaiguin šaddá álkit juogadit
                    virgeluomuid, ollásit dahje belohahkii, eanet
                    bargiid gaskkas ja guhkit áigodahkii. Evttohusat
                    mihtet bargoeallima bealálaččaid garra sávaldagaid,
                    dajai  stáhtaministtar Jens Stoltenberg go son
                    odne galledii Eramet AS Saudas.</p>
    <p type="text">Bargomárkana dili dihte evttohuvvo ahte gáibádus
                    dan ektui man ollu bargoáigi galgá oatnut
                    beaiveruđaid oažžumis virgeluomu oktavuođas,
                    geahpiduvvo 40 prosentii.  </p>
    <p type="text">Go geahpida gáibádusa bargoáiggi oatnuma hárrái
                    láhččojuvvo vejolašvuohta oaččuhit eanet máškidis
                    virgeluopmoortnegiid. Bargoáiggi oatnun 40
                    proseanttain dagaha álkibun čađahit ng. molssašuddi
                    virgeluomuid.  Dálá 50 proseanta gáibádusa
                    ektui, mearkkaša 40 proseanta guokte olles
                    bargobeaivvi ovtta bargovahkus, mii daga álkibun
                    virgeluomu čađahit.</p>
    <p type="text">Jus bargguhis virgeluomu gaskkalduhttá barggu
                    dihte guhkit go njeallje vahku de dat dálá ortnega
                    mielde mearkkaša ahte dat meannuduvvo dego ođđa
                    virgeluopmun, mii fas mearkkaša ođđa bálkágeatnegas
                    beivviid bálkágeatnegaslága mielde, ja ođđa
                    vuordinbeivviid ovdal go fas sáhttá oažžut
                    beaiveruđaid. Dát leage duogáš dasago
                    gaskkalduhttináigodat viiddiduvvo guđa vahkkui.
                    Bargoaddi sáhttáge juohkit virgeluomu ollásit dahje
                    belohahkii eanet bargiid gaskkas guhkit áigái almmá
                    šaddamis máksit ođđa bálkágeatnegas beivviid
                    ovddas. Go njuolggadusat rivdet nu ahte sáhttá fas
                    joatkit beaiveruhtaáigodagain maŋŋil go
                    virgeluopmoáiggis lea bargan, de sii geain lea
                    leamašan virgeluopmu eai oaččo virgeluopmobálkká,
                    muhto eastadit ođđa vuordinbeivviid ovdal go
                    beaiveruđat máksojuvvojit.</p>
    <p type="text">Bargo- ja searvadahttindepartemeanta áigumuš lea
                    ahte goappaš evttohuvvon rievdadusat
                    beaiveruhtaláhkaásahusas čađahuvvojit nu jođánit go
                    vejolaš ja maŋimusat suoidnemánu 1.beaivvi.</p>
    <p type="text"><em type="italic">Eanet máškidis
                    virgeluopmonjuolggadusat: – Dáid rievdadusaiguin
                    šaddá álkit juohkit virgeluomu, juogo ollásit dahje
                    belohahkii, eanet bargiid gaskkas guhkit áigái.
                    Evttohusat mihtet bargoeallima bealálaččaid garra
                    sávaldagaid, dajai    stáhtaministtar
                    Jens Stoltenberg go son odne galledii Eramet AS
                    Saudas .
                    Govven: Eramet. </em> </p>
  </body>
</document>
