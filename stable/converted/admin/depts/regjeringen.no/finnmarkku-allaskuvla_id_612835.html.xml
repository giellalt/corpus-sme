<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Finnmárkku allaskuvla - 900 000 ruvnno  - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <wordcount>383</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/krd/Preassaguovdda/Preassadieahusat/2010/finnmarkku-allaskuvla.html?id=612835</origFileName>
    <parallel_text location="900-000-kroner-til-hogskolen-i-finnmark.html_id=612835" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 03.09.2010</p>
    <section>
      <p type="title" xml:lang="kal">Finnmárkku allaskuvla - 900 000 ruvnno</p>
    </section>
    <p type="text"><em type="italic">Finnmárkku allaskuvla galgá nannet
                    fidnohutkankultuvrra allaskuvllas. Innovašuvdna
                    Norga juolluda 900 000 ruvnno allaskuvlla
                    áŋgiruššamii.</em> Allaskuvla áigu earret eará guokte
                    boahttevaš jagi čuovvolit daid studeanttaid maŋŋá
                    go sii leat geargan oahpus, geain leat
                    gávpejurdagat, earret eará studeantaláddadeaddji
                    bokte. Galgá maiddái leat ovttasbargu ealáhusaiguin
                    áššáigullevaš ođđahutkanprošeavttaid hárrái maiguin
                    studeanttat sáhttet bargat.
                    Finnmárkkus galget studeanttat searvaduvvot
                    áŋgiruššat mátkeealáhusaiguin ja árktalaš
                    teknologiijain, ja váikkuhit regiuvnna ealáhusaid
                    ovddideapmái, cealká gielda- ja guovloministtar Liv
                    Signe Navarsete.<em type="italic">Áigot duvdit fidnohutkiid
                    johtui</em>
                    Finnmárkku prošeakta lea stuorát áŋgiruššama oassi
                    man ulbmil lea nannet fidnohutkankultuvrra riikka
                    allaskuvllain. Buohkanassii 12,5 milj. ruvnno
                    juolluduvvojit logi prošektii 13 allaskuvlii.
                    Ulbmil lea čađahit doaimmaid mat veahkehit
                    studeanttaid jorahit buriid jurdagiid
                    gávpin. 
                    – Mii diehtit ahte fierpmádahkii beassan, ja leat
                    máhttobirrasa oassin, lea dehálaš easkkaálggahuvvon
                    fitnodagaid lihkostuvvamii. Mii áigut ovttasráđiid
                    bargat oahpahusásahusaiguin veahkehan dihtii rahpat
                    vejolašvuođaid ja oktavuođaid studeanttaide ja
                    vuođđudit buriid jurdagiid vuođul buriid
                    fitnodagaid, cealká Innovašuvdna Norgga
                    hálddahusdirektevra Gunn Ovesen.<em type="italic">Lasiha árvobuvttadeami
                    boaittobeliin</em>
                    Juohke allaskuvla Finnmárkku rájes davvin
                    Haugesunda rádjai oarjin lea ožžon 2,9 milj. ruvnno
                    rájes 500 000 ruvnno rádjai. Muhtun allaskuvllat
                    áigot čađahit oktasaš prošeavttaid. Innovašuvdna
                    Norga lea meannudan ohcamiid ja juogadan ruđaid
                    prošeavttaide.
                    – Nuorra olbmuin leat dávjá ođđahutki
                    gávpejurdagat, muhto sidjiide lea váttis
                    ollašuhttit jurdagiiddiset. Dáinna áŋgiruššamiin
                    mii veahkehit duohtan dahkat jurdagiid mat
                    sihkkarastet gelbbolašvuođabargosajiid ja
                    árvoháhkama doaresbeliide ja gávpogiidda miehtá
                    riikka, dadjá gielda- ja guovloministtar Liv Signe
                    Navarsete.</p>
    <p type="text">Gielda- ja guovlodepartemeantta
                    preassatelefovdna: 22 24 25 00.</p>
  </body>
</document>
