<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ealáhusovttasbargu gaskal Norgga ja Ruošša - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>345</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/aktuelt/nyheter/2010/Ealahusovttasbargu-gaskal-Norgga-ja-Ruoa.html?id=601903</origFileName>
    <parallel_text location="naringslivssamarbeid-mellom-norge-og-russland.html_id=601903" xml:lang="nob"/>
    <parallel_text location="norways-stoltenberg-receives-russian-president.html_id=601903" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Ođas , 26.04.2010 </p>
    <section>
      <p type="title">Stoltenberga vuostáiváldá
                    Medvedjeva</p>
    </section>
    <section>
      <p type="title">Ealáhusovttasbargu gaskal Norgga ja Ruošša</p>
    </section>
    <p type="text">
      <em type="italic">Bilaterála ealáhusoktavuođat leat
                    deaŧalaččat go Ruošša presideanta Medvedjev
                    guossástallá Norgga. Presideanta oassálastá ovttas
                    stáhtaministar Stoltenbergain stuorát  norgga
                    ruošša ealáhuskonferánssas Oslos
                    vuossárgga.</em>
    </p>
    <p type="text">
      <em type="italic">Govva: Per
                    Thrana/Stáhtaministara kantuvra. </em>
    </p>
    <list></list>
    <p type="text">- Lean sihkkar ahte Medvedjeva
                    stáhtaguossástallan Norggas váikkuha ovdánahttit
                    norgga-ruošša ealáhusovttasbarggu viidáseappot,
                    lohká stáhtaministtar Jens Stoltenberg.</p>
    <p type="text">Ulbmil konferánssain lei čájehit viidodaga ja
                    norgga-ruošša  boahtte áiggi ovttasbarggu
                    vejolašvuođaid. Guovddáš fáttat ledje energiija,
                    guolásteapmi, ođđa teknologiijaid ja
                    industriijaovttasbarggu ovdánahttin. Guovddáš
                    norgga ja ruošša ealáhusjođiheddjiin lei maiddái
                    liiba deaivat Stoltenberga ja Medvedjeva.</p>
    <p type="text">Buorit rámmaeavttut leat deaŧalaš eavttut
                    ealáhusoktavuođaid huksemii gaskal Norgga ja
                    Ruošša. Ruošša searván WTO:i ja vejolašvuohta
                    boahttevaš EFTA-gávpešiehtadussii Ruoššain lea
                    maiddái veahkkin dasa. Dát gažaldagat leat maiddái
                    fáddán guossástallama vuolde.</p>
    <p type="text">– Norga vuoruha EFTA-riikkaid ja Ruošša
                    gávpešiehtadusa hui bajás ja mii doarjut ruošša
                    WTO-mielláhttovuođa, lohká Stoltenberg.</p>
    <p type="text">Ruošša lea deaŧalaš gávpeoasálaš Norgii. Diibmá
                    lei mis oktasaš norgga olggosriikkas fievrredeapmi
                    ja sisarikkiifievrredeapmi Ruoššas 12 milliárdda
                    kruvnno ovddas. Mearrabiebmu dahká badjel 80
                    proseantta norgga oktasaš olggosriikka
                    fievrredeamis Ruššii. Maŋemus  10 jagi leat
                    eanet ja eanet norgga fitnodagat áŋruššagoahtán ja
                    odne leat badjel 100 norgga fitnodagas bissovaččat
                    Ruoššas.</p>
  </body>
</document>
