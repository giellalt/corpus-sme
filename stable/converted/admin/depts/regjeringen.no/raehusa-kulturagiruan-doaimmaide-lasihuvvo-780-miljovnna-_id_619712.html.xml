<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ráđđehusa kulturáŋgiruššan doaimmaide lasihuvvo 780 miljovnna  - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>1015</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/kkd/preassaguovdda/Preassadieahus/2010/Raehusa-kulturagiruan-doaimmaide-lasihuvvo-780-miljovnna-.html?id=619712</origFileName>
    <parallel_text location="-ajnas-lavkke-avddalijguovlluj-avtastall.html_id=621259" xml:lang="smj"/>
    <parallel_text location="haaleme-heerredimmie-beetsuvistie--guhkene-bijjene-dennie-beapmoepolitihken-biejjieoornegisnie.html_id=620957" xml:lang="sma"/>
    <parallel_text location="regjeringens-kultursatsing-oker-med-780-.html_id=619712" xml:lang="nob"/>
    <parallel_text location="1378-millionar-kroner-til-regional-utvik.html_id=619654" xml:lang="nno"/>
    <parallel_text location="more-housing-support-for-families-with-c.html_id=619669" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 05.10.2010</p>
    <p type="text" xml:lang="kal">Nr.:  65/10</p>
    <section>
      <p type="title">Stáhtabušeahtta:</p>
    </section>
    <section>
      <p type="title">Ráđđehusa kulturáŋgiruššan doaimmaide lasihuvvo
                    780 miljovnna</p>
    </section>
    <p type="text">Ráđđehus evttoha oktiibuot 780 miljovnna kruvnnu
                    kulturáŋgiruššan doaimmaide.  Dáid ruđain
                    manná 643,7 miljovnna kruvnnu ollašuhttit
                    Kulturlokten áigumušaid. 135 miljovnna manná
                    Našunálamusea plánenbargguide. </p>
    <p type="text">
                    Kulturdepartemeantta čoahkkesiidu bušeahta
                    birra</p>
    <p type="text">Ráđđehus lea jagi 2005 rájes vuoruhan arvat
                    kultur- ja eaktodáhtolaš doaimmaid ulbmillaš
                    doaibmabijuid bokte ja dábálaš ruhtalasáhusaiguin.
                    Ráđđehus joatká kulturlokten doaimmaid jagi 2011
                    bušeahttaevttohusas. Ollislaš ruhtajuolludeamit
                    kulturdoaimmaide leat lasihuvvon sullii 3,3
                    miljovnnain áigodagas 2006 – 2011.</p>
    <section>
      <p type="title">Kulturlokten</p>
    </section>
    <p type="text">Kulturlokten oktavuođas mii almmuhuvvui jagi
                    2005, ja mii ovddiduvvui ja viiddiduvvui jagi 2009,
                    bijai Ráđđehus gáibideaddji ulbmiliid
                    kultureallimii, ja stáhta kulturdoaimmaid resursa
                    geavaheapmái. Dát mielddisbuktá ahte doarjja
                    lasihuvvo 3,0 miljovnna kruvnnuin kultur-,
                    norggaovddidan- ja diehtojuohkindoaimmaide
                    Olgoriikkadepartemeantta bušeahta bokte.</p>
    <section>
      <p type="title">Kulturlokten váldoáŋgiruššamat ja čuovvoleamit
                    jagis 2011:</p>
    </section>
    <section>
      <p type="title">212 miljovnna buhtadit lassiárvovearu
                    eaktodáhtolaš organisašuvnnaide</p>
    </section>
    <p type="text">Ráđđehus evttoha lasihit lassiárvovearu
                    buhtadusdoarjaga eaktodáhtolaš organisašuvnnaide
                    212 miljovnna kruvnnuin.  Oktiibuot evttohuvvo
                    608 miljovnna juolludus jagis 2011.  Ortnet
                    fápmuduvvui ođđajagimánu 1. beaivvi 2010 ja bođii
                    ovddit lassiárvovearu buhtadusortnega 
                    sadjái.  Dan rájes go ođđa ortnet doaibmagođii
                    lea lassáneapmi leamaš oktiibuot 412 miljovnna
                    kruvnnu.  Ráđđehusa áigumuš buhtadit
                    lassiárvovearu nanne rámmastivrejuvvon ortnega
                    eaktodáhtolaš suorggis.  Oktiibuot galgá
                    ortnet lassánit ovtta miljárdda kruvdnui. </p>
    <section>
      <p type="title">60 miljovnna kruvnnu buhtadit lassiárvovearu
                    valáštallanrusttegiid huksehusain</p>
    </section>
    <p type="text">Jagis 2010 fápmuduvvui ođđa
                    lassiárvovearroortnet valáštallanrusttegiid
                    huksehusain.</p>
    <p type="text">Ráđđehus evttoha juolludit 60 miljovnna kruvnnu
                    dán ortnegii jagis 2011.  Dát lea 20
                    proseantta eanet – 10 miljovnna kruvnnu – go jagi
                    2010 reviderejuvvon stáhtabušeahtta mii lei 50
                    miljovnna kruvnnu.</p>
    <section>
      <p type="title">101,6 miljovnna kruvnnu lávdedáidagii</p>
    </section>
    <p type="text">Lassidoarjja Den Norske Opera &amp; Ballett
                    ásahussii lea oktiibuot 48,1 miljovnna kruvnnu
                    earret eará gokčat lassigoluid Opera musihkkáriid
                    šiehtadusaid rievdamiid geažil ja lassi
                    viessoláigogoluid operaviesu guhkit áiggi
                    divodemiid geažil.  </p>
    <p type="text">Dán jagi bušeahtas vuoruhuvvojit erenoamážit
                    friija joavkkut ja guovlulaš teáhterat. Guovlulaš
                    teáhterat ožžot oktiibuot 20 miljovnna kruvnnu
                    eanet go ovdal.  Friija joavkkut ožžot fas
                    11,8 miljovnna kruvnnu eanet go ovdal. 
                    Bušeahtas vuoruhuvvo erenoamážit dánsun
                    suorgi.  Ráđđehus hálida lasihit ruhtadoarjaga
                    Dansen Hus nammasaš ásahussii 1,5 miljovnna
                    kruvnnuin ja 0,9 miljovnna kruvnnu Carte Blanche
                    ásahussii Bergenis.</p>
    <p type="text">Ollislaš juolludus Norgga Kulturfoandda
                    lávdedáidagii jahkái 2011 evttohuvvo lasihuvvot 6,4
                    miljovnna kruvnnuin.</p>
    <p type="text">Golmma ásahussii mat jagis 2011 galget
                    sirdojuvvot Kilden Teater- og Konserthus for
                    Sørlandet nammasaš ásahussii  (Agder Teater,
                    Kristiansand Symfoniorkester ja Opera Sør)
                    juolluduvvo lasáhus oktiibuot 10,9 miljovnna
                    kruvnnu nannet doaimma ja doaibmabijuid. Dasa
                    lassin evttohuvvo 64 miljovnna huksendoarjjan.</p>
    <p type="text">Bušeahta ollislaš juolludus lávdedáidda
                    doaimmaide lea 1,6 miljárdda kruvnnu.</p>
    <section>
      <p type="title">48,1 miljovnna kruvnnu eanet musihkkii</p>
    </section>
    <p type="text">Oktiibuot lasihuvvo 25,9 miljovnna kruvnnu
                    orkeastariidda. Davvinorgga Opera ja
                    Symfoniorkester oažžu 3,1 miljovnna kruvnnu
                    lassijuolludusa. Doarjja Oslo-Filharmonienii lea
                    lassánan lagabui 10,6 miljovnna kruvnnuin, ja dása
                    gullá maiddái musihkkáriid ođđa šiehtadusaid
                    buhtadit. Álbmotmusihka oktavuođas evttohuvvo
                    lasihit sullii 2,6 miljovnna kruvnnu Riksscenen
                    doibmii.</p>
    <p type="text">Norgga kulturfoandda prošeaktadoarjja ovtta
                    jahkái lasihuvvo 8,9 miljovnna kruvnnuin. 
                    Eará musihkka suorggit ožžot 10,7 miljovnna
                    kruvnnu.</p>
    <p type="text">Jagi 2011 bušeahttaevttohusas juolluduvvo
                    musihkka doaimmaide oktiibuot badjelaš 1 miljárdda
                    kruvnnu.</p>
    <section>
      <p type="title">16,2 miljovnna kruvnnu lasihuvvo visuála
                    dáidagii, arkitektuvrii ja hábmemii</p>
    </section>
    <p type="text">Bušeahttaevttohusas evttohuvvo lasihit 3,8
                    miljovnna kruvnnu Norgga kulturfoandda visuála
                    dáidaga doarjjaortnegiidda. Dát lea 42 proseantta
                    lassáneapmi jagi 2010 ektui.  Eará dáidda
                    gaskostandoaibmabijut ožžot 1,9 miljovnna kruvnnu
                    lassidoarjaga nu go Bergen Kunsthall, Vestfossen
                    Kunstlaboratorium ja Nordic Light – International
                    Festival of Photography.  Našunála
                    arkitektuvrrapolitihkalaš dokumeantta Arkitektur
                    čuovvoleapmái evttohuvvo lasihit1,9 miljovnna
                    kruvnnu.  Visuala dáidagii, maiddái
                    Nasjonalmuseet for kunst, arkitektur og design,
                    evttohuvvo oažžut oktiibuot 423,9 miljovnna kruvnnu
                    jagis 2011.</p>
    <p type="text">Nasjonalmuseum Vestbanen ođđahuksemii evttohuvvo
                    juolludit 160 miljovnna kruvnnu Ođasmahttin-,
                    hálddahus- ja girkodepartemeantta bušeahta
                    bokte.</p>
    <section>
      <p type="title">26,4 miljovnna kruvnnu eanet gielladoaimmaide,
                    girjjálašvuhtii ja girjerádjosii</p>
    </section>
    <p type="text">Našunálagirjerádjosii evttohuvvu lasihit 19,2
                    miljovnna kruvnnuin ee. 3 miljovnna kruvnnu
                    digitáliserendoaimmaide ja ovddidit digitála
                    bálvalusaid álbmot- ja fágagirjerádjosiin. Norgga
                    jietna- ja čoakkislohkan girjerájus (Norsk lyd- ja
                    blindeskrift Bibliotek) oažžu 2,2 miljovnna
                    lasáhusa.</p>
    <p type="text">Norgga kulturfoandda girjjálašvuođa doaimmaid
                    doarjjaortnegiidda lasihuvvo 5 miljovnna kruvnnu,
                    ee. eanet doarjja girjjálašvuođafestiválaide ja
                    nannet mánáid ja nuoraid ođđa dárogielat
                    čáppagirjjálašvuođa sisaoastinortnega. 
                    Ollislaš juolludus jagi 2011 bušeahttaevttohusas
                    lea badjelaš 800 miljovnna kruvnnu
                    gielladoaimmaide, girjjálašvuhtii ja
                    girjerádjosiidda.</p>
    <section>
      <p type="title">54,9 miljovnna eanet museaide ja
                    kultursuodjaleapmái</p>
    </section>
    <p type="text">Našunála museafierpmádat museat ožžot 52,5
                    miljovnna kruvnnu lasáhusa.  Sullii bealli
                    juolludeamis manná erenoamážit viessosuodjalan
                    doaimmaide (27,8 miljovnna kruvnnu) erenoamážit
                    riddoguovlluin.</p>
    <p type="text">Musea- ja kultursuodjalandoaimmaide evttohuvvo
                    oktiibuot 936 miljovnna kruvnnu jagi 2011
                    bušeahttaevttohusas.</p>
    <section>
      <p type="title">14 miljovnna kruvnnu Arkivverket ásahussii</p>
    </section>
    <p type="text">Juolludeapmi Arkivverket ásahussii lasihuvvo 14
                    miljovnna kruvnnuin, mas 3 miljovnna kruvnnu galgá
                    mannat sihkkarastit elektronalaš arkiivva. Ollislaš
                    juolludeapmi arkiivadoaimmaide jagi 2011 bušeahtta
                    árvalusas lea 310 miljovnna kruvnnu.</p>
    <section>
      <p type="title">32 miljovnna eanet ee. dokumentáraide,
                    TV-drámái ja kinofilmmaide</p>
    </section>
    <p type="text">Filbma vuoruhuvvo 32 miljovnna kruvnnuin jagis
                    2011. Lasáhus dahká vejolažžan lasihit
                    buvttadandoarjagiid dokumentáraide, TV-drámái ja
                    kinofilmmaide, lasihit doarjagiid guovlulaš
                    filbmadoaimmaide ja girjerádjosiid dihtorspealuid
                    sisaoastinortnegii.</p>
    <p type="text">Ráđđehus lea jagi 2005 rájes lasihan
                    juolludusaid filbmadoaimmaide 213 miljovnna
                    kruvnnuin, mas doarjja dušše buvttademiide dahká
                    177 miljovnna kruvnnu.  Kulturlokten II
                    ulbmilat leat ee. ahte Norga galgá njunnošis
                    Norggas filmmaid, TV-drámá ja dokumentáraid
                    oktavuođas, ahte norgga filmmat galget ceavzit
                    riikkaidgaskasaččat ja ahte 25 proseanta
                    kinomárkanis galget leat norgga filmmat.</p>
    <section>
      <p type="title">2 miljovnna kruvnnu girjerádjosiid
                    dihtorspealuid
                    sisaoastinortnegii   </p>
    </section>
    <p type="text">Dihtorspealut leat guovdilis kulturgaskkustan
                    doaibmabijut ja leat dehálaččat erenoamážit mánáid-
                    ja nuoraid kultur- ja mediaárgabeaivvis. 
                    Márkanis ráđđejit otne eanaš olgoriikkalaš spealut.
                    Danne lea dárbu sihkarastit ahte mánáide ja
                    nuoraide gávdnojit molssaevttolaš buvttadeamit
                    dárogillii ja dáru sisdoaluin.</p>
    <p type="text">St.dieđ. no. 14 (2007-2008) Dataspill ja
                    St.dieđ. no. 23 (2008-2009) Bibliotek evttohuvvo
                    ásahit dihtorspealuid sisaoastin- ja luoikanortnega
                    girjerádjosiidda.  Ráđđehus evttoha juolludit
                    2 miljovnna kruvnnu ásahit dákkár ortnega jagi 2011
                    rájes.</p>
    <section>
      <p type="title">163 miljovnna kruvnnu doarjja našunála
                    kulturviesuide</p>
    </section>
    <p type="text">Ráđđehus evttoha juolludit 163 miljovnna kruvnnu
                    sturrosaš doarjaga našunála kulturviesuide. 
                    Dat lea 5,1 miljovnna kruvnnu eanet go jagis
                    2010.  Dasa lassin evttohuvvo juolludit 54,5
                    miljovnna kruvnnu Ođasmahttin-, hálddahus- ja
                    girkodepartemeantta bušeahta bokte álggahit
                    Eidsvoll-vistti plánejuvvon divodanbargguid. Dán
                    jagi bušeahtas maid evttohuvvo ruhtajuolludeapmi
                    ođđahuksehussii.  Dat lea ruhtadoarjja
                    Aust-Agder Kulturhistorjjálaš guovddážii.</p>
  </body>
</document>
