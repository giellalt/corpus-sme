<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Guolástus- ja riddodepartemeanta oažžu ovddasvástádusa “BarentsWatch” ásaheames - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>426</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fkd/aktuelt/nyheter/2010/guolastus--ja-riddodepartemeanta-oau-ovd.html?id=610278</origFileName>
    <parallel_text location="fiskeri--og-kystdepartementet-far-ansvar.html_id=610278" xml:lang="nob"/>
    <parallel_text location="the-ministry-of-fisheries-and-coastal-af.html_id=610278" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Ođas , 29.06.2010 </p>
    <section>
      <p type="title">Guolástus- ja riddodepartemeanta oažžu
                    ovddasvástádusa »BarentsWatch” ásaheames</p>
    </section>
    <p type="text">
      <em type="italic">Ráđđehus lea mearridan ahte Guolástus-
                    ja riddodepartemeanta oažžu ovddasvástádusa
                    ásaheames ođđa  dievaslaš vákšun- ja
                    diehtojuohkinvuogádaga davvi áhpe- ja
                    riddoguovlluide (”BarentsWatch”).  Barggu
                    galgá Riddodoaimmahat jođihit. Stáhta
                    Kártadoaimmahat, Meteorologalaš instituhtta ja
                    moanat relevánta fágabirrasat gessojit mielde
                    bargui.</em>
    </p>
    <p type="text">BarentsWatch galgá plána mielde ovdánahttojuvvot
                    máŋgga dásis. Vuosttaš dásis galgá plána mielde
                    ásahuvvot rabas diehtojuohkin-neahttabáiki 
                    áhpeguovlluide. Rabas oassái ásahuvvo
                    doaibmaorganisašuvdna Tromsii. Seammásgo rabas
                    vuogádat ásahuvvo de bargojuvvo maiddái
                    ovdánahttimis giddejuvvon, doaibman vuogádat. 
                    Dát giddejuvvon vuogádat galgá ovttastahttit
                    dieđuid vai šaddá álkibun hálddašit earenoamáš
                    dilálašvuođaid.  Dát  giddejuvvon
                    vuogádat galgá plána mielde čadnojuvvot
                    johtolatguovddážii Várggáin.</p>
    <p type="text">BarentsWatch sáhttá šaddat dehálaš reaidun man
                    eiseválddiide addimis dieđuid das mii viiddis
                    áhpeguovlluin davvin dáhpáhuvvá.  Dat sáhttá
                    nannet Norgga rolla áhpeguovlluid
                    ovddasvástideaddji  hálddašeaddjin, ja dáhkida
                    stuora árvvuid. </p>
    <p type="text">Ráđđehus dieđihii juo 2006
                    davviguovlluáŋgiruššamis ahte sis lei áigumuš
                    ovdánahttit dievaslaš vákšun- ja dieđihanvuogádaga
                    davviguovlluid áhpeguovlluide.  Dán vuogádaga
                    bakte čađat oažžut ođđaseamos dárkkistuvvon dieđuid
                    davviguovlluid áhpe- ja riddoguovlluid birra. Dat
                    sáhttá dáhkidit ollislaš, ođastuvvon dieđuid
                    lihkohisvuođa dilálašvuođain, riskameroštallama
                    áhpedoaimmain, ja nationála ja riikkaidgaskasaš
                    dálkkádat-, resursa ja birasárvvoštallamiid. 
                    Vuogádat sáhttá maiddái leat doarjjan Norgga
                    olgoriikkapolitihkkii.</p>
    <p type="text">Olgoriikkadepartemeanta, Guolástus- ja
                    riddodepartemeanta ja Birasgáhttendepartemeanta
                    ásahedje 2009 golggotmánus BarentsWatch
                    prošeaktastivrra ja dasa iežas čállingotti. Dan
                    bargun lei hábmet  vákšun- ja
                    dieđihanvuogádaga vuosttaš veršuvnna, dákko bakte
                    maiddái gollo- ja bušeahtameroštallama, ekonomalaš
                    ja hálddahuslaš váikkuhusaid.  Prošeaktastivra
                    ovddidii loahpparaporttas dáid golmma
                    departemeanttaide 2010 geassemánu 7.beaivvi.</p>
    <p type="text">BarentsWatch vuosttaš veršuvdna galgá
                    oktiičadnát dieđuid gávdni norgalaš
                    suorgevuogádagain guovtti ulbmiliin: ásahit rabas
                    diehtojuohkinuskkádaga rabas álbmoga várás, ja lea
                    veahkehit ásaheames ollislaš diehtogovaid mat leat
                    heivehuvvon geavahuvvot hálddahusain ja doaimmain.
                    Vuogádat galgá cehkiid mielde ovdánahttojuvvot, ja
                    eaktuda lagas ovttasbarggu moanaid norgalaš
                    hálddašan- ja dutkanásahusaid gaskkas.  Bargu
                    ahte ásahit giddejuvvon vuogádaga dahkko seammásgo
                    BarentsWatch rabas oassi ásahuvvo.</p>
  </body>
</document>
