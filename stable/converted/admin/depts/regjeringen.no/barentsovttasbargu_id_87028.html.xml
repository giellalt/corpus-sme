<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Barentsovttasbargu - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>407</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/tema/Samepolitihkka/Riikkaidgaskasa-algoalbmotbargu/Barentsovttasbargu.html?id=87028</origFileName>
    <parallel_text location="barentssamarbeidet.html_id=87028" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title" xml:lang="sma">Barentsovttasbargu</p>
    </section>
    <p type="text">Álgoálbmotáššit leat dehálaččat
                    Barentsovttasbarggus. Barentsguovllus ellet golbma
                    álgoálbmoga - sámit, nenjehcat ja vepselaččat. Ii
                    galli sajis máilmmis leat ná lagaš ovttasbargu
                    gaskal álgoálbmogiid, riikkarájáid rastá. Buorre
                    oktavuohta lea maiddái gaskal oassálasti riikkaid
                    Norgga, Ruoŧa, Suoma ja Ruošša ráđđehusdásis.
                    Álgoálbmogiid ovddasteaddjit oassálastet
                    Barentsovttasbarggu buot osiide.  </p>
    <p type="text">Lea ásahuvvon sierra álgoálbmogiid gaskasaš
                    regionála ovttasbargoorgána. 1999 ráhkadii
                    álgoálbmotjoavku doaibmaplána Barentsguovllu
                    álgoálbmogiidda. Vuoruhuvvojit dakkár doaibmabijut
                    mat galget nannet ja bisuhit álgoálbmogiid giela,
                    kultuvrra, sin árbevirolaš ealáhus- ja
                    duodjedoaimmaid, ja vel ovdánahttit sin ekonomiija.
                    Ruošša álgoálbmogiid eallindilálašvuođaid ja
                    dearvvašvuođa buorideapmi lea eará dehálaš
                    bargamuš.  </p>
    <p type="text">Barentsguovllu álgoálbmotovttasbargu lea
                    regionála ovttasbargu mii čađahuvvo álgoálbmogiid
                    eavttuid vuođul. Norgga Sámediggi ja Norgga
                    gielddat main sámit ásset, barget árjjalaš
                    oassálastin. Stáhta doarju barggu doaibmabijuid ja
                    prošeavttaid ruhtademiin, ja dan láhkai ahte
                    álgoálbmogat besset buktit iežaset oaiviliid buot
                    dehálaš ovttasbargoáššiin.</p>
    <p type="text">Barentsráđđi mearridii iežas čoahkkimis
                    njukčamánus 1999 bidjat nuoraidpolitihka ge iežas
                    ovddidansuorgin. Geassemánus 1999 ásahuvvui
                    bargojuogus mas leat Suoma, Ruošša, Ruoŧa,
                    Danmárkku, Islándda ja Norgga ovddasteaddjit ja mas
                    galgá leat ovddasvástádus nuoraidpolitihkalaš
                    áššiin. Lea maiddái vuođđuduvvon
                    ovttasbargofierpmádat gaskal reiuvnna
                    nuoraidorganisašuvnnaid ja -joavkkuid (Barents
                    Regional Youth Forum). Álgoálbmotnuorain leat
                    sierra ovddasteaddjit fierpmádagas.  </p>
    <p type="text">Nuoraidkonferánsa mearridii doaibmaplána Romssas
                    miessemánus 2001. Doaibmaplánain movtiidahttit
                    nuoraid álggahit ovttasbargoprošeavttaid
                    Barentsguovllus, erenoamážit galggašii
                    álgoálbmotnuoraid movttidahttit. Prošeavttat mat
                    ovddidit álgoálbmogiid kultuvrra, vuoruhuvvojit.
                    Deattuhuvvo ovddidit diehtojuohkima nuoraide.
                    Riikkaid ovttasbarggu bokte galget
                    eallindilálašvuođat kártejuvvot ja
                    dutkanovttasbargu nannejuvvot.</p>
    <p type="text">Davviriikkalaš ovttasbargu kultursuorggis lea,
                    Barentsovttasbarggu rámmaid siskkobealde,
                    viiddiduvvon nu ahte dat maiddái guoská
                    Guoládatnjárgga sámeálbmogii. Go jurddaša lagaš
                    oktavuođaid mat čatnet oktii sámeálbmoga, de lea
                    dát dakkár ovttasbargu maid berre joatkit. Ná
                    dovddaha maid dan lagaš gaskavuođa mii davvin lea
                    gaskal Norgga ja Ruošša. Ovttasbargu
                    Guoládatnjárgga eará álgoálbmotjoavkkuiguin berre
                    bisuhuvvot.  </p>
    <list>
      <p type="listitem" xml:lang="smj">Barentsčállingoddi</p>
      <p type="listitem">
                      Olgoriikadepartemeanta govvida
                      Barentsovttasbarggu – Norgga bealde</p>
    </list>
  </body>
</document>
