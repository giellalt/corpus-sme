<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Norga – digitála riika máilmmenjunnošis - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <wordcount>382</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/pressesenter/pressemeldinger/2010/Norga--digitala-riika-mailmmenjunnois.html?id=610574</origFileName>
    <parallel_text location="norge--en-digital-nasjon-i-verdenstoppen.html_id=610574" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 06.07.2010</p>
    <section>
      <p type="title">Norga – digitála riika máilmmenjunnošis</p>
    </section>
    <p type="text"><em type="italic">EU lea analyseren Norgga digitála
                    riikan. Loahppajurdda lea čielggas ođđa raporttas:
                    Norga lea máilmmi njunušriika go lea sáhka
                    govdafierpmádaga lávdadeamis,
                    interneahttageavaheamis ja dásseárvosaš searvamis
                    digitála servodahkii.</em>  </p>
    <p type="text">- Rámi oažžut iskkadallamis lea dieđusge hui
                    somá. Mun lean rámis go mis Norggas lea
                    searvadeaddji diehtojuohkinservodat mas
                    elektruvnnalaš bálvalusat geavahuvvojit ollu.
                    Seailluhan dihtii ja ovddidan dihtii čálgoriikamet
                    mii fertet váldit atnui DGT (IKT) eanet surggiin ja
                    čeahpit vugiiguin, cealká ođasmahttinministtar
                    Rigmor Aasrud.</p>
    <p type="text">EU-raportta namma lea ” Europe’s Digital
                    Competitiveness Report” ja dat válddahallá DGTa
                    geavaheami Eurohpa riikkain ja maiddái Norggas.
                    Raporta lea almmolaš viđajagi guorahallan mas EØS-
                    ja EU-rikkaid DGT-láddan guorahallojuvvo.
                    Statistihkalaš Guovddášdoaimmahat lea Norgii gulli
                    loguid dehálaš skáhppojeaddji, ja Ođasmahttin-,
                    hálddahus- ja girkodepartemeanta lea fas ruhtadan
                    barggu.</p>
    <p type="text">Norgga analysas riikan lea ollu rápmi:</p>
    <list>
      <p type="listitem">Norga lea njunnošis das mii guoská
                      interneahta olámuddui, ja govdafierpmádagas lea
                      alla gokčandássi. Dušše Ruoŧas ja Islánddas lea
                      eanet ruovttuin govdafierpmádat. Árppohis
                      govdafierpmádat ja 3G geavahuvvojit eambbo
                      Norggas go dat mii lea gaskamearri EUs. 86
                      proseanttas Norgga ássiin lea
                      Interneahttaoktavuohta, ja 42 proseanttas lea
                      vejolašvuohta beassat árppohis
                      neahttafierpmádahkii go sii eai leat ruovttus ja
                      bargobáikkis.
                         </p>
      <p type="listitem">Norga lea máilmmenjunnošis
                      interneahttageavaheamis, sihke dávjodaga ja
                      doaibmašlája dáfus. 76 proseantta ássiin geavahit
                      Interneahta beaivválaččat ja 77 proseanttas
                      ássiin lea neahttabáŋku.
                        </p>
      <p type="listitem">Norga lea buoremus bođu riika go lea sáhka
                      digitála searvadeamis, mas buot joavkkut servet
                      diehtojuohkinservodahkii. Erenoamážit Norgga
                      boarrásat leat viššalat ja čeahpit
                      neahttageavaheaddjit go boarrásat eará
                      riikkain.</p>
    </list>
    <p type="text">Loga eambbo: </p>
    <list>
      <p type="listitem" xml:lang="eng">
                      Raporta Europe’s Digital Competitiveness Report
                      (pdf, eŋgelasgillii)</p>
      <p type="listitem">
                      Guorahallojuvvon riikkaid válddahallan (pdf,
                      eŋgelasgillii)</p>
    </list>
  </body>
</document>
