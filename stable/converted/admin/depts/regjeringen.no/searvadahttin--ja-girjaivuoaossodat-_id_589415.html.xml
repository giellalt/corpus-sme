<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Searvadahttin- ja girjáivuođaossodat  - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>358</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/bld/Departemeantta-birra/Organisauvdna/Ossodagat/searvadahttin--ja-girjaivuoaossodat-.html?id=589415</origFileName>
    <parallel_text location="integrerings--og-mangfoldsavdelingen.html_id=589415" xml:lang="nob"/>
    <parallel_text location="integrerings--og-mangfaldsavdelinga.html_id=589415" xml:lang="nno"/>
    <parallel_text location="the-department-of-integration-and-divers.html_id=589415" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Searvadahttin- ja girjáivuođaossodat</p>
    </section>
    <p type="text">Searvadahttin- ja girjáivuođaossodat (SGO) bargá
                    searvadahttin- ja girjáivuođapolitihkain
                    sisafárrejeaddjiid ektui ja álbmoga ektui muđuige.
                    Ossodagas lea ovddasvástádus oktiiordnet politihka
                    doaibmaváillagiid várás.</p>
    <p type="text">Searvadahttin- ja girjáivuođaossodagas lea
                    ovddasvástádus háhkat dorvoohcciide orohagaid,
                    sidjiide oahpahit dárogiela ja servodatoahpu ja sin
                    gealbudit searvat bargoeallimii ja/dahje sidjiide
                    oahpu addit oahpistanprográmmaid bokte mat leat
                    ráhkaduvvon riikii easkka boahtán rávis
                    sisafárrejeaddjiid várás, ja sidjiide fállat
                    dulkon- ja jorgalanbálvalusaid. Ossodat bargá
                    maiddái rásismii ja vealaheapmái gulli
                    gažaldagaiguin, ja das lea maid ovddasvástádus
                    lágas ja gildosis vealaheami vuostá
                    čearddalašvuođa, oskku ja dakkáraččaid geažil
                    (vealahuslágas). Dasto lea ossodagas ovddasvástádus
                    lágas Norgga stáhtalahttovuođa birra
                    (stáhtalahttolágas). SGO geahččala láhčit
                    dilálašvuođaid nu ahte buohkat ožžot seamma
                    vejolašvuođaid oassálastit Norgga servodagas ja dat
                    gulahallá eaktodáhtolaš organisašuvnnaiguin ja
                    oskobirrasiiguin.</p>
    <p type="text">Suorgeovddasvástádusprisihppa sisttisdoallá ahte
                    iešguđet surggiid ja hálddahusdásiid
                    fágaeiseválddiin lea iežaset surggiin seamma
                    ovddasvástádus olbmuin geain lea sisafárrejeaddji
                    duogáš, go eará olbmuin ge. SGOas lea erenoamáš
                    ovddasvástádus ovddidit ja oktiiordnet dán
                    ášševiidodaga politihka, ja sihkkarastit ahte
                    girjáivuođa- ja searvadahttinoaidnu lea buot
                    fágaeiseválddiid barggu ja politihkkaovddideami
                    lunddolaš oassi.</p>
    <p type="text">Departemeanttas lea SGOa ovddasvástádus
                    čuovvolit Searvadahttin- ja girjáivuođadirektoráhta
                    (SGDi) ja Sisafárrejeaddjiid ja eiseválddiid
                    gaskasaš gulahallanlávdegotti (SEG). Vealahuslága
                    geavaheami goziha Dásseárvo- ja
                    vealahusáittardeaddji ja oktasaš Dásseárvo- ja
                    vealahuslávdegoddi, maid Mánáid- ja
                    dásseárvodepartemeanta galgá hálddašit.  </p>
    <section>
      <p type="title">Oktavuođadieđut:</p>
    </section>
    <section>
      <p type="title">Searvadahttin- ja
                      girjáivuođaossodat</p>
    </section>
  </body>
</document>
