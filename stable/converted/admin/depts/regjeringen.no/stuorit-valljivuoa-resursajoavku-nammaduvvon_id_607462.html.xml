<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Stuorit valljivuođa resursajoavku nammaduvvon - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <wordcount>507</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/kkd/preassaguovdda/Preassadieahus/2010/Stuorit-valljivuoa-resursajoavku-nammaduvvon.html?id=607462</origFileName>
    <parallel_text location="ressursgruppe-for-storre-mangfold-oppnevnt.html_id=607462" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 07.06.2010 </p>
    <p type="text" xml:lang="kal">Nr.: 41-2010 </p>
    <section>
      <p type="title">Stuorit valljivuođa resursajoavku
                    nammaduvvon</p>
    </section>
    <p type="text">Kulturministtar Anniken Huitfeldt lea nammadan
                    joavkku mii galgá ovttasbargat kulturásahusaiguin
                    govdadit valljivuođa ektui.</p>
    <p type="text">Joavkkus leat vihtta olbmo ja sii válljejit ieža
                    makkár ásahusaid sii galledit. Ulbmiliin lea olahit
                    stuorit sosiála searvama go dagahit ahte stáhta
                    kulturdoarjaga vuostáiváldiid dan barggus šaddet
                    eanet  dihtomielalaččat iežaset strategiijaid
                    ektui.</p>
    <p type="text">- Joavkku ferte geahččat departemeanta bajitdási
                    mihttomeari ektui: dagahit kultuvrralaš valljivuođa
                    diehttelassan ja čađačuovvun ásahusa doaimmas,
                    lohká kulturministtar Anniken Huitfeldt.</p>
    <p type="text">Ásahusat dál juo raporterejit prográmmadoaimma
                    kultuvrralaš valljivuođa barggu, gehččiiddivššu ja
                    bargiidpolitihka birra.  Joavku galgá
                    válljejuvvon ásahusaid raporttaid vuođul ja njuolga
                    gulahallamis ásahusaiguin, árvvoštallat movt
                    ásahusaid strategiijaid ja bargovugiid bakte
                    vuhtiiváldet kultuvrralaš valljivuođa
                    raporterengáibádusaid ektui.  Joavku galgá
                    ovddidit árvalusaid departementii das maid ásahusat
                    ja departemeanta sáhttet bargat vai ollašuhttet
                    mihttomeari.</p>
    <p type="text">Sihke prográmma-, gehččiid- ja bargiidprofiila
                    leat bealit maid joavku geahčadit go  barget.
                    Gažaldagat mat šaddet digaštallojuvvot joavkkus lea
                    earret eará dat movt ásahusat barget vai olahit
                    unnitálbmotgehččiide, movt sii barget vai sáhttet
                    viidát guovllus rekruhttet bargiid ja movt dát
                    váikkuha ásahusa dáiddalaš buvttadeami.</p>
    <p type="text">Joavkku lahttut:</p>
    <list>
      <p type="listitem">Liv Hege Skagestad (joavkojođiheaddji):
                       Oslo Boanddanuoraidsearvvi plána- ja
                      ovdánahttinjođiheaddji. Skagestad dat lea
                      vuolggahan prošeaktajurdaga šDat girjás lávdi”,
                      man son ain jođiha. Son lea ovdal earret eará
                      bargan kulturmuitogeavahemiin
                      Birasgáhttendepartemeantas.</p>
      <p type="listitem">Sampda ”Samsaya” Sharma lea India-norgga
                      lávlu ja neavttár guhte bures lea sajáiduvvan
                      Norgii.  Son lea erret eará leamašan mielde
                      Nuoraid Kulturdeaivvadeamis, ja rocka NM-gilvvus
                       son čuojahanjoavkkuinis šadde nubbin
                      buoremus dalle go serve. Son lea almmuhan moanaid
                      skearruid ja lea neavttáriin leamašan mielde
                      máŋgga filmmain. Samsaya lea maiddái bargan tvŠs
                      ja radioŠs.</p>
      <p type="listitem">Mostafa Pourbayat: Ráđđeaddi Hedemárkku
                      fylkkasuohkana máŋggakultuvrralaš
                       áŋgiruššamis 1998 rájes. 20 jagi vásáhus
                      máŋggakultuvrralaš barggus. Pourbayat duogáš lea
                      servodatdiehtti ja váldán jođihanoahpu. Son lea
                      erret eará leamašan mielde huksemis Glomdal
                      dávvirvuorkká máŋggakultuvrralaš gealboguovddáža.
                      Son lea maiddái leamašan Hedemárkku
                      fylkkasuohkana kulturplána, máŋggakultuvrralaš
                      Hedemárku, áššejođiheaddji. Son lei miellahttun
                      girjáivuođajagi referánsajoavkkus. Ássá
                      Hedemárkkus.</p>
      <p type="listitem">Nefise Özkal Lorentzen, filbmadahkki. Son lea
                      dahkan máŋga dokumentárafilmmaid
                      máŋggakultuvrralašvuođa birra, earret eará
                      ”Gender me”- isláma ja homofiliija birra, ”Dat
                      dáhpáhuvai dalle, dat dáhpáhuvvá odne”- norgga
                      soahteveteránaid ja dálá báhtareaddjit, ja
                      tv-buvttadeapmi mánáide máŋggakultuvrralaš
                      birrasis Nesoddenis. Özkal Lorentzen lea bargan
                      oahpaheaddjin filbmasuorggis ja lea máŋgii bargan
                      Kultuvrralaš skuvlalávkka ovddas. Ássá
                      Nesoddenis.</p>
      <p type="listitem">Kjell Magne Mælen, Romssa Universitehta
                      dáiddafágalaš fakultehta dekána. Kjell Magne
                      Mælenis lea Norgga áidna doavttirgráda
                      gehččiidovdánahttimis. Sus lea viiddis
                      fidnovásáhus, sihke vuođđoskuvlla oahpaheaddjin,
                      journalistan, allaskuvlla- ja
                      universitehtalektorin ja moanat virggi almmolaš
                      hálddašeamis fylkkadásis.</p>
    </list>
  </body>
</document>
