<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>- Áktejupmi, ovddasvástádus ja jálluvuohta leat suodjalusa guovddášárvvut - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>1195</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fd/Aigeguovdil/taler_artikler/ministeren/taler-og-artikler-av-forsvarsminister-gr/2010/--Aktejupmi-ovddasvastadus-ja-jalluvuohta-leat-suodjalusa-guovddaarvvut.html?id=606037</origFileName>
    <parallel_text location="--Respekt-ansvar-og-mot-er-Forsvarets-kjerneverdier.html_id=606037" xml:lang="nob"/>
    <parallel_text location="speech-at-northern-people-day.html_id=611720" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Sárdni/artihkal , 27.05.2010</p>
    <p type="text" xml:lang="swe">Suodjalusministtar Grete Faremo</p>
    <section>
      <p type="title">- Áktejupmi, ovddasvástádus ja jálluvuohta leat
                    suodjalusa guovddášárvvut</p>
    </section>
    <p type="text">
      <em type="italic">Suodjalusministera Grete Faremo sárdni 2010
                    Soalddátákšuvnna loahpaheapmi Rockefelleris, Oslos
                    2010 miessemánu 27. beaivvi.</em>
    </p>
    <p type="text">
      <em type="italic">
                    Govvideaddji: Soldatnytt</em>
    </p>
    <p type="text">Ráhkis soalddáhat</p>
    <p type="text">Munnje lea dievas illun leat dáppe odne.
                    Vuosttasgeardebálvalus dál lea áibbas eará go maid
                    lei moanat jagiid dás ovdal. Eatnasiidda
                    vuosttasgeardebálvalusas dál leat mealgat eanet
                    movttiideaddji doaimmat. Din geat dál lehpet
                    suodjalusbálvalusas Suodjalus duođaid dárbbaša. Dat
                    buorebut movttiidahttá soalddáhiid. Dát veahka ii
                    leat goassege ovdal leamašan buorebut go maid dii
                    geat dál leat dáppe. Mun sávan ja doaivvun ahte dát
                    duohtavuohta dagaha ahte dii iluin ja
                    čeavláivuođain suodjalusgárvvuin vánddardit.</p>
    <p type="text">Ahte leat alla gáibádusat suodjalusgeatnegahtton
                    nuoraide ii lea gal ođas min historjjás.
                    Gaskaáiggis gáibidedje doaibmanávcca ja nana
                    rumašguottu, jođánvuođa ja luohttevaš váimmu. 
                    Nu movt dalle daddjui: ”sus galgá leat nana ja
                    govda raddi, ealli ja čielga čalmmit, stuora gieđat
                    ja dávttit, stuora juolggit ja banit, stuora ja
                    garra Suonat. Soađi gudni ja rápmi lea buot
                    deháleamos; lea buoret jápmit go rápmi báhcá muitun
                    go eallit badjelgehččojumiin”.</p>
    <p type="text">Nu movt ipmirdehpet – lea juoga mii ii goassege
                    rievdda.</p>
    <p type="text">Ja eará bealit gal rivdet. Dál mii válljet
                    soalddáhiid ehtalaš vuođu mielde go olgguldas
                    dovdomearkkaid vuođul.</p>
    <p type="text">Mii ipmirdit ahte Suodjalus lea ovdánahttojuvvon
                    gaskaáiggi rájes sihke danin go oaidnit
                    nissonolbmuid dáppe, ja ahte dii lehpet deattuhan
                    GEJ – Guottuid, Etihka ja Jođiheami – dán jagáš
                    soalddátakšuvnnas, ja earenoamážiid deattuhan
                    gaskavuođas soalddáhiid ja militeara
                    njunnošiid.</p>
    <p type="text">Mu mielas dát lea buorre. Áktejupmi,
                    Ovddasvástádus ja Jálluvuohta  – ÁOJ - leat
                    suodjalusa guovddášárvvut, ja áiggun iežan bealis
                    lasihit: Áktejupmi ja luohttevašvuohta, man vuođđun
                    lea alla morála ja etihkka, lea vuođđun bures
                    doaibmi olbmuidgaskasašvuođain, ja earenoamážiid
                    jođiheddjiid ja vuolitdási virgeolbmuid gaskkas. Ja
                    ii guđege eará sajis go Suodjalusas leat dát nu
                    čielggas ja oidnosis. Heahtediliin dahje
                    soahtediliin lea čielga gáibádus ahte buot bealit
                    sáhttet luohttit guhtet guimmiidasaset nala.</p>
    <p type="text">
      <em type="italic">
                    Govven: Soldatnytt</em>
    </p>
    <p type="text">Norgga soalddáhat barget hui buori barggu sihke
                    váttis ja amas birrasiin. Leaš dál boaldi beaivváš
                    Afrihkás dahje dálvvas Afghanistana. Soalddáhat
                    doibmet bures, sis lea alla fágalaš dássi, ja sis
                    lea alla morála. Min soalddáhat ožžon rámi
                    riikkaidgaskasaš dásis guottuideaset ovddas, ja
                    buori barggu ovddas maid barget.</p>
    <p type="text">Muhto állet buot rámi nu návddaš ahte beare
                    sakka čevllohallabehtet rámiin. Dii berrebehtet
                    čielgasit jurddašit go mii politihkkarat čájehit
                    dovdduid Norgga ja norgalaččaid ovddas.</p>
    <p type="text">Okta goit lea áibbas čielggas: sturrodat ii leat
                    álot dehálaš:-) Dii lehpet oassin ođđaáigásaš
                    árjasuodjalusas. Dat stuora ja boares
                    doibmiibidjansuodjalus lea dál historjá.  Dii
                    lehpet oassin gealboorganisašuvnnas, mas leat alla
                    gáibádusat buohkaide, goittot soalddáhiidda. Dis
                    lea ollu máhttu ja čehppodat ođđaáigásaš vearjjuid
                    ja teknologiija birra. Lassin dasa jođiheaddjit
                    galget máhttit movttiidahttit, ja soalddáhat
                    luohttit dasa ahte sin láidestit buoremus lági
                    mielde. Sii fertejit maiddái  luohttit ahte
                    jođiheddjiin lea alla fágalaš, ehtalaš ja morálalaš
                    dássi.</p>
    <p type="text">Dan dii lehpet ipmirdan, mii čielgasit
                    ovdanboahtá dán jagi soalddátakšuvnnas.</p>
    <p type="text">Eai guhtege earát vásit seamma váttis ehtalaš
                    čuolbmabeliid go soalddáhat soahtedilis, danin lean
                    ilus go dát váldo duođalažžan.</p>
    <p type="text">Soames áiggi sáhttá leat váttis earuheames
                    etihka ja morála. Mii lea erohus? Mii sáhttit nu
                    álkit čilget ahte etihkka lea teoriija, ja morála
                    ges lea praktihka. Ollášuhttimis alla morálalaš
                    standárddaid mii gáibiduvvo dis soalddáhiin, de
                    fertebehtet oahppat  etihka mii lea
                    vuođus.</p>
    <p type="text">Lea etihkka mii lea hábmen ollu daid
                    njuolggadusaid maid gávdnat riikkaidgaskasaš
                    humanitára rievttis. Nugomat ahte olbmuid galgá
                    meannudit gudnevuollegašvuođain ja nu humána go
                    vejolaš, maiddái vašálaččaid. Afghanistanas mii
                    deaivvadit vašálaččain guhte ii doahttal iige
                    dovdda álbmotrievtti. Dattege lea dehálaš ahte mii
                    čuovvut álbmotrievtti. Dás háliidan geardduhit oasi
                    das maid Khaled Hosseini čálii báras girjjis,
                    »Drageløperen:</p>
    <p type="text">»Soahti ii heaittit ávddalašvuođagáibádusa 
                    – soahti gáibida vel eanet ávddalašvuođa go dalle
                    go lea ráfi”.</p>
    <p type="text">Dál leat nieiddat šaddamiin lunddolaš oassin
                    suodjalusas. Dán mun illudan, danin go etihkka ja
                    morála maiddái mearkkaša vealaheami eastadeames.
                    Danin mu mielas maiddái suodjalusas goappaš
                    sohkabeliin galget leat seamma vuoigatvuođat ja
                    geatnegasvuođat.</p>
    <p type="text">Go njunnožiin jearan manin sii válljejedje
                    suodjalusa dahje riikkaidgaskasaš operašuvnnaid, de
                    eatnasat muitalit ahte sin fitnoválljen láttai
                    vearjogeatnegas áiggi vuolde. Vearjogeatnegasvuohta
                    odne lea várrejuvvon dievdduide, danin go dat lea
                    min deháleamos rekruhttensajádat, de lea váttis
                    njulget bonju sohkabealdássádaga.</p>
    <p type="text">Ođđa sešuvdnaortnet lea lávki rivttes guvlui.
                    Dat mearkkaša mii dál joksat  measta buot
                    nuorra nieiddaide. Mun gal in oainne prinsihpalaš
                    ákkaid dasa ahte mii dálá áiggis dađistaga láhčet
                    nissoniidda ja dievdduide seamma vuoigatvuođaid ja
                    geatnegasvuođaid, maiddái Suodjalusas.</p>
    <p type="text">Suodjalus lea vuogádat mii álot radikála
                    sohkabealkvoteremis lea válljen dievdduid. Danin
                    mii fertet duostat hástalit guottuid ja vugiid
                    oažžumis eanet nissoniid Suodjalussii. Jagi 2010
                    rájes nissonat galget leat lunddolaš oassin
                    Suodjalusas. Sihke danin go dat lea vuoiggalaš ja
                    go Suodjalus dárbbaša nissonolbmuid.</p>
    <p type="text">Mu mielas mis galget leat čielga oaivilat ja
                    ahte vuođđun min oaiviliin leat bajitdási morálalaš
                    ja ehtalaš prinsihpat ja dagut.</p>
    <p type="text">Dat nubbi bealli lea berošmeahttunvuohta. Arnulf
                    Øverland dajai beakkán divttastis »Du må ikke sove”
                    : ”Don it galgga ollinge dohkkehit dan
                    vearrivuođa  mii alccat ii čuoza”.  
                    Mun lean ilus go norgalaš soalddáhat čađat čájehit
                    ahte sii háliidit eastadit vearrivuođaid mat čuhcet
                    earáide, ja heakkavárainis barget maid sáhttet vai
                    earátge galget beassat vásihit seamma ráfi ja
                    friddjavuođa go maid sii návddašit.  Ráfi ja
                    friddjavuohta ii lea nu diehttelassan.</p>
    <p type="text">44 jagi mu eallimis lei mus áhčči guhte lei
                    soahteveterána. Gestapo válddii su fáŋgan,
                    illástedje su ja 1943 sáddejedje su Natzweiler
                    jápminleirii . 22 jahkásažžan son dubmejuvvui
                    jápmimii, muhto máŋgii son garvvii jápmima, ja
                    gáddjojuvvui  dalle go vilges busset 1945
                    vižže ruoktot norgalaš fáŋggaid. Su vásáhusat leat
                    mearkkašan ollu munnje, dasa mii mun lean ja mii
                    munnje lea dehálaš. Son oahpahii munnje ahte lea
                    dehálaš ahte mii eat vajálduhte nuppi máilmmisoađi
                    surgadis dáhpáhusaid.</p>
    <p type="text">Mii fertet historjjás oahppat. Danin lea dehálaš
                    ahte sii geat ledje mielde jotket hupmamis ja
                    čállimis dáhpáhusaid birra nu guhka go
                    sáhttet.  Lea dehálaš go dievddut nugomat
                    Gunnar Sønsteby joatká mátkkošteames skuvllaid
                    mielde, ja ahte ráhkaduvvojit filmmat nugomat Max
                    Manus birra, ja go ain čállojuvvojit girjjit dán
                    fáttá birra. Lea dehálaš ahte mii ain beroštit ja
                    diehtit manin mii beroštit.</p>
    <p type="text">Midjiide buohkaide lea dehálaš ahte mii gullat
                    ja oahppat maid veteránat muitalit nuppi
                    máilmmisoađi birra. Ja dađistaga bohtet vel eanet
                    veteránat. Veteránat geat rahčet dálá áiggi sođiin,
                    dálá vearjjuiguin ja dálá vealaheddjiid vuostá. Mii
                    galgat guldalit ja oahppat dáin veteránain maiddái.
                    Sii leat soalddáhat, nu movt diige, ja sii maiddái
                    ánssášit min rámi ja doarjaga.</p>
    <p type="text">Dálá áiggi soalddáhat lea buot ládje seamma
                    dássásažžat ja buorit go maid ovddit buolvvaid
                    nuorra nissonat ja dievddut ledje, ja dii
                    doalvvuhat min čeavlás árbevieruid
                    ovddasguvlui.</p>
    <p type="text">Dii lehpet buoremus oahppan soalddáhat mat
                    Gonagasriikka leat bajásšaddan, ja dii lehpet
                    máŋgga geardde čájehan ahte ceavzibehtet buotlágan
                    dilálašvuođain ja guovlluin máilmmis.</p>
    <p type="text">Giitu go searvabehtet ja lihkku ain ávvudeames
                    2010 soalddátákšuvnna.</p>
    <p type="text" xml:lang="kal">Giitu beroštumis.</p>
  </body>
</document>
