<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ná don jienastat válgabeaivvi - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>464</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/krd/kampanjer/valga-portal/stuorradiggevalga-2009/na-don-jienastat-valgabeaivvi.html?id=570160</origFileName>
    <parallel_text location="slik-stemmer-du-pa-valgdagen.html_id=570160" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Ná don jienastat válgabeaivvi</p>
    </section>
    <p type="text">
      <em type="italic">Muitte ahte dus FERTE leat
                    legitimašuvdna jienasteapmái!</em>
    </p>
    <p type="text">Válgabeaivi lea čakčamánu 14. b. 2009. 
                    Válgalanjat rahppojuvvojit 205 gielddas juo
                    sotnabeaivvi čakčamánu 13. b. 
                    Geahča visogova mas oainnát main gielddain válga
                    čađahuvvo ovtta beaivvis ja main gielddain dat
                    čađahuvvo guovtte beaivvis.</p>
    <p type="text">Gielda dieđiha válgalanja mas don sáhtát
                    jienastit ja goas dat lea rabas.</p>
    <section>
      <p type="title">Sáhtátgo jienastit válgabeaivvi?</p>
    </section>
    <p type="text">Jos don leat girjejuvvon dakkár gieldda ássin
                    mas ledje unnit go golbmalogis geain lei
                    jienastanvuoigatvuohta ovddit sámediggeválggas, de
                    it sáhte jienastit válgabeaivvi. Dalle don fertet
                    geavahit jienastanvuogatvuođat jienastit
                    ovddalgihtii.
                    Geahča visogova mas oainnát mat gielddat
                    vuostáiváldet jienastagaid válgabeaivvi ja mat
                    gielddat vuostáiváldet jienastagaid dušše
                    ovddalgihtii [ 
                    pdf-hápmi ]  [ 
                    excel-hápmi ]</p>
    <p type="text">Don fertet legitimašuvnna váldit mielddát! Don
                    it dárbbaš válgakoartta go jienastat, muhto go dat
                    lea dus mielde, de dat álkkásmahttá
                    válgadoaimmahasaid barggu ja du jienasteapmi ii
                    ádján nu guhká.</p>
    <section>
      <p type="title">Dárbbašatgo rávvaga dahje veahki?</p>
    </section>
    <p type="text">Jos don dárbbašat rávvaga dahje veahki
                    válgalanjas, de don sáhtát das váldit oktavuođa
                    muhtun válgadoaimmahassii.</p>
    <p type="text">Gielddat leat rievtti mielde geatnegasat lágidit
                    jienasteami dakkár lanjaide maidda buot
                    jienasteaddjit besset veahki haga. Jos dattetge
                    muhtun válgalatnja lea dakkár ahte lámis
                    jienasteaddji ii beasa sisa, de dat jienasteaddji
                    sáhttá jienastit dasttá olggobealde dan válgalanja.
                    Dalle guokte válgadoaimmahasa galget boahtit olggos
                    ja dárbbu mielde veahkehit jienasteaddji ja
                    vuostáiváldit su jienastaga.</p>
    <section>
      <p type="title">Leatgo fárren geassemánu 30.  b. 2009
                    maŋŋil?</p>
    </section>
    <p type="text">Jos don leat fárren geassemánu 30. b. maŋŋil, de
                    don leat girjejuvvon dan gieldda Sámedikki
                    jienastuslohkui mas don leat fárren eret, vaikko
                    vel leatge dieđihan iežat fárrema. Don leat dan
                    gieldda jienastuslogus man álbmotregistarii don
                    ledjet čálihuvvon ássin geassemánu 30. b. 2009.</p>
    <section>
      <p type="title">Ná don galggat bargat go jienastat
                    sámediggeválggas:</p>
    </section>
    <list>
      <p type="listitem">Váldde dan jienastanlihpu maid don háliidat
                      geavahit.</p>
      <p type="listitem" xml:lang="sma">Rievdat jienastanlihpu jos don dan
                      háliidat.</p>
      <p type="listitem">Bija dasto jienastanlihpu
                      jienastanlihppokonvoluhttii. </p>
      <p type="listitem">Mana válgadoaimmahasa lusa vai son sáhttá
                      ruossaža sárggastit du nama gurrii
                      jienastuslogus. (Muhtun gielddain sárggastuvvo
                      Sámedikki jienastuslohkui ovdalgo jienasteaddji
                      manná jienastanlovkui, ja muhtun gielddain fas
                      dahket dan maŋŋágo jienasteaddji lea leamaš
                      jienastanloavkkus.)</p>
      <p type="listitem">Bija jienastanlihppokonvoluhta
                      válgaurdnii.</p>
    </list>
    <p type="text">Jos dus lea jienastanvuoigatvuohta sihke
                    stuorradiggeválggas ja sámediggeválggas, de sáhtát
                    jienastit guktuid válggain.</p>
  </body>
</document>
