<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Dálkkádat ja Afghanistána ledje guovdilis áššit Stoltenberga ja Obama čoahkkimis - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>468</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/preassaguovdda/pressemeldinger/2009/dalkkadat-ja-afghanistana-ledje-guovdili.html?id=588197</origFileName>
    <parallel_text location="klima-og-afghanistan-sentrale-tema-i-sto.html_id=588197" xml:lang="nob"/>
    <parallel_text location="climate-change-and-afghanistan-topics-at.html_id=588197" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 10.12.2009 </p>
    <p type="text" xml:lang="kal">Nr.: 196-09 </p>
    <section>
      <p type="title">Dálkkádat ja Afghanistána ledje guovdilis áššit
                    Stoltenberga ja Obama čoahkkimis</p>
    </section>
    <p type="text">
      <em type="italic">Bargu oaččohit áigái nana politihkalaš
                    dálkkádatsoahpamuša Københámmanis ja militeara ja
                    siviila áŋgiruššan Afghanistánas ledje dehálaš
                    fáttát stáhtaministar Jens Stoltenberga ja USA
                    presideantta Barack Obama otná čoahkkimis Oslos.
                    Stoltenberg almmuhii ahte Norga áigu lasihit iežas
                    ruhtadoarjaga Afghanistána soahtevehkii ja
                    politiijii. Doarjaga sturrodat šaddá oktiibuot 110
                    miljon amerihkálaš dollara áigodahkii 2010
                    -2014.</em>
    </p>
    <p type="text">
      <em type="italic">Stáhtaministtar Stoltenberg ja presideanta
                    Obama. Foto: Per Thrana</em>
      <em type="italic">Geahča eanet govaid
                    dás:Flickr</em>
    </p>
    <p type="text"> - Otná čoahkkimis mii digaštalaimet min
                    áiggi stuorámus hástalusa, dálkkádaga. Amerihkálaš
                    njunušgoddi leat áibbas mearrideaddji dehálaš jus
                    máilbmi galggaš lihkostuvvat
                    dálkkádatáŋgiruššamiin. Suohtas šaddá bargat ovttas
                    presideanta Obamain ja su hálddahusain beivviid
                    Københámmana čoahkkima rádjai ja mánuid dan maŋŋil,
                    nu ahte mii oažžut gudneáŋgiris ja juridihkalaččat
                    geatnegahtti dálkkádatsoahpamuša, cealká Jens
                    Stoltenberg. </p>
    <p type="text">Ságastallamis Stoltenberg deattuhii ahte
                    industriijariikkat fertejit ruhtadit
                    dálkkádatdoaibmabijuid geafes riikkain. Son čilgii
                    maiddái presidentii norgalaš-meksikánalaš
                    áššeovddideami dakkár ruhtadeami hárrái, dehálaš
                    fáddán Københámmana šiehtadallamiidda. Ulbmil
                    álgagiin lea vuođđudit dakkár vuogádaga mii galgá
                    ruhtadit oanehisáigásaš ja guhkesáigásaš
                    dálkkádatdoaibmabijuid geafes riikkain. </p>
    <p type="text">Stoltenberg ja Obama leigga ovttaoaivilis ahte
                    Norga ja USA gaget bargat ovttasráđiid sihkkarastin
                    dihtii ahte doaibmabijut mat geahpidit luoitimiid
                    trohpalaš arvemeahcis šaddet dehálaš oassin
                    Københámmana soahpamušas. Norgga ovttasbargu
                    Brasiillain suodjalit Amasonasa lea jo váikkuhan
                    mearkkašahtti geahpádusaide.</p>
    <p type="text">Stoltenberg dovddahii ilu go USA áigu lasihit
                    iežas áŋgiruššama buoridit ovdáneami ja stáđisvuođa
                    Afghanistánas. Son anii erenoamáš buorrin ahte
                    beroštišgohtet eambbo siviilaálbmoga suodjaleamis
                    ja návcca huksemis Afghanistánas.</p>
    <p type="text">- Norga fuolaha iežas militeara ja siviila
                    geatnegasvuođaid Afghanistánas. Jos mii galgat
                    ollašuhttit iežamet oktasaš ulbmila Afghanistánas,
                    de lea áibbas dárbbašlaš doarjut afghánalaš
                    sihkkarvuođasoahteveaga. Mii fertet nu bargat ahte
                    afghánalaččaide lea vejolaš váldit ovddasvástádusa
                    iežaset sihkkarvuođas, celkii stáhtaministtar
                    Stoltenberg.  </p>
    <p type="text">Norgga lassiveahkis mii lea buohkanassii 110
                    miljon amerihkálaš dollara, galget 60 miljon
                    dollara addojuvvot Afghanistána soahtevehkii ja 50
                    miljon dollara galget addojuvvot politiija
                    oahpaheapmái. Norgga jahkásaš veahkki Afghanistánii
                    lea jo 120 millioner dollara ja dál leat Norggas
                    sullii 500 soalddáha Afghanistánas.
                     </p>
    <p type="text">Stoltenberg ja Obama čoahkkimis
                    digaštallajuvvojedje eará ge dehálaš oktasaš áššit,
                    earret eará ovttasbargu Davviguovlluin, ONa
                    duhátjagiulbmila ollašuhttinbargu ja ođđa
                    ráfiáŋgiruššan Gaskanuortan.</p>
  </body>
</document>
