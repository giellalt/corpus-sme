<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Šiehtadus rádjageassima ja ovttasbarggu birra Barentsábis ja Buollaábis lea vuolláičállojuvvon - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <wordcount>440</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/preassaguovdda/pressemeldinger/2010/murmanskkas.html?id=614254</origFileName>
    <parallel_text location="avtalen.html_id=614254" xml:lang="nob"/>
    <parallel_text location="treaty.html_id=614254" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 15.09.2010 </p>
    <p type="text" xml:lang="kal">Nr.: 118/10 </p>
    <section>
      <p type="title" xml:lang="smj">Šiehtadus rádjageassima ja ovttasbarggu birra
                    Barentsábis ja Buollaábis lea
                    vuolláičállojuvvon</p>
    </section>
    <p type="text" xml:lang="smj">
      <em type="italic">Norga ja Ruošša čálle odne vuollái
                    soahpamuša maritiibma rádjageassima ja ovttasbarggu
                    birra Barentsábis ja Buollaábis.
                     Stáhtaministtar Jens Stoltenberg ja Ruošša
                    presideanta Dimitrij Medvedjev leigga das, go
                    olgoriikaministara guovttos Jonas Gahr Støre ja
                    Sergej Lavrov čáliiga šiehtadusa vuollái
                    Murmánskkas.</em>
    </p>
    <p type="text">– Vuolláičállin lea historjjálaš mearkabeaivi.
                    Šiehtadus čoavdá Norgga ja Ruošša gaskasaš
                    deháleamos ášši mii lea bistán čoavddekeahttái
                    máŋgga logijagi. Mii leat duhtavaččat dasa go
                    sáhttit čielggadit Norgii ja Ruššii guoski
                    rádjadili Barentsábis ja Buollaábis, cealká
                    stáhtaministtar Jens Stoltenberg.</p>
    <p type="text">Šiehtadus siskkilda maid ahte Norgga ja Ruošša
                    gaskasaš viiddis ja buorre guolástusovttasbargu
                    jotkojuvvo. Dasto dat ásahallá
                    ávkkástallanovttasbarggu mii guoská vejolaš
                    rádjarasttideaddji petroleagávdnosiidda dáin
                    mearraguovlluin.</p>
    <p type="text">– Soahpamuš rádjageassima birra nanne
                    siidaguoibmevuođamet Ruššii ja ja váikkuha
                    ovddalgihtii vuorddehahttivuhtii ja dássitvuhtii
                    guovllus. Dat sádde dehálaš signála máilbmái muđuid
                    das makkár regiuvdna Árktis lea – namalassii
                    ráfálaš regiuvdna mas áššit čovdojuvvojit
                    álbmotrievtti vuođul. Dat speadjalastá áššebeliid
                    árjjalaš rolla ja ovddasvástádusa riddostáhtan mat
                    galget sihkkarastit dássitvuođa ja nannet
                    ovttasbarggu Buollaábis, dadjá Stoltenberg.</p>
    <p type="text">Norgga ja Ruošša gaskasaš rájá geassin
                    Barentsábis ja Buollaábis lea bohciidahttán viiddis
                    ja girjás rádjamearridangažaldagaid. Daid
                    gažaldagaid čoavdinbargu lea leamaš mohkkái ja
                    áddjái. Dat čoavddus maid bealit leat soahpan, lea
                    daid rámaid siskkobealde mat gullet maritiibma
                    rádjageassima ođđaáigásaš álbmotrievttálaš
                    vuođđojurdagiidda. Beliin lea šiehtadallamiin
                    leamaš ollislaš lahkaneapmi áššái ja nu leat ge
                    beliin rádjalinnjá geassima lassin leamaš viiddis
                    šiehtadallamat earret eará guolástus- ja
                    petroleadoaimmaid birra.</p>
    <p type="text">Šiehtadus mearkkaša dakkár guhkes proseassa
                    loahpa mii lea bistán jagi 1970 rájes. Lihkostuvvan
                    šiehtadallamiin almmuhuvvui go presideanta
                    Medvedjev galledii Norgga cuoŋománu 27. beaivvi dán
                    jagi, ja go Norgga ja Ruošša olgoriikaministara
                    guovttos čáliiga dan oktasašcealkámuša vuollái ahte
                    riikkaid guokte šiehtadallandelegašuvnna ledje
                    juksan eahpeloahpalaš ovttamielalašvuođa
                    rádjageassima birra.</p>
    <p type="text">Šiehtadusa galget Stuorradiggi ja Ruošša Duma
                    dohkkehit ovdalgo dat doaibmagoahtá.</p>
  </body>
</document>
