<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Vuollásaš ásahusat - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>504</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/departemeanta/Vuollasa-asahusat.html?id=115196</origFileName>
    <parallel_text location="underliggende-etater.html_id=115196" xml:lang="nob"/>
    <parallel_text location="underliggjande-etatar.html_id=115196" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Vuollásaš ásahusat</p>
    </section>
    <section>
      <p type="title">Álgoálbmotvuoigatvuođaid
                      gelbbolašvuođaguovddáš</p>
    </section>
    <p type="text">Álgoálbmotvuoigatvuođaid
                      gelbbolašvuođaguovddáža ulbmil lea juohkit
                      dieđuid ja lassánahttit áddejumi
                      álgoálbmotvuoigatvuođaid ja sámi vuoigatvuođaid
                      birra.</p>
    <p type="text">Neahttasiidu
                      Álgoálbmotvuoigatvuođaid
                      gelbbolašvuođaguovddáš</p>
    <section>
      <p type="title">Bismagodderáđit</p>
    </section>
    <p type="text">Bismagodderáđit oktiibuot leat Girkočoahkkima
                      lahtut. Juohke oktanuppelot bismagottis lea
                      bismagodderáđđi. Ráđiid lahtuin eanelogu
                      válljejit bismagotti searvegottit.</p>
    <section>
      <p type="title">Čuvgehuslágádusa foanda</p>
    </section>
    <p type="text">Čuvgehuslágádusa foanda lea okta riikka
                      stuorámus eanaeaiggádiin ja dat eaiddáduššá
                      earret eará ollu báhpagárdimiid, báhpadáluid,
                      láigoviessosajiid ja stuorra
                      vuovdeviidodagaid.</p>
    <p type="text">Neahttasiidu
                      Čuvgehuslágádusa foanda</p>
    <section>
      <p type="title">Departemeanttaid bálvalusguovddáš
                      (DBG)</p>
    </section>
    <p type="text">Departemeanttaid bálvalusguovddážis lea ulbmil
                      leat gelbbolaš ja bevttolaš hálddahusreaidu
                      ráđđehussii ja departemeanttaide</p>
    <section>
      <p type="title">Dihtorbearráigeahčču</p>
    </section>
    <p type="text">Dihtorbearráigeahčču gieđahallá dihtorlobiid
                      ja sáhttá vejolaččat mearridit daidda
                      gáibádusaid. Dihtorbearráigeahčču juohká dieđuid
                      ja rávve áššiin mat gusket persunsuodjaleapmái
                      oppalaččat ja geahččá earenoamaš váraid mat
                      gusket peršunsuodjaleapmái, veahkeha
                      fidnosurggiid ráhkadit iežaset daguide norpmaid
                      ja rávve movt galgá persundieđuid
                      sihkkarastit.</p>
    <p type="text">Neahttasiidu
                      Dihtorbearráigeahčču</p>
    <section>
      <p type="title">Fylkkamánneámmáhat</p>
    </section>
    <p type="text">Fylkkamánne lea stáhta ovddasteaddji fylkkas.
                      Fylkkamánnes leat dehálaš stivren- ja
                      rávvendoaimmat gielddaid várás, ja dat galgá
                      gozihit gielddaid hálddaseami ja gielddaid
                      ekonomiija, earret eará gieldalága vuođul.</p>
    <p type="text">Neahttasiidu
                      Fylkkamánneámmáhat</p>
    <section>
      <p type="title">Gilvobearráigeahčču</p>
    </section>
    <p type="text">Gilvobearráigeahču váldobargun lea
                      bearráigeahččat ahte gilvoláhka čuvvojuvvo.</p>
    <p type="text">Neahttasiidu
                      Gilvobearráigeahčču</p>
    <section>
      <p type="title">Girkoráđđi</p>
    </section>
    <p type="text">Girkoráđi váldobargamuš lea doaibmat
                      Girkočoahkkima válmmašteaddji ja čađaheaddji
                      orgánan.</p>
    <p type="text">Neahttasiidu
                      Girkoráđđi</p>
    <section>
      <p type="title" xml:lang="smj">Hálddahus- ja DGT-direktoráhta</p>
    </section>
    <p type="text">Hálddahus- ja DGT-direktoráhta (HDDi) galgá
                      veahkehit ráđđehusa ođasmahttit almmolaš suorggi
                      ja dahkat dan bevttoleabbon ja álkibut
                      olahahttin. HDDi galgá maid váikkuhit dasa ahte
                      stáhta organiserejuvvo ja jođihuvvo buori vuogi
                      mielde, ja nu ahte dárbbu mielde čađahuvvo
                      surgiidrasttideaddji oktiiheivehallan ge.</p>
    <p type="text">Neahttasiidu Hálddahus- ja
                      DGT-direktoráhta</p>
    <section>
      <p type="title">Nidarosa Duopmogirku
                      Ovddeštusbarggut</p>
    </section>
    <p type="text">Nidarosa Duopmogirku Ovddeštusbargguid (NDO)
                      ulbmil lea bisuhit, gaskkustit ja ovddidit
                      Nidarosa Duopmogirku ja Árkabismagárdima ealli
                      kulturmuitun ja girkolaš visteráhkadussan.</p>
    <p type="text">Neahttasiidu
                      Nidarosa Duopmogirku Ovddeštusbarggut</p>
    <section>
      <p type="title">Persunsuodjaluslávdegoddi</p>
    </section>
    <p type="text">Persunsuodjaluslávdegoddi lea ásahus gosa
                      Dihtorbearráigeahču mearrádusaid váidagat
                      doaimmahuvvojit. Persunsuodjaluslávdegoddi galgá
                      meannudit váidagiid mearrádusaide maid
                      Dihtorbearráigeahčču lea dahkan persundiehtolága
                      ja muhtun eará lágaid mielde.</p>
    <p type="text">Neahttasiidu
                      Persunsuodjaluslávdegoddi</p>
    <section>
      <p type="title">Praktihkalaš-teologalaš
                      seminára</p>
    </section>
    <p type="text">Praktihkalaš-teologalaš seminára galgá addit
                      báhppastudeanttaide, báhpaide ja earáide
                      teorehtalaš ja geavatlaš oahpahusa
                      allaskuvladásis bálvalussii Nogga girkus, ja
                      čađahit dutkama ja ovddidanbarggu
                      fágasurggiin.</p>
    <p type="text">Neahttasiidu
                      Praktihkalaš-teologalaš seminára</p>
    <section>
      <p type="title">Riikkaidgaskasaš
                      boazodoalloguovddáš</p>
    </section>
    <p type="text">Doaibma galgá skáhppot áššáiguoski dieđuid
                      máilmmi boazodoalu birra, gaskkustit dieđuid,
                      duođaštusa ja diliid mat leat mávssolaččat
                      boazodoalu eavttuide, kultuvrii ja ekologiijii,
                      dás maiddái dutkanbohtosiid ja boazodoalu
                      árbedieđuid. Doaibma galgá maiddái ovddidit
                      gulahallama ja fierpmádathuksema gaskal
                      davviguovlluid boazodoalloálbmogiid.</p>
    <p type="text">Neahttasiidu
                      Riikkaidgaskasaš boazodoalloguovddáš</p>
    <section>
      <p type="title" xml:lang="sma">Statsbygg</p>
    </section>
    <p type="text">Statsbygg lea stáhta deháleamos rávvejeaddji
                      huksen- ja opmodatáššiin, huksejeaddji,
                      opmodathálddašeaddji ja opmodatovddideaddji.</p>
    <p type="text">Neahttasiidu
                      Statsbygg</p>
  </body>
</document>
