<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ođđa guhkesáiggiplána 2012 - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>612</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fd/aigeguovdil/Oasat/2011/oa-guhkesaiggiplana-2012.html?id=630374</origFileName>
    <parallel_text location="ny-langtidsplan-i-2012.html_id=630374" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Ođas , 19.01.2011</p>
    <section>
      <p type="title">Ođđa guhkesáiggiplána 2012</p>
    </section>
    <p type="text">
      <em type="italic">Suodjalusministtar lea sádden
                    suodjalushovdii rámmačállosa mii almmuha
                    suodjalusa  guhkesáiggiplána
                    vuoruhemiid.  – Ráđđehus áigu dán plána
                    ovddidit Stuoradiggái giđđat 2012, cealká Grete
                    Faremo.</em>
    </p>
    <p type="text">Vuđolaš nuppástuhttin árbevirolaš 
                    suodjalusas ođđaáigásaš árjasuodjalussii  lea
                    čađahuvvon. Dát ii mearkkaš dan ahte ođasmahttin
                    lea heaittihuvvon, muhto ahte ovdáneapmi dađistaga
                    jaotkkašuvvá smávit rievdadusaiguin, dan sadjái go
                    čađahit viiddis ođastusaid. Ráđđehus de mearridii
                    jagi 2008 earáhuhttit strategalaš guhkesáiggiplána
                    bargovugiid. </p>
    <p type="text">- Mii čađahat Storadikki mearriduvvon
                    guhkesáiggiplána mii dohkkehuvvui jagi 2008.
                    Ulbmilin lea oaččuhit suorggi buorebut buktit
                    mearkkašumiid rievdadusaide ja ođđa dárbbuide,
                    dadjá Faremo.</p>
    <p type="text"><em type="italic">Oktilaš
                    guhkesáiggiplánabargu</em> Ovdalis áiggi
                    plánenproseassaid bargu lei ovddidit vuđolaš
                    guhkesáiggiplánaid Stuoradiggái juohke njealját
                    jagi. Dál lea ásahuvvon oktilaš
                    guhkesáiggiplánenproseassa.  Stuoradiggái
                    galget ain ovddiduvvot guhkesáiggiplánat, muhto dát
                    modealla rahpá vejolašvuođaid ovddidit rievdadusaid
                    dárbbuid ektui. Dasa lassin šaddá álkibun ovddidit
                    stuorit eaŋkiláššiid dahje jos lea dárbu smávit
                    rievdadusaide, iige dárbbaš vuordit ođđa
                    guhkesáiggiplána.</p>
    <p type="text">- Jos vel ođđa modealla addá eanet
                    vejolašvuođaid, de lea dehálaš ahte suodjalus
                    vuđolaččat ja ollislaččat meannuduvvo juohke
                    stuoradiggeáigodagas.  Maiddái ođđa modeallas
                    galget guhkesáiggiplánat jeavddálaččat ovddiduvvot
                    Stuoradiggái, lohká Faremo ja joatká:</p>
    <p type="text">- Dat ii leat jierpmálaš
                    resursahálddašeapmi geavahit guhkesáiggiplánaid
                    bálkestit olles Suodjalusa struktuvrra
                    áibmui.  Boahtteáiggi suodjalussuorggi
                    ovdánahttin berre dáhpáhuvvat oktiilaš
                    ovdánahttindoaimmaid bokte nugo lea namuhuvvon
                    gustojeaddji guhkesáiggiplánas, dadjá Faremo ja
                    čilge ášši ná:</p>
    <p type="text">- Vuosttažettiin, máilbmi ja rámmaeavttut
                    rivdet johtileabbo go goassige ovdal. Oktilaš
                    guhkesáiggiplánen dahká vejolažžan heivehit
                    dárbbuid dađistaga.  Nuppe dáfus leat mii
                    čađahan viiddis nuppástusaid mat álggahuvvojedje
                    jagi 2000. Dál sáhttit bidjat návccaid daidda 
                    surggiide maid lea dárbu nannet ja buoridit.</p>
    <p type="text"><em type="italic">Suodjalushoavdda rievddakeahtes
                    doaibma</em>
                    Suodjalushoavda áigu boahttevaš mánuid buktit
                    suodjalusfágalaš ja sorjjasmeahttun rávvagiid ođđa
                    guhkesáiggiplána bargui. Suodjalushoavdda doaibma
                    suodjalusministtera alimus suodjalusfágalaš
                    ráđđeaddin lea rievddakeahttá.</p>
    <p type="text">- Mun lean bivdán suodjalushoavdda ovddidit
                    suodjalusfágalaš rávvagiid ovdal skábmamánu jagi
                    2011. Rámmačálus bidjá čanastagaid suodjalushoavdda
                    bargui ovddidit áigeguovdilis ja čielga
                    neavvumiid,vai dáid sáhttá ávkkástallat
                    politihkalaš mearrádusain, muitala Faremo. 
                    Ođđa guhkesáiggiplána konkrehta sisdoalu birra lea
                    vuos menddo árrat cealkit ja mii lea 
                    suodjalushoavdda rávvagiid duohken.  Seammás
                    namuhan muhtun mihtilmas áššiid, ee.:</p>
    <p type="text">
                    • Ovddidit ollislaš ja ođasmahttojuvvon
                    suodjaluspolitihka ja dasa vuođu 
                    • Ovddidit soahtegirdiid ollislaš
                    váldodoaimmaid, nugomat áŋgiruššamat ja girdilogut,
                    báikki mearrideapmi, oastimiid ollislaš rámma ja
                    ruhtadanplána</p>
    <p type="text">Suodjalussuorggi váldodoaimmaid ođasmahttimat
                    oanehit ja guhkit áigái, oktan struktuvrralaš ja
                    ekonomalaš rámmaid ja áŋgiruššamiid. </p>
    <p type="text"><em type="italic">Čáhkkilis proseassa</em>
                    Guhkesáiggiplána proseassa guovvamánu jagi 2011
                    rájes lea guovtti dásis:</p>
    <p type="text">• Čielggadanáigi (guovvamánnu 2011 –
                    skábmamánnu 2011). Hábmejuvvo
                    kvalitehtasihkkastojuvvon mearrádusvuođđu áššiide
                    maid guhkesáiggidokumeanta galgá gieđahallat, mas
                    leat mielde suodjalushoavdda ollislaš
                    suodjalusfágalaš rávvagat.
                    • Mearridanáigi (juovlamánnu 2011 –
                    geassemánnu 2012). Guhkesáiggidokumeanta ovddiduvvo
                    ja meannuduvvo Stuoradikkis</p>
    <p type="text">Dán barggu olis lea áibbas dárbbašlaš lahkalas
                    ja integrerejuvvon proseassaide politihkalaš ja
                    suodjalusfágalaš mearrideddjiid dásis.  Lea
                    dárbu viiddis ja fátmmasteaddji proseassaide
                    hábmedettiin guhkesáiggiplána. </p>
    <p type="text">- Mun sakka beroštan das ahte lea lagaš
                    ovttasbargu bargiid organisašuvnnaiguin. Sin gealbu
                    ja beroštumit eaktudit buriid ja guhkesáigásaš
                    čovdosiid. Organisašuvnnaid seaguheapmi
                    hábmedettiin suodjalusfágalaš rávvagiid leat
                    dehálaš oasit sihkkarastimis oasálástima ja
                    váikkuhanvejolašvuođaid. Suodjalusministtarin
                    háliidan dasa lassin buori gulahallama
                    organisašuvnnaiguin, sihke barggu álggedettiin ja
                    maŋŋil suodjalushoavdda rávvagiid almmuheami, dadjá
                    stáhtaráđđi ja joatká:</p>
    <p type="text">- Máiddái háliidan almmolaš digaštallamiid
                    áššiid birra maid mii áigut gieđahallat
                    guhkesáiggiplánas.  Dat attášii munnje vuđolaš
                    ja nanu vuođu ovddidit ášši Stuoradiggái giđđat
                    boahtte jagi.</p>
  </body>
</document>
