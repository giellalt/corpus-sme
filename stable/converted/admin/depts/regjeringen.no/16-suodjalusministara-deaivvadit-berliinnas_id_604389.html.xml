<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>16 suodjalusministara deaivvadit Berliinnas - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>411</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fd/Aigeguovdil/Oasat/2010/16-suodjalusministara-deaivvadit-Berliinnas.html?id=604389</origFileName>
    <parallel_text location="16-forsvarsministre-motes-i-berlin.html_id=604389" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Ođas , 18.05.2010</p>
    <section>
      <p type="title">16 suodjalusministara deaivvadit
                    Berliinnas</p>
    </section>
    <p type="text">
      <em type="italic">Ulbmil soahtedoaimmaiguin Afghanistánas
                    lea ahte afghanistánalaččat galget váldit
                    badjelasaset sihkkarvuođa fuolaheami iežaset
                    riikkas. Odne deaivvadit riikkat main leat
                    soahteveagalaččat davvi regiuvnnas digaštallan
                    dihtii mo mii buoremusat sáhttit veahkehit
                    afghanistánalaččaid vai si ieža lihkostuvvet
                    sihkkarvuođa huksemiin ja bisuhemiin.</em>
    </p>
    <p type="text">Maŋŋebárgga miessemánu 11. beaivvi deaivvadit 16
                    riikka suodjalusministarat main leat
                    soahteveagalaččat Afghanistána davvi regiuvnnas.
                    Dáin riikkain lea vuosttaš čoahkkin
                    stáhtaráđđedásis. Čoahkkima fáddá lei geahčadit mo
                    riikkat ovttas sáhttet váikkuhit ONa ja ISAFa
                    ulbmila ollašuhttimii mii lea ahte afghanistánalaš
                    soahteveahka ieš nákce hálddašit dorvvolašvuođa
                    diliin.</p>
    <p type="text" xml:lang="swe">
      <em type="italic">Suodjalusministtar Grete Faremo ja
                    suodjalushoavda Harald Sunde. - Foto:
                    Suodjalusdepartemeanta</em>
    </p>
    <p type="text"><em type="italic">Hukse sihkkarvuođasuorggi</em>
                    - Dát ulbmil guoská buot servodatsurggiide, sihke
                    dearvvašvuođa, oahpahusa ja ekonomalaš
                    ovddideapmái. Min riikkaidjovkui čalmmustahttojuvvo
                    afghanistánalaš sihkkarvuođasektora huksen:
                    Suodjalusa, rádjagozihanveaga, politiija,
                    duopmostuoluid ja giddagaslágádusa huksen, cealká
                    suodjalusministtar Grete Faremo.</p>
    <p type="text">ONa doaibmamearrádusa mielde mii stivre
                    áŋgiruššama Afghanistánas, lea ulbmil oaččohit
                    áigái doaibmi afghanistánalaš stáhta ja dainna
                    lágiin caggat ahte Afghanistána fas šaddá áittan
                    riikkaidgaskasaš ráfái ja dorvvolašvuhtii.</p>
    <p type="text"><em type="italic">Molsut fokusa</em>
                    ISAFa váldofokus lea nuppástuvvan doarrumis
                    stuibmejeaddjiid vuostá álbmoga suodjaleapmin. –
                    Min bargu lea veahkehit Afghanistána lobálaš
                    eiseválddiid ovdddit álbmogii buoret molssaeav ttu
                    go dan maid stuibmejeaddji joavkkut sáhttet fállat.
                    Go mii dan geahččalit dahkat, mii fertet leat doppe
                    gos álbmot lea, oktan afghanistánalaš
                    sihkkarvuođaveagain. Danne lassánit dál
                    mearkkašahtti láhkai sihke afghanistánalaš
                    sihkkarvuođaveagalaččat ja ISAF-soahteveagalaččat,
                    ja mii čohkket dađistaga eambbo áŋgiruššama
                    hárjeheapmái, oahpaheapmái ja ovttasbargui bása
                    olggobeallásaš soahtedoaimmain, dadjá
                    suodjalusministtar.</p>
    <p type="text">Dat nuppástahttin mii dál čađahuvvo ISAFas lea
                    dakkár maid Norga lea háliidan – ja ieš čađahan –
                    máŋga jagi. – Mii fertet hukset afghanistánalaš
                    návccaid, eat ge dagahit iežamet
                    afghanistánalaččaid sadjái. Danne mii
                    duhtavašvuođain váldit vuostá ođđa
                    ISAF-strategiija. Dušše afghanistánalaččat ieža
                    sáhttet hálddašit boahttevaš hástalusaiguin ja
                    ovddidit riikka guhkesáigásaččat, cealká
                    suodjalusministtar.</p>
    <p type="text">Loga eambbo dán 
                    kronihkas maid suodjalusministtar Grete Faremo
                    čálii</p>
  </body>
</document>
