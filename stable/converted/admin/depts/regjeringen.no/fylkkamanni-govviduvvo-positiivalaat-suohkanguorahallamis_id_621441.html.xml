<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Fylkkamánni govviduvvo positiivalaččat suohkanguorahallamis - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>535</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/pressesenter/pressemeldinger/2010/Fylkkamanni-govviduvvo-positiivalaat-suohkanguorahallamis.html?id=621441</origFileName>
    <parallel_text location="fylkesmannen-positivt-ut-av-kommuneundersokelse.html_id=621441" xml:lang="nob"/>
    <parallel_text location="fylkesmannen-positivt-ut-av-kommuneundersoking.html_id=621441" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 20.10.2010</p>
    <section>
      <p type="title">Fylkkamánni govviduvvo positiivalaččat
                    suohkanguorahallamis</p>
    </section>
    <p type="text">
      <em type="italic">Fylkkamánni nanne sajádagastis 
                    bagadallin suohkaniid ektui ja riektesihkarvuođa
                    dáhkideaddjin, muhto suohkanat leat duhtameahttumat
                    guhkes áššemeannudanáiggiin ja movt Fylkkamánni
                    hálddaša plána- ja huksenáššiid.
                    Dát boahtá ovdan guorahallamis man Difi lea čađahan
                    Ođasmahttin- hálddahus- ja girkodepartemeanta (FAD)
                    ovddas.</em>
    </p>
    <p type="text">Guorahallamis bivdojuvvojit riika ráđđeolbmát ja
                    sátnejođiheaddjit árvvoštallat man bures
                    Fylkkamánni bargá áššiiguin suohkaniid ektui.
                    Mihtideames suohkaniid duhtavašvuođa ámmáha
                    doaimmaiguin earuhuvvo 1-6 ceahkkálasain, ja
                    iskkadeamis fylkkamánne gaskamearálaččat oažžu 4,4
                    čuoggá.</p>
    <p type="text">- Dát buorre boađus nanne Fylkkamánne dehálaš
                    sajádaga go lea sáhka hábmemis ja čađaheames
                    stáhtalaš politihka daid surggiin main riika
                    beroštumit  galget deattuhuvvot seammásgo
                    guovlulaš beroštumit maiddái vuhtiiváldojuvvojit,
                    dadjá ođasmahttinministtar Rigmor Aasrud.</p>
    <p type="text">Gažadaniskkadeapmi lea čađahuvvon
                    fylkkamánneámmáhiid doaibmi
                    jođihanovdánahttinprográmma oktavuođas, ja Aasrud
                    oaivvilda ahte bohtosat leat dehálačča dán
                    oktavuođas, muhto maiddái juogadankultuvrra
                    ovdánahttimis nu ahte guhtet guimmiideametguin
                    oahppat.</p>
    <p type="text">- Go 82 proseanta sis geat leat vástidan, dadjet
                    ahte gulahallan Fylkkamánniin čađahuvvo
                    rabasvuođain ja luohttevašvuođain, de dat dagaha
                    nana vuođu ovddasguvlui, deattuha Aasrud.</p>
    <p type="text">Unnimus duhtavaččat leat suohkanat
                    áššemeannudanáiggiin (3,6 čuoggá) ja plána- ja
                    huksenáššiid meannudemiin.</p>
    <p type="text">- Ahte suohkanat leat duhtameahttumat
                    Fylkkamánni plána- ja huksenáššiid meannudemiin ii
                    hirpmáhuhte. Dákkár áššiin šaddá Fylkkamánnii dávjá
                    árvvoštallat riikkalaš beroštumiid báikkálaš
                    beroštumiid  ektui, ja mii dagaha ahte sin
                    mearrádus ii álot heive oktii suohkana
                    mearrádusain, dadjá Aasrud. Son lohka muhtun
                    fylkkaid sáhttit oanidit áššemeannudanáiggi.
                    - FAD áigu danin vuolggahit ságastallama
                    ovddasvástideaddji fágadepartemeanttaiguin ja
                    ámmáhiiguin, ja guorahallat ja buoridit ámmáhiid
                    áššemeannudanáiggi, lohka Aasrud.</p>
    <p type="text">Aasrud iige hirpmahuvvo go soames fylkkain leat
                    heajut bohtosat  go earáin.</p>
    <p type="text">- Lea lunddolaš ja maiddái riekta ahte ámmáhiin
                    leat iešguđetlágan bohtosat. Ámmáhat galget
                    doaibmat 18 iešguđetlágan fylkkain, gos suohkaniid
                    lohku ja sturrodat, geografiija, ealáhusvuođđu ja
                    olmmošlohku rievddada ja nu maiddái riidoáššiid
                    nugomat gáddeavádat, eanansuodjaleapmi ja
                    suodjaluvvon guovllut. Go dát lea daddjon, de
                    stuora erohusat fylkkaid gaskkas main leat oalle
                    sullásaš rámmaeavttut dáidá mearkkašit ahte sáhttet
                    buorebut bargat. Mun lean mihá sihkar ahte ámmáhat
                    barget iežaset hástalusaiguin seammás go ohppet
                    dain ámmáhiin mat buorebut barget, dadjá
                    stáhtaráđđi.</p>
    <p type="text">
                    Dás gávnnat olles iskkadeami ja juohke áidna
                    fylkkaid boađusraporttaid
                    (girjedárogillii)</p>
    <section>
      <p type="title">Oktavuođadieđut:</p>
    </section>
    <section>
      <p type="title">Senior
                      gulahallanrávvejeaddji Ragnvald Berggrav</p>
    </section>
    <p type="text">Telefovdna:</p>
    <p type="text">22 24 48 27</p>
    <p type="text">Mobiila:</p>
    <p type="text">924 55 337</p>
    <p type="text">Fáksa:</p>
    <p type="text">22 24 27 10</p>
    <section>
      <p type="title">Stáhtahálddahusossodat</p>
    </section>
    <p type="text">Telefovdna:</p>
    <p type="text">22 24 49 99</p>
    <section>
      <p type="title">Čujuhus:</p>
    </section>
    <p type="text">Ođasmahttin-, hálddahus- ja
                      girkodepartemeanta
                      Poastaboksa 8004 Dep, 0030 Oslo</p>
    <p type="text" xml:lang="kal">Fitnanadreassa:
                      Akersgt. 59</p>
  </body>
</document>
