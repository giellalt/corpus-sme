<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Ekonomiijaossodat  - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>489</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fin/Departemeantta-birra/Organisauvdna/Ossodagat/Ekonomiijaossodat-.html?id=1546</origFileName>
    <parallel_text location="okonomiavdelingen.html_id=1546" xml:lang="nob"/>
    <parallel_text location="okonomiavdelinga.html_id=1546" xml:lang="nno"/>
    <parallel_text location="the-economic-policy-department.html_id=1546" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Ekonomiijaossodat</p>
    </section>
    <p type="text">Ekonomiijaossodaga jođiha ekspedišuvdnahoavda
                    Nina Bjerkedal. Ossodatdirektevra Knut Moum lea
                    ossodaga nubbinjođiheaddji. Ossodagas leat 5
                    sekšuvnna.
                    Ossodat goziha ja analysere ekonomalaš ovdáneami
                    Norggas ja olgoriikkain, ja lea ovddasvástideaddji
                    buohtalastit ekonomalaš politihka, dasa gullá maid
                    ruhtadanpolitihkka, suohkaniid ruhtadilli ja
                    ruhtapolitihkka. Našunálbušeahta koordinerenbargu
                    dáhpáhuvvá Ekonomiijaossodagas. Ossodat ráhkada
                    analysaid mat earet eará gusket
                    barggahanpolitihkkii ja bargofálaldahkii, almmolaš
                    ruhtademiide, penšuvdnapolitihkalaš gažaldagaide ja
                    birasoktavuođaide. Ossodaga ovddasvástádus leat
                    maid departemeantta guhkesáiggi analysat ja
                    ovddosčáliheamit. Dasa lassin lea Ekonomiijaossodat
                    ovddasvástideaddji stáhta iežas loanaide ja daid
                    hálddašeapmái.<em type="italic">Vealgesekšuvdna (VS)</em>
                    Doaibmi sekšuvdnajođiheaddji: Doaibmi
                    ossodatdirektevra Hans Christian
                    Tronstad. 
                    Barggut:
                    Váldit loanaid stáhta ovddas ja hálddašit daid
                    loanaid olgoriikkain ja riikka siskkobealde, ja
                    stáhtadáhkádusat loanaide ja stáhta máksinnávcca
                    hálddašeapmi makros. Siskkáldas hálddašeapmi, dasa
                    gullá maid ossodatbušeahtta ja bargiidáššit.<em type="italic">Realekonomalaš sekšuvdna
                    (RS)</em>
                    Sekšuvdnajođiheaddji: Ossodatdirektevra Yngvar
                    Tveit. 
                    Barggut:
                    Analyseret ja árvvoštallat stáđišvuođapolitihka,
                    konjunktuvraovdáneami ja riikka gilvalannávccaid,
                    dasa gullá maid bálká- ja haddeovdáneapmi.
                    Koordineret našunálbušeahttabarggu. Bargomárkana
                    ovdáneami árvvoštallan, ja analyseret
                    bargomárkanpolitihka. Dienaspolitihkalaš
                    gažaldagat, dan vuolde maid dienasgáibádusat gos
                    stáhta lea bealalaš. Bearráigeahččat ja viidásit
                    ovddidit ossodaga modealla- ja analyseapparáhta,
                    dasa gullá maid ossodaga EDB-teknihkalaš
                    veahkkeneavvuid geavaheapmi. Meroštallamat mat
                    gusket našunálbušeahtaid ráhkadeapmái ja ossodaga
                    dađistaga doaimmat.<em type="italic">Riikkaidgaskasaš ekonomiija sekšuvdna
                    (RES)</em>
                    Sekšuvdnajođiheaddji: Ossodatdirektevra Halvor
                    Hvideberg. 
                    Barggut:
                    Gozihit riikkaidgaskasaš konjunktuvrra ja
                    riikkaidgaskasaš ekonomalaš ovttasbargguid EØS,
                    EFTA, EU, OECD, IMF, IBRD, EBRD, WTO,
                    Nuorta-Eurohpágažaldagaid ja davviriikkalaš áššiid
                    oktavuođain, dasa gullá maid Davviriikkalaš
                    investerenbáŋku. Sekšuvnnas lea earenoamáš
                    ovddasvástádus koordineret departemeantta EØS-
                    ja  EU-áššit.<em type="italic">Almmolaš ruhtademiid ja makroekonomalaš
                    analysaid sekšuvdna (ARS)</em>
                    Sekšuvdnajođiheaddji: Ossodatdirektevra Per Mathis
                    Kongsrud.
                    Barggut:
                    Analyseret almmolaš ruhtademiid, dasa gullet maid
                    ruhtadanpolitihkalaš indikatorat ja stáhtabušeahta
                    dienasbeliid meroštallamat. Suohkanekonomiija
                    barggut ja oppalaš ekonomalaš plána
                    suohkansuorggis. Analyseret ekonomalaš politihka.
                    Guhkesáiggi ja sektorgaskasaš čielggadeamit ja
                    analysat maid ulbmil lea árvvoštallat politihka
                    váikkuhemiid vuoruhuvvon surggiin. Analysat
                    sisttisdollet earet eará guhkesáiggi ekonomalaš
                    ovdánandovdomearkkaid, birasovdáneami ja
                    olmmošovdáneami, ja njuolggadusrievdademiid ja
                    doaimmaid váikkuhusaid iešguđet surggiin.
                    Metodagažaldagat mat leat čadnon ekonomalaš
                    plánemii.. Bearráigeahččat ja viidásit ovddidit
                    ossodaga modealla- ja analyseapparáhta.<em type="italic">Bargomárkan- ja penšunsekšuvdna
                    (BPS)</em>
                    Sekšuvdnajođiheaddji: Ossodatjođiheaddji Sigrid
                    Russwurm.
                    Barggut:
                    Sekšuvdna árvvoštallá barggahanpolihka hábmema, dan
                    bargui gullet maid njuolggadusat ja ortnegat mat
                    váikkuhit bargomárkana doaibmavuohkái, ja
                    bargofálaldaga ja bargomárkana doaibmavuogi
                    ovddideapmi. Sekšuvnnas lea ovddasvástádus
                    analyseret penšunpolitihkalaš gažaldagaid ja
                    koordineret departemeantta penšunnuppástusa
                    čuovvolanbargguid. Sekšuvdna bargá maid
                    váttisvuođačuolmmaiguin mat gusket almmolaš suorggi
                    ođasmahttimii ja movt olahit beaktilvuođa
                    bargguin.</p>
    <section>
      <p type="title">Oktavuođadieđut:</p>
    </section>
    <section>
      <p type="title">
                      Ekonomiijaossodat</p>
    </section>
  </body>
</document>
