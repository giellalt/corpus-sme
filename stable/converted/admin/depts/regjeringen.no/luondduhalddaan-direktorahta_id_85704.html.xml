<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Luondduhálddašan direktoráhta - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>432</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/md/Departemeanta-birra/Vuolit-etahtat/Luondduhalddaan-direktorahta.html?id=85704</origFileName>
    <parallel_text location="direktoratet_for_naturforvaltning.html_id=85704" xml:lang="nob"/>
    <parallel_text location="the-directorate-for-nature-management.html_id=85704" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Luondduhálddašan direktoráhta</p>
    </section>
    <p type="text">Luondduhálddašandirektoráhta (LD) lea
                  Birasgáhttendepartemeantta ráđđeaddi ja doaibmi
                  fágaorgána luondduhálddašeamis. LD:s lea
                  fágaidgaskasaš gelbbolašvuohta fágain ekologiija,
                  eananbihtaidhálddašeapmi ja olgonastin, ja dat lea
                  fáddaguovddáš ekologiija ja biologiija dieđuin mat
                  leat dihtorii vuođđuduvvon.</p>
    <p type="text">Direktoráhtas leat ollu dieđut luonddudilis ja das
                  lea fágalaš bagadallanváldi birasgáhttenossodagaide
                  mat leat fylkkamánniid vuolde iežaset
                  ovddasvástádussuorggis.  DN bargá seailluhan
                  dihte biologalaš girjáivuođa ja bargá maid dan ahte
                  gáhttet ja nannet buohkaid geavahanrievtti.</p>
    <p type="text">
      <em type="italic">Váldostrategiijat das ahte olahit
                  mihttomeriid lea:</em>
    </p>
    <list>
      <p type="listitem">sihkkarastit ahte lea girjáivuohta Norgga
                    luonddus ja eatnamiin, ja dat galgá maid bargat dan
                    ala ahte doalahit lunddolaš buvttadannávccaid</p>
      <p type="listitem">fuolahit dan ahte guhkitáigge
                    luondduriggodagaid geavaheapmi biddjo vuođđun
                    areala- ja čázádatplánemiid ja luonddulihkadeami
                    plánaid oktavuođas</p>
      <p type="listitem">ovddidit vejolašvuođaid das ahte atnit luonddu
                    olgonastimii, oahpahussii ja láddjemii</p>
      <p type="listitem">ohcat ja gaskkustit dieđuid mat galget leat
                    vuođđun aktiivvalaš ja eastadeaddji
                    luondduhálddašeapmái</p>
    </list>
    <p type="text" xml:lang="smj">
      <em type="italic">Stáda Luonddubearráigeahču rolla ja
                  barggut:</em>
    </p>
    <p type="text">Stáda luonddubearráigeahčču (SLB) lea vuođđuduvvon
                  stáda luonddubearráigeahččolága mielde mii bođii
                  21.6.1996:s ja dat galgá buot stáda
                  bearráigeahččobarggu fátmmastit. SLB galgá ráhkadit
                  ipmárdusa ja olbmuid oččodit gutnis atnit daid
                  njuolggadusaid mat leat dán suorggis. Ja dat galgá
                  maid eastadit luondduillásteami. Váldobarggut gártet
                  leat diehtojuohkin ja bagadallan, dasa lassin galgá
                  vel earret eará leat dárkkisteapmi, registreren,
                  duođašteapmi, fuolaheapmi ja doaimmaheapmi.</p>
    <p type="text">Deattuhuvvo hirbmadit dat ahte ásahit buori
                  ovttasbarggu eará luonddubearráigeahču
                  oasálasttiiguin. Dalle lea maid deaŧálaš
                  ovttastahttit barggu politiijaiguin go lea sáhka
                  dárkkistanbargguin. Našuvnnalaš jođiheapmi lea čadnon
                  Luondduhálddašan direktoráhtii. Ja eanemus barggut
                  galget doaimmahuvvot báikkálaččat dain guovlluin gos
                  lea eanemus dárbu nannet bearráigeahču.</p>
    <p type="text"></p>
    <section>
      <p type="title">Oktavuođadieđut:</p>
    </section>
    <section>
      <p type="title">Luondduhálddašan
                      direktoráhta</p>
    </section>
    <p type="text">Telefovdna:</p>
    <p type="text">73 58 05 00</p>
    <p type="text">Fáksa:</p>
    <p type="text">73 58 05 01</p>
    <p type="text">
                      Neahttasiidu Luondduhálddašan
                      direktoráhta</p>
    <section>
      <p type="title">Čujuhus:</p>
    </section>
    <p type="text">(Tungasletta 2)
                      Postboks 5672 Sluppen
                      7485 Trondheim</p>
  </body>
</document>
