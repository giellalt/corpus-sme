<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámediggi ja guollefanas- veaga struktuvrapolitihkka  - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>446</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fkd/Preassaguovdda/Preassadieahusat/2007/Samediggi-ja-guollefanas--veaga-struktuv.html?id=458172</origFileName>
    <parallel_text location="sametinget-og-strukturpolitikk-for-fiske.html_id=458172" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 20.03.2007</p>
    <p type="text" xml:lang="kal">Nr.:  17/2007</p>
    <section>
      <p type="title">Sámediggi ja guollefanas- veaga
                    struktuvrapolitihkka</p>
    </section>
    <p type="text">
      <em type="italic">Ráđđehus lea odne almmuhan
                    stuorradiggedieđáhusa nr. 21 guollefanasveaga
                    struktuvrapolitihkka birra. Sámedigge- presideanta
                    Aili Keskitalo lea preassadieđáhusas moaitán
                    Ráđđehusa og lea bidjan ovdan dieđáhusa almmá
                    joatketkeahttá ráđđadallamiid Sámediggi ja
                    Guolástan- ja riddodepargemeantta gaskka. Son
                    čujuha maiddái ahte departemeanta ii leat
                    čielggadan man láhkái árvaluvvon doaibmabijut
                    váikkuhit sámi vuoigat- vuođaide guolleriggodagaide
                    mearas.</em>
    </p>
    <p type="text">Guolástan- ja riddoministtár Dag Terje Andersen
                    lohká ahte  Departemeanta dieđusge dohkkeha
                    Sámedikki legitima ráđđadallan- gáibádusa. Son
                    deattuha ahte ráđđádallanšiehtadus čuvvojuvvo, ja
                    čujuha ahte leat leamaš ráđđadallamat politihkalaš
                    dásis ášši oktavuođas.</p>
    <p type="text">
                    Ráđđadallamat leat addán Departemeantii buriid
                    dieđuid Sámedikki oainnuid birra iešguhtetge
                    árvalusaid hárrái mat čužžot Stuorradigge-
                    dieđáhusas nr. 21.s. Dáid oainnut leat maiddái
                    oahppasat Sámediggis searvamiin
                    Struktuvralávdegottis ja cealkámušain lávdegotti
                    raportii ja ávžžuhusain.</p>
    <p type="text">Dag Terje Andersen deattuha ahte ráđđadallamat
                    leat buvttiihan čielggasavuođa ja
                    ovttamielalašvuođa ollu deaŧálaš čuoggaid dáfus,
                    ”leat ee. ovttamielalaččat ahte struktuvraearit
                    galget leat áigeráddjejuvvon ja ahte dát maiddái
                    galgá guoskat juolluduvvon struktuvraeriide”.
                    Andersen vuhtiiváldá ahte Sámediggi evttoha ahte
                    áigeráddejupmi galgá leat 15 jagi, ja departemeanta
                    fas áigu fanahit dán 20 jahkái ođđa eriid dáfus ja
                    25 jahkái eriid dáfus mat leat juo
                    juolluduvvon.</p>
    <p type="text">
                    Stáhtráđđi dovddasta ahte Sámedikki oaidnu
                    heaittihit unnimus riddofatnasiid hilgunortnega ii
                    leat dohkkehuvvon, ja ahte ii lean vejolaš šaddat
                    ovttamielalažžan ráđđehusa evttohusa hárrái
                    viiddidit struktuvraearreortnega vai guoská maiddái
                    fatnasiiddda mat leat gaskal 11 ja 15 mehtara
                    guhku. Galgá álggahuvvot várrogas
                    struktuvrarievdadus dán fanasjoavkkus, ja unnimus
                    joavkku guhkodatrádji bajiduvvo 10 mehtaris 11
                    mehtarii. Dát govvida ahte ráđđehusas lea moderáhta
                    linnjá, ja dáinna lágiin muhtun muddui miehtá
                    Sámedikki oainnuide.</p>
    <p type="text">
                    Go guoská Sámediggepresideanta čujuhussii ahte
                    Ráđđehus ii leat čielggadan man láhkái árvalusat
                    sáhttet váikkuhuhit sámi guolástan vuoigatvuođaide
                    mearas, čujuha Andersen ahte Ráđđehus diibmá
                    geasset nammadii sierra lávdegotti – Finnmárkku
                    riddoguolástanlávdegotti – man doaibman lea
                    čielggadit vuoigatvuođagažaldaga. Dát lávdegoddi
                    buktá raporttas máŋemusat juovlamánu 31. beaivvi
                    2007;s. Jus lávdegotti konklušuvnnaid geažil lea
                    dárbu rievdadusaide galgá dát čuovvoluvvot.</p>
  </body>
</document>
