<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>40 miljovnna kulturskuvllaide ja kulturdoaimmaide - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>377</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/kkd/preassaguovdda/Preassadieahus/2010/40-miljovnna-kulturskuvllaide-ja-kulturdoaimmaide.html?id=624680</origFileName>
    <parallel_text location="40-millioner-til-kulturskoler-og-kulturt.html_id=624680" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 15.11.2010 </p>
    <section>
      <p type="title" xml:lang="fkv">40 miljovnna kulturskuvllaide ja
                    kulturdoaimmaide</p>
    </section>
    <p type="text">Máhttoministtar Kristin Halvorsen ja
                    kulturministtar Anniken Huitfeldt áŋgiruššaba vai
                    eambbosat ožžot kulturskuvla fálaldagaid, ja ahte
                    kulturskuvla kvalitehta šattašii ain buoret.
                    Kulturskuvllat, gielddat ja kulturberošteaddjit
                    leat ohcan ruhtadoarjagiid báikkálaš prošeavttaide
                    maidda lea juolluduvvon oktiibuot 40 miljovnna
                    kruvnnu.</p>
    <p type="text">- Badjelaš 400 ohcamuša miehtá riikka
                    čájehit ahte lea stuora beroštupmi báikkálaš čadnon
                    kultuvrii, mánáide ja mánáiguin, nuoraide ja
                    nuoraiguin, muitala máhttoministtar Kristin
                    Halvorsen.</p>
    <p type="text">- Lea movttidahtti go lea ná stuora
                    beroštupmi.  Doarjagat leat juolluduvvon
                    viidát ja buot riikka fylkkat leat ovddastuvvon,
                    lohká kulturministtar Anniken Huitfeldt.</p>
    <p type="text">Ruhtadoarjagat galget geavahuvvot modealla
                    geahččaleapmái gos gielddat, organisašuvnnat ja
                    ásahusat ovttasbarget lágidit máŋggabealat
                    kulturskuvlafálaldagaid ja ovddidit iešguđet lágan
                    prošeavttaid.  </p>
    <p type="text">- Eanaš ohcamušat leat
                    ovttasbargoprošeavttat gaskal kulturskuvllaid ja
                    SFO. Dát mielddisbuktá girjás ja gelddolaš
                    skuvlaastoáiggi, dadjá Halvorsen.</p>
    <p type="text">Oahpahusdirektoráhta lea maiddái válljen moadde
                    prošeavtta dainna oaiviliin ahte prošeavttain
                    sáhttá leat našunála sirdinárvu. Dás deattuhuvvo
                    ráhkadit modeallaid sihke smávit ja stuorit
                    gielddaide.  Dakkár ovdamearkkat leat:</p>
    <list>
      <p type="listitem">Riikkaidgaskasaš kultur- ja resursaguovddáš
                      ovttas dorvoohcciid vuostáiváldinbáikkiiguin,
                      rávisolbmuid oahpahusain, skuvllaiguin,
                      mánáidgárddiiguin ja eaktodáhtolaš
                      organisašuvnnaiguin dainna ulbmilin ahte ovddidit
                      ođđa oahpahusfálaldagaid ja heivehuvvon
                      doaibmaarenaid mat attášedje eambbosiidda
                      fálaldagaid ja  máŋggakultuvrralaš
                      sisdoalu. </p>
      <p type="listitem">Ovttasbargoprošeavttat kulturskuvllaid ja
                      SFO/skuvllaid gaskka man sisdoallu lea visuála
                      dáidda, musihkka, teáhter ja dánsa.</p>
      <p type="listitem">Ovttasbargu gaskal kulturskuvllaid ja ee.
                      Norgga filbmaskuvlla dainna ulbmilin ahte
                      musihkka, dánsa, dráma ja visuála dáiddafágaid
                      kulturskuvla oahppit sáhttet bargat filmmain
                      fuomášumi dásis filbmabuvttadeapmái.</p>
      <p type="listitem">Sierra heivehuvvon fálaldagat mánáide ja
                      nuoraide geainna leat psykalaš váttisvuođat, gos
                      visuála dáidagis geavahuvvo metodan dáidda- ja
                      ovdanbuktinterapiija, erenoamážit
                      animašuvdna.   </p>
    </list>
    <p type="text">  Dáppe gávnnat dieđuid makkár
                    skuvllat ja doaimmat leat ožžon doarjagiid
                    (.pdf)</p>
  </body>
</document>
