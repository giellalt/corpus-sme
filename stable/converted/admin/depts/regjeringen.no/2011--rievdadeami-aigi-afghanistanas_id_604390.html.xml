<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>2011 – rievdadeami áigi Afghanistanas - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>633</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fd/Aigeguovdil/taler_artikler/ministeren/taler-og-artikler-av-forsvarsminister-gr/2010/2011--rievdadeami-aigi-Afghanistanas.html?id=604390</origFileName>
    <parallel_text location="2011--et-ar-for-endring-i-afghanistan.html_id=604390" xml:lang="nob"/>
    <parallel_text location="speech-at-northern-people-day.html_id=611720" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Sárdni/artihkal , 19.05.2010 </p>
    <p type="text" xml:lang="swe">Suodjalusministtar Grete Faremo</p>
    <section>
      <p type="title">2011 – rievdadeami áigi Afghanistanas</p>
    </section>
    <p type="text">
      <em type="italic">Doaimmaid ulbmilin  Afghanistanas
                    lea ahte Afghanistana álbmot ieš galgá bádjelasas
                    váldit ja fuolahit sihkarvuođa iežaset riikkas.
                    Odne deaivvadit riikat main leat soalddáhat dán
                    riikka davimus guovllus ságastallat movt mii
                    buoremusat sáhttit sin veahkehit dán
                    olaheames.</em>
    </p>
    <p type="text" xml:lang="swe">Suodjalusministtar Grete Faremo.</p>
    <p type="text">Odne deaivvadit 16 riikkaid suodjalusministarat
                    Berlinas. Mii áigut ságastallat movt mii buoremusat
                    sáhttit bargat vai ollašuhttit ON ja ISAF áigumuša
                    ahte láhčet dili nu ahte Afghanistana álbmot
                    nákcejit iežaset viesu gohkket. Áigumuš guoská buot
                    servodatsurggiide, muhto min biires  mii
                    lunddolaččat deattuhit ahte lea dehálaš
                    doarjut  Afghanistana dorvosuorggi huksema –
                    suodjalusa, rádjebearráigeahču, politiija,
                    duopmostuoluid ja giddagasásahusa. ON fápmudusa
                    mielde lea áigumuš ásahit doaibmi stáhta ja nu
                    eastadeames ahte Afghanistana fas šaddá uhkádussan
                    riikkaidgaskasaš ráfi ja sihkarvuođa ektui.</p>
    <p type="text"><em type="italic">Rievdadii áŋgiruššama</em>
                    ISAF váldovuoruhus lea rievdan stuimmálašvuođa
                    eastadeames dálá álbmoga suodjaleapmái. Danin
                    Afghanistana dorvoveaga ja  ISAF-veaga lohku
                    sakka lea lassanan. Mii dál bidjat ollu návccat
                    dasa ahte hárjehallat, oahpahit ja ovttasbargat
                    afghanistalaččain.</p>
    <p type="text">Rievdadeapmi mii dál dáhpáhuvvá ISAF veagas
                    manna dan guvlui Norga máŋga jagi lea áŋgiruššan ja
                    ieš doaibman. Norgga lea deattuhan dan ahte mii eat
                    galgga váldit badjelasámet dakkár doaimmaid maid
                    Afghanistalaččat lunddolaččat ieža sáhttet
                    doaimmahit – mii dađibahábut lea dáhpáhuvvan beare
                    dávjá dán riikka eará guovlluin. Mii fertet 
                    hukset, eatge lonuhit, Afghanistana
                    kapasitehta.</p>
    <p type="text">Berlin-čoahkkimis buohkat geain leat
                    soahteveagat Davvi-Afghanistanas gah��čalit
                    ovttastahttit iežamet militeara áŋgiruššama ođđa
                    hástalusaid ja ođđa áigumušaid ektui. Bargu ii
                    šatta nu beaktil go galggašii jus juohke riikka
                    iežas sierranas vuogi mielde bargá. Mii dárbbašat
                    lagas ovttasbarggu ja oktasaš mihttomeari. Norgga
                    bealis mii garrasit deattuhit ahte mii lihkostuvvat
                    buohtalastimis doaimmaimet afghanistanalaš ja ođđa
                    amerihkkálaš soahteveagain Faryabas.</p>
    <p type="text"><em type="italic">Rievdadusat</em>
                    Ii Norga iige Nato ge muđui hálit leat guhkit áiggi
                    Afghanistanas  go mii lea dárbbašlaš. Dattege
                    Norga ii leat mearridan luohpanbeaivi – mii sisa
                    manaimet iežamet lihtolaččaiguin ja áigut, go áigi
                    lea láddan, ovttas singuin fas guođđit dán riikka.
                    Dasto deháleappot lea ahte mis lea čielga mihttun
                    dasa ahte dađistaga lasihit Afghanistana coavcci ja
                    eaiggátvuođa. Dát leage geaidnu man geažis lea
                    militeara operašuvnna loahppa Afghanistanas. NATO
                    lea aittobáliid dohkkehan konseapta mas árvaluvvo
                    dađistaga sirdit dorvoovddasvástádusa
                    afghanistanalaččaide, ja áigumuš lea ahte
                    Afghanistana soames jagiid geahčen ollásit
                    badjelasas váldá  dorvvolašvuođa
                    váldoovddasvástádusa.</p>
    <p type="text">Veagaid lasiheapmi mielddisbuktá ođđa
                    hástalusaid. Dorvodilli davvin lea dađistaga šaddan
                    eanet gáibideaddjin. Eanet soalddáhat ođđa
                    guovlluin mielddisbuktá ahte dávjjibut vásihit
                    stuibmejeddjiid. Dán garrasit vásiheimmet mannán
                    sotnabeaivvi, go ovcci norgalaš soalddáha
                    roasmmohuvve doaimmas. Dákkár dáhpáhusat sakka
                    váivvidit mu. Seammás dieđán ahte norgalaš
                    soalddáhat barget  nana buori barggu. Sii leat
                    bures hárjehallan, leat buori rusttegat ja sin
                    ámmátčehppodat ja árjjalašvuohta dagaha ahte lean
                    hui rámis.</p>
    <p type="text">Militearaveaga lassáneami dihte lea ain
                    vuorddehahtti ahte dovduičuohcci dáhpáhusat ain
                    deaividit oalle dávjá. Mii dattege eat oainne eará
                    molssaeavttuid: Jus Afghanistana galgá
                    stáđásmuvvat, de eat sáhte hilgut eanemus
                    hástaleaddji guovlluid.</p>
    <p type="text">Mii oaidnit ovdáneami, earenoamážiid go guoská
                    Afghanistana dorvoveaga návcca ja dáhtu váldimis
                    ovddasvástádusa. Lihtolaččaid ja Afghanistana
                    veagat doibmet eanet lahkalaga go goassege ovdal.
                    Dát lea dehálaš, danin go leat dušše
                    afghanistanalaččat ieža geat sáhttet hálddašit
                    boahttevaš hástalusaid ja ovddasguvlui ja guhkit
                    áiggi vuollái ovdánahttit iežaset riikka.</p>
    <p type="text">(Almmuhuvvon Dagbladet áviissas miessemánu 11.
                    beaivvi 2010)</p>
  </body>
</document>
