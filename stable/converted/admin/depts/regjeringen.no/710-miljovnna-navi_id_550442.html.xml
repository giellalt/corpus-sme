<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>710 miljovnna NAV:i - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>571</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/preassaguovdda/preassadieahusat/2009/710-miljovnna-navi.html?id=550442</origFileName>
    <parallel_text location="710-millioner-til-nav.html_id=550442" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 20.03.2009 </p>
    <p type="text" xml:lang="kal">Nr.: 35 </p>
    <section>
      <p type="title" xml:lang="nob">710 miljovnna NAV:i</p>
    </section>
    <p type="text">
      <em type="italic">Doaibmabušeahtta lassanan 710
                    miljovnnain, álkit beaiveruhtameannudeapmi,
                    fuopmášahtti organisatuvrralaš doaibmabijut ja
                    lassáneaddji stivren ja siskkáldas dárkkisteapmi
                    leat váldočuoggát stuoradiggeproposišuvnnas Bargo-
                    ja čálgoetáhta birra man ráđđehus odne
                    almmuha.</em>
    </p>
    <p type="text">– Mii ferte dáhkidit ahte olbmot ožžot buvttuid
                    rivttes áigái. Evttohuvvon doaibmabijuiguin mii
                    dagahit ahte NAV nákce ollášuhttit mearriduvvon
                    ulbmiliid ja mii nannet etáhta dálá dilis go
                    bargguhisvuohta lassána, dadjá stáhtaráđđi Dag
                    Terje Andersen.</p>
    <p type="text">Maŋimus jagi lea ulbmilollášuhttin guovddáš
                    surggiin leamašan beare heitot. Dát guoská
                    buvttuidmeannudeapmái, olahahttivuohta telefovnna
                    bakte ja čuovvoleames olbmuid geat ožžot
                    dearvvašvuhtii guoski buvttuid.</p>
    <p type="text">– Proposišuvnnain addo Stuoradiggái čohkkejuvvon
                    ja ollislaš diehtu Bargo- ja čálgoetáhta dili birra
                    ja makkár hástalusat etáhtas leat, dadjá
                    stáhtaráđđi.</p>
    <p type="text">Doaibmabijut mat dál evttohuvvojit, sáhttá
                    juohkit njealji joavkkuide:</p>
    <list>
      <p type="listitem">Soames ođastusaid maŋiduvvon
                      čađahanáigemearri,</p>
      <p type="listitem">Rievdadusat njuolggadusain mat geahpidit
                      áššemeannudanáiggi,</p>
      <p type="listitem">Organisatuvrralaš doaibmabijut ja
                      gealbodoaimmat,</p>
      <p type="listitem">Etáhta nannemis veagalaččat.</p>
    </list>
    <p type="text">
      <em type="italic"> Soames ođastusaid maŋiduvvon
                    čađahanáigemearri</em>
    </p>
    <list>
      <p type="listitem">Álggaheames bargočielggadanruđaid  ja
                      bargonávccaárvvoštallama ja doaibmaplána
                      maŋiduvvo 2010 njukčamánu 1.beaivái.
                      Bargonávccaárvvoštallama metodihkka sáhttá adnot
                      doppe gos vejolašvuohta lea láhččojuvvon.</p>
    </list>
    <p type="text">  <em type="italic">Njuolggadusaid rievdadeapmi mii
                    geahpida áššemeannudanáiggi</em></p>
    <list>
      <p type="listitem">Daid oktavuođain go lea ballu ahte
                      beaiveruđaid áššemeannudanáigi guhku, de Bargo-
                      ja čálogodirektoráhtta oažžu válddi álkidit
                      áššemeannudeami.</p>
      <p type="listitem">Dat áigodat man guhká sáhttá oažžut
                      áigeráddjekeahtes lámisoaju ja
                      veajuiduhttinruđaid go lea vuordimin
                       lámisoaju mearrádusa guhkiduvvo.</p>
    </list>
    <p type="text">  <em type="italic">Organisatuvrralaš doaibmabijut ja
                    gealbodoaimmat</em></p>
    <list>
      <p type="listitem">Árvvoštallat ovddasvástádusa iešguđege
                      hálddašandásiid gaskkas  dainna áigumušain
                      ahte čađahit dárbbašlaš álkidemiid ja
                      buoridemiid, dákko bakte árvvoštallat surggiid
                      mas ovttasvástádusa gaskal NAV-kantuvrraid ja
                      hálddašanovttadagaid berre muddet.</p>
      <p type="listitem">Prošeavtta ulbmiliin lea almmustahttit ja
                      jávkadit eahpedoaibmi vieruid ja álkidit doaibmi
                      vieruid.</p>
      <p type="listitem">Nannet oahpahusdoaimmaid hálddahusas.</p>
      <p type="listitem">Ásahit sorjjasmeahttun geahččalanbirrasa
                      DGT-doaimma várás vai lasiha stáđisvuođa
                      DGT-vuogádagain ja dáhkida dássedis
                      áššebuvttadeami.</p>
      <p type="listitem">Láhččet beaktilis telefovdnačovdosiid ja
                      buoret elektrovnnalaš iešhálddašančovdosiid.</p>
    </list>
    <p type="text">Dáid doaibmabijuid čađaha Bargo- ja
                    čálgoetáhtta.</p>
    <p type="text" xml:lang="smj">
      <em type="italic">Nannemis Bargo- ja čálgoetáhta
                     resurssaid</em>
    </p>
    <p type="text">Bargo- ja čálgoetáhta doaibmajuolludeapmi
                    evttohuvvo lasihuvvot oktiibuot 710 miljovnna
                    ruvnnuin. Lassáneapmi juhkkojuvvo čuovvovaš
                    váldosurggiide:</p>
    <list>
      <p type="listitem">Sullii 430 milj. ruvnno juolludeamis lea
                      dárbbašlaš vai etáhtta oppalaččat galgá sáhttit
                      bisuhit bargiidveaga 2009 álggus ja máksimis
                      liigegoluid go Stáhta penšuvdnakássa
                      dáhkádusmáksu lea lassanan.</p>
      <p type="listitem">Sullii 80 milj. ruvnno doaimmaide mat galget
                      dáhkidit dorvvoleabbo doaimma etáhta
                      DGT-vuogádagas.</p>
      <p type="listitem">Sullii 200 milj. ruvnno vai nagoda dustet
                      vurdojuvvon boahttevaš lassáneaddji
                      bargguhisvuođa.</p>
    </list>
    <p type="text">Lassin dása evttohuvvo ahte juolludeapmi
                    departementii lassána 3 milj. ruvnnuin vai nanne
                    departemeantta vejolašvuođa dárkkistit ja čuovvolit
                    Bargo- ja čálgoetáhta.</p>
    <p type="text">– Dáid doaimmaiguin mii nannet NAV-ođastusa
                    čađaheami, ođastus masa lea govdadit politihkalaš
                    ovttaoaivilvuohta, dadjá stáhtaráđđi Dag Terje
                    Andersen.</p>
    <p type="text"><em type="italic">Neahtta-TV </em>Preassakonferánsa
                    Stuorradiggeproposišuvnna Bargo- ja čálgoetáhta
                    birra Neatta-TV:s</p>
    <section>
      <p type="title">Oktavuođadieđut:</p>
    </section>
    <section>
      <p type="title" xml:lang="smj">Preassa- ja
                      gulahallansekšuvdna</p>
    </section>
    <p type="text">Telefovdna:</p>
    <p type="text">22 24 84 28</p>
    <p type="text">Fáksa:</p>
    <p type="text">22 24 27 12</p>
    <section>
      <p type="title">Čujuhus:</p>
    </section>
    <p type="text">Preassa- ja gulahallansekšuvna
                      Bargodepartemeanta
                      Poastaboksa 8019 Dep
                      0030 Oslo</p>
    <p type="text"><em type="italic">Galledančujuhus:</em>
                      Einar Gerhardsens Plass 3 (S-blohkka)</p>
  </body>
</document>
