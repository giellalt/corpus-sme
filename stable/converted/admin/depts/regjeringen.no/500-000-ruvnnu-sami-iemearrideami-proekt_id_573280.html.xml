<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>500 000 ruvnnu sámi iešmearrideami prošektii - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>328</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/preassaguovdda/preassadieahusat/2009/500-000-ruvnnu-sami-iemearrideami-proekt.html?id=573280</origFileName>
    <parallel_text location="500-000-kroner-til-prosjekt-om-samisk-se.html_id=573280" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 11.08.2009</p>
    <p type="text" xml:lang="kal">Nr.:  117</p>
    <section>
      <p type="title">500 000 ruvnnu sámi iešmearrideami
                    prošektii</p>
    </section>
    <p type="text">
      <em type="italic">Mii sámi iešmearrideapmi lea? Gáldu –
                    álgoálbmotvuoigatvuođaid gelbbolašvuođa guovddáš –
                    gálgá čielggadit sámi iešmearrideami ja gávnnahit
                    mo dat vuoigatvuohta lea čađahahtti. Ráđđehus
                    doarju prošeavtta 500 000 ruvnnuin.</em>
    </p>
    <p type="text">ONa álgoálbmotjulggaštus, maid Norga árjjalaččat
                    lei mielde oaččuheamen áigái, dohkkeha
                    álgoálbmogiid vuoigatvuođa beassat ieža mearridit
                    arvat surggiin. Iešmearrideami doaba ii mearkkašumi
                    dáfus dárkilit mearriduvvon, muhto norgalaš
                    oktavuođain doahpagis lea dasge sáhka, nagadago min
                    demokráhtalaš vuogádat mieđihit sámi álbmogii
                    doarvái vejolašvuođa váikkuhit politihkalaš
                    proseassaide ja mearrádusaide mat dasa
                    gusket. </p>
    <p type="text">– Gáldu bargu buorida ain eambbo min ipmárdusa
                    das maid sámi iešmearrideapmi duođaid mearkkaša, ja
                    mo dán iešmearrideami lea buoremus čađahit
                    geavatlaš politihkas, cealká bargo- ja
                    searvadahttinministtar Dag Terje
                    Andersen. </p>
    <p type="text">Prošeakta lea golmmajahkásaš ja siskkilda dakkár
                    surggiid go oahpahusa ja dutkama, giela ja
                    kultuvrra, ekonomiija, mediaid, árbevirolaš
                    ealáhusaid, eatnamiid ja resurssaid,
                    dearvvasvuođa-ja sosiálasuorggi ja Sámedikki
                    politihkalaš válddi. Sierranas sámi fágabirrasat
                    šaddet váldojuvvot mielde prošektii. </p>
    <p type="text">Maŋimuš jagiid ráđđehus ja Sámediggi leat
                    ráđđádallan geavatlaš doaibmabijuid birra, maiguin
                    čađahit sámi mearridanválddi ja mieldemearrádusa
                    otnáš láhkarájáid siskkobealde. Muhtun doaibmabijut
                    leat čađahuvvon sihkkarastin dihtii sámiide
                    váikkuhanvejolašvuođa, nugo Finnmárkkuláhka, ođđa
                    plána- ja huksenláhka ja stáhtalaš eiseválddiid ja
                    Sámedikki gaskasaš ráđđádallamat. </p>
  </body>
</document>
