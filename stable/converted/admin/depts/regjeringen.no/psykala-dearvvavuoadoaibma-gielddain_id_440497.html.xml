<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Psykalaš dearvvašvuođadoaibma gielddain - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>488</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/hod/tema/psykala-dearvvavuohta/psykala-dearvvavuoadoaibma-gielddain.html?id=440497</origFileName>
    <parallel_text location="psykisk-helsearbeid-i-kommunene-.html_id=440497" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Psykalaš dearvvašvuođadoaibma gielddain</p>
    </section>
    <p type="text">
      <em type="italic">Gielddaid psykalaš dearvvašvuođadoaimmat
                    leat bálvalusat olbmuide geain leat psykalaš
                    váttisvuođat ja váttut ja geat váttuid geažil leat
                    ožžon vigiid,  sin bearrašiidda ja
                    fierpmádahkii.</em>
    </p>
    <p type="text">Psykalaš dearvvašvuođadoibmii gullá sihke oahppu
                    ja hárjehallamat, ja dasa gullá maid  psykalaš
                    váttisvuođaid ja váttuid eastadeapmi,
                    diehtojuohkinbargu ja eará doaimmat hehttet
                    olggušteami ja vealaheami.</p>
    <p type="text">Juohkehaš gii oažžu fálaldaga galgá ieš beassat
                    leat mielde váikkuheamen dan, ja  mielde
                    maiddái plánenbarggus, organiseremis ja gielddaid
                    bálvalusjođiheames.  </p>
    <p type="text">Psykalaš dearvvašvuođadoaimmaid organiseren
                    rievddada gielddas gildii.</p>
    <p type="text">
      <em type="italic">Psykalaš dearvvašvuođadoaibma mánáide ja
                    nuoraide.</em>
    </p>
    <p type="text">Mánáid ja nuoraid psykalaš dearvvašvuođadoibmii
                    gullet fálaldagat mánáid ja nuoraid riskajoavkkuide
                    ja eastadit psykalaš váttuid ovdáneami,
                    mirkosorjavašvuohta ja eará psykososiála
                    váttisvuođat.</p>
    <p type="text">St.prp. no. 1 (2006-2007) deattuha ahte gielddat
                    boahtteáiggis galget hukset mánáide, nuoraide ja
                    sin bearrašiidda vuosttášceahkkefálaldagaid mat
                    fállet sivvadiđošteami, divššu ja čuovvoleami.</p>
    <p type="text">Gielddalaš bálvalusat galget nannejuvvot ee.
                    eanet psykologaiguin ja allaskuvlaoahppan
                    bargiiguin geainna lea lassioahppu psykososiála
                    barggus mii guoská mánáide ja nuoraide.</p>
    <p type="text">Kultur- ja astoáiggedoaimmat berrejit lágiduvvot
                    dainna lágiin ahte fátmmastit mánáid ja nuoraid
                    geainna leat psykalaš váttut.</p>
    <p type="text">2007 rájes leat muhtun allaskuvllat fállan
                    gielddabargiide fágaidrasttideaddji lassioahpu
                    mánáid ja nuoraid psykososiála barggus.
                    Dearvvašvuođadirektoráhtta lea maid almmuhan sierra
                    Bagadusa gielddaid psykalaš dearvvašvuođabarggus
                    mánáide ja nuoraide.  (Veileder i psykisk
                    helsearbeid for barn og unge i
                    kommunene).</p>
    <p type="text"><em type="italic">Psykalaš dearvvašvuođadoaibma rávis
                    olbmuide</em> .</p>
    <p type="text">Psykalaš dearvvašvuođadoaibma fátmmasta
                    sivvadiđošteami, divššu ja veajuiduhttima, sihke
                    geahppa psykalaš váttuid ja eanet duođalaš
                    psykologalaš váttuid.  Gielddaid rahčamuš
                    olbmuid ektui geainna leat duođalaš dahje
                    muddejuvvon psykalaš váttut, deattuha
                    erenoamážit:</p>
    <list>
      <p type="listitem">Dohkálaš ásodat ja doarvái dohkálaš
                      veahkki</p>
      <p type="listitem">Vejolašvuohta oasálastit ulbmillaš doaimmain,
                      jos vejolaš barggahusas</p>
      <p type="listitem">Vejolašvuohta oasálastit sosiála
                      ovttasdoaibmamis ja garvit sosiála
                      sierravuođa</p>
      <p type="listitem">Dárbbašlaš ja heivehuvvon dearvvašvuođa- ja
                      sosiálabálvalusa</p>
    </list>
    <p type="text">Psykalaš dearvvašvuođa áŋgiruššanplána bokte lea
                    ásahuvvon badjel 3000 ásodaga psykalaš buhcciide.
                    Lea rehkenastojuvvon ahte lea dárbu vel 2800
                    ásodahkii.  Dát čuovvoluvvo sierra ruhtadeami
                    bokte maid dál lea árvvoštallamin (St.prp. no 1
                    2006-2007). Dearvvašvuođadirektoráhta lea almmuhan
                    bagadusa gielddaid psykalaš dearvvašvuođabarggu
                    birra rávis olbmuide.</p>
    <p type="text">
      <em type="italic">Dearvvašvuođadirektoráhtta ja
                    fylkkamánne doaimmat</em>
    </p>
    <p type="text">Dearvvašvuođadirektoráhtta lea departemeantta
                    fágadirektoráhta mas lea erenoamáš ovddasvástádus
                    johtui bidjat ráđđehusa psykalaš dearvvašvuođa
                    politihka, gč .
                    http://www.helsedirektoratet.no/psykisk/</p>
    <p type="text">Fylkamánnet galget ovddasvástidit stáhtalaš
                    čuovvoleami ja bagadallama gielddaide. Fylkamánne
                    galgá psykalaš dearvvašvuođa ráđđeaddiid bokte
                    veahkehit gielddaid plánabarggus, organiseremis,
                    gealboovdánahttimis ja čađahit doaimmaid mat
                    nannejit fálaldagaid olbmuide geainna leat psykalaš
                    váttisvuođat, gč. www.fylkesmannen.no
                    .</p>
  </body>
</document>
