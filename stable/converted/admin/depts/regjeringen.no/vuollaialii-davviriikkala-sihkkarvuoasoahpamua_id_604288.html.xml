<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Vuolláičálii davviriikkalaš sihkkarvuođasoahpamuša - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>344</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fd/Aigeguovdil/Oasat/2010/Vuollaialii-davviriikkala-sihkkarvuoasoahpamua.html?id=604288</origFileName>
    <parallel_text location="inngikk-nordisk-sikkerhetsavtale.html_id=604288" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Ođas , 25.05.2010 </p>
    <section>
      <p type="title">Vuolláičálii davviriikkalaš
                    sihkkarvuođasoahpamuša</p>
    </section>
    <p type="text">
      <em type="italic">Suodjalusministtar Grete Faremo
                    vuolláičálii odne ráđđehusa namas oppalaš
                    sihkkarvuođasoahpamuša eará davviriikkaiguin
                    lotnolasat suodjalit ja lonohallat suollemassan
                    mearriduvvon dieđuid.</em>
    </p>
    <p type="text">Go áigumuš lea gieđahallat daid
                    sihkkarvuođahástalusaid mat gusket eanet riikkaide
                    go Norgii buori ja dorvvolaš vuogi mielde, de lea
                    sávahahtti beassat lonohallat čiegos dieđuid mat
                    leat guđege riikkas. Dat mii guoská Davviriikkaide,
                    de lea maiddái čielga hárjehallamiid oktavuođas
                    dárbu lonohallat riikkalaš čiegos dieđuid juksan
                    dihtii háliiduvvon beavttu go militeara veaga ja
                    politiija lea áigeguovdil geavahit.</p>
    <p type="text">Buot davviriikkaid ovddasteaddjit čálle odne
                    soahpamuša vuollái Ruoŧa ambasádas Oslos.
                    - Davviriikkalaš soahpamuša vuolláičállin duođašta
                    man buorre Davviriikkaid ovttasbargu lea, ja
                    vuolláičállin nanne ja ovddida dán ovttarbarggu vel
                    eambbo, cealká suodjalusministtar Grete Faremo.</p>
    <p type="text">Mudde čiegusin mearriduvvon dieđuid
                    gieđahallama
                    Soahpamuš ii ásat iešalddis vuoigatvuođa oažžut
                    dahje geatnegasvuođa addit čiegusin mearriduvvon
                    dieđuid, muhto dat mudde dakkár lonohallama vuođu
                    guovtti dahje eanet soahpamušbeliid gaskkas, ja mo
                    dakkár dieđut galget gieđahallojuvvot.
                    Váldoprinsihppa lea ahte bealit
                    geatnegahttojuvvojit gieđahallat sihkkarvuođalaččat
                    čiegusin mearriduvvon dieđuid maid ožžot nuppi
                    soahpamušbealis seamma láhkai go sii gieđahallet
                    iežaset dieđuid mat leat mearriduvvon
                    seammadássásaš čiegusvuohtan.</p>
    <p type="text">Dárbbašlaš rámmavuogádat
                    Soahpamuš lea vuđolaš ja máŋgga suorggis dárbbašlaš
                    rámmavuogádat ollislaš ovttasbarggu várás surggiin
                    main lea sáhka čiegus dieđuin, sihke militeara ja
                    siviila surggiin. Industriijas ge lea
                    sihkkarvuođasoahpamuš dávjá dárbbašlaš go áigumuš
                    lea gilvalit oažžut dakkár riikkaidgaskasaš
                    gávpesoahpamušaid mat gáibidit ahte
                    sihkkarvuođalaččat dássiduvvon čiegos dieđut
                    gieđahallojuvvojit dorvvolaččat.</p>
    <p type="text">Soahpamuš fámuiduvvá go dagalduvvon
                    dohkkehanproseassa lea čađahuvvon guđege
                    riikkas.</p>
  </body>
</document>
