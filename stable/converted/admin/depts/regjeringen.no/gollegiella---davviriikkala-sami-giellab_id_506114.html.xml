<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>GOLLEGIELLA - Davviriikkalaš sámi giellabálkkašupmi geigejuvvo čakčat 2008 - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>330</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/preassaguovdda/preassadieahusat/2008/gollegiella---davviriikkala-sami-giellab.html?id=506114</origFileName>
    <parallel_text location="gollegiella---nordisk-samisk-sprakpris-d.html_id=506114" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 04.04.2008 </p>
    <p type="text" xml:lang="kal">Nr.: 32 </p>
    <section>
      <p type="title">GOLLEGIELLA - Davviriikkalaš sámi
                    giellabálkkašupmi geigejuvvo čakčat 2008</p>
    </section>
    <p type="text">
      <em type="italic">Gollegiella - davviriikkalaš sámi
                    giellabálkkašupmi geigejuvvo goalmmát geardde
                    čakčat 2008 sámeministariid ja
                    sámediggepresidenttaid deaivvadeamis Helssegis
                    skábmamánus. Giellabálkkašupmi addojuvvo ovttaskas
                    olbmui dehe organisašuvdnii Norggas, Ruoŧas, Suomas
                    dehe Ruoššas sámegiela ovddideamis.</em>
    </p>
    <p type="text">Giellabálkkašumi leat ásahan sámeáššiin
                    vástideaddji ministarat Norggas, Ruoŧas ja Suomas
                    ovttas dáid riikkaid sámediggepresideanttaiguin.
                    Bálkkašupmi geigejuvvui vuosttaš geardde jagi 2004,
                    ja dat juhkkojuvvo juohke nuppi jagi. Bálkkašumi
                    sturrodat lea 12 500 euro.</p>
    <section>
      <p type="title">Giellabálkkašumi ulbmil</p>
    </section>
    <p type="text">Giellabálkkašumi ulbmilin lea váikkuhit
                    sámegiela ovddideapmái, gárggiidahttimii ja
                    seailluheapmái Norggas, Ruoŧas, Suomas ja
                    Ruoššas.
                     </p>
    <section>
      <p type="title">Gii sáhttá oažžut bálkkašumi?</p>
    </section>
    <p type="text">Giellabálkkašupmi juhkkojuvvo ovttaskas olbmuide
                    (maiddái joavkkuide) dehe servošiidda (omd. searvi,
                    ovttastus, ásahus, instituhtta) mat leat
                    earenoamážit bidjan návccaid sámegiela
                    ovddideapmái, gárggiidahttimii dehe seailluheapmái.
                    Giellabálkkašupmi sáhttá addojuvvot ovdamearkka
                    dihte čálalaš, njálmmálaš dehe eará bargguin mat
                    gusket hui viidát sierra servodatsurggiide.
                    Bálkkašumi supmi sáhttá juogadit eanet go ovtta
                    vuoitái.</p>
    <section>
      <p type="title">Evttot kandidáhtat!</p>
    </section>
    <p type="text">Ovttaskas olmmoš, joavku dehe searvvuš Norggas,
                    Ruoŧas, Suomas ja Ruoššas sáhttá dahkat evttohusa
                    jagi 2008 bálkkašumi vuoitin. Evttohus bálkkašumi
                    vuoitin oktan čálalaš ákkastallamiin man guhkkodat
                    oažžu leat eanemustá 1-2 siiddu, galgá ollet
                    geassemánu 13. beaivvi rádjai dán čujuhussii:</p>
    <p type="text">Gollegiella - árvvoštallanlávdegotti čálli
                    Ellen Näkkäläjärvi
                    Sámediggi
                    Saarikoskentie 4
                    FIN-99870 ANÁR
                    FINLAND</p>
    <p type="text">
                    Gollegiella</p>
  </body>
</document>
