<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sámegiela geavaheapmi almmolaš hálddahusas - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>335</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/tema/Samepolitihkka/Samegiela-geavaheapmi/Samegiela-geavaheapmi-almmola-halddahusa.html?id=86942</origFileName>
    <parallel_text location="bruk-av-samisk-sprak-i-offentlig-forvalt.html_id=86942" xml:lang="nob"/>
    <parallel_text location="the-use-of-the-sami-language-in-the-publ.html_id=86942" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Sámegiela geavaheapmi almmolaš hálddahusas</p>
    </section>
    <p type="text">Sámegiella ja dárogiella leat ovttaárvosaš
                    gielat, gč. sámelága 3. kapihttala. Sámegiela
                    hálddašanguovllus (Divtasvuona suohkanis, Gáivuona
                    suohkanis, Guovdageainnu suohkanis, Kárášjoga
                    gielddas, Unjárgga gielddas, Posáŋggu gielddas ja
                    Deanu gielddas) leat sámegiella ja dárogiella
                    ovttaárvosaš gielat.</p>
    <p type="text">Ráđđehus háliida ahte sámegiella galgá leat
                    ealli giella. Árjjalaš ja lassáneaddji sámegiela
                    geavahus lea sámi kultuvrra viidáset ovdáneami hui
                    dehálaš oassi. Seamma láhkai lea mávssolaš ahte
                    sámegiella geavahuvvo almmolaš oktavuođain. Gielda-
                    ja guovlodepartemeanta rabai iežas sámegielat
                    interneahttasiidduid guovvamánu 6. beaivvi 2003,
                    sámi álbmotbeaivvi. Ráđđehusa sámegielat
                    interneahttasiiddut galget leat deháleamos
                    diehtojuohkinkanálan almmuhettiin sámegillii
                    stuorradiggedieđáhusaid, proposišuvnnaid, lágaid,
                    láhkaásahusaid ja eará sámegielat dokumeanttaid
                    ráđđehusas ja departemeanttain.  </p>
    <p type="text">Vurdojuvvo ahte almmolaš ásahusat ollašuhttet
                    sámelága giellanjuolggadusaid ja láhčet
                    vejolašvuođaid gulahallat čálalaččat sámegillii.
                    Almmolaš diehtojuohkin galgá lágiduvvot
                    sámeálbmogii ge, ja dat mielddisbuktá ovdamearkka
                    dihtii ahte almmolaš skovit galget leat sámegillii
                    ge. Raporta Kartlegging og utredning av offentlige
                    samiske informasjonstjenester (almmolaš
                    diehtojuohkinbálvalusaid kárten ja čielggadeapmi),
                    maid Davviriikkaid sámi instituhtta ráhkadii
                    Gielda- ja guovlodepartemeantta ovddas 2001,
                    evttoha earret eará lasihit sámegiela geavaheami ja
                    sámegielat diehtojuohkima. Nannen dihtii sámegiela
                    lea Ráđđehus mearridan ahte stáhta etáhtat galget
                    árvvoštallat dárbbašit go vuogádagaid maiguin lea
                    vejolaš čállit sámegillii.  </p>
    <p type="text">Julevsámegiella ja lullisámegiella leat
                    áitojuvvon gielat, ja daid gielaid suodjaleapmi ja
                    ovddideapmi ferte nannejuvvot.</p>
  </body>
</document>
