<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Lihku sámi álbmotbeaivái! - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>402</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/preassaguovdda/preassadieahusat/2009/lihku-sami-albmotbeaivai.html?id=545073</origFileName>
    <parallel_text location="gratulerer-med-samefolkets-dag.html_id=545073" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 06.02.2009 </p>
    <p type="text" xml:lang="kal">Nr.: 13 </p>
    <section>
      <p type="title">Lihku sámi álbmotbeaivái!</p>
    </section>
    <p type="text">
      <em type="italic">– Sámi álbmotbeaivi – guovvamánu 6.
                    beaivi – lea dakkár beaivi mii beroštahttá olbmuid
                    eanet ja eanet báikkiin riikkas. Lea illudahtti go
                    sámegiella boahtá eambbo oidnosii almmolaččat, ja
                    go sámegiella ja sámi kultuvra viidánit eanet ođđa
                    surggiide go ovdal, dadjá stáhtaministtar Jens
                    Stoltenberg ja sámeministtar Dag Terje
                    Andersen.</em>
    </p>
    <p type="text">Ráđđehus lohpida eambbo áŋgiruššama sámegielain
                    ja áigu giđa mielde ovddidit doaibmaplána sámegiela
                    várás.  </p>
    <p type="text">– Mun háliidan ahte sámegiella galgá eallit ja
                    viššalit geavahuvvot. Danne lea dárbu ahte mii
                    nannet sámegielat fálaldagaid máŋggalágan
                    servodatsurggiin nu go dearvvašvuođalágádusas ja
                    kriminálafuolahusas, ahte lea vejolaš oažžut buriid
                    sámegielat fálaldagaid mánáidgárddiin ja skuvllain
                    ja ahte fállojuvvo rávesolbmuidoahpahus daidda
                    sámiide geat leat massán gielaset, dadjá Dag Terje
                    Andersen. </p>
    <p type="text">– Ráđđehus háliida erenoamážit vuoruhit
                    oarjel-  ja julevsámegiela. Lea hoahppu
                    čađahit doaibmabijuid mat nannejit dáid gielaid.
                    Jus mii galgat dainna lihkostuvvat, de lea dárbu
                    geavahit ođđa ja eahpedábálaš joregiid (arenaid),
                    man ovdamearkan sáhttá leat prošeakta ”YouTube
                    julevsámegiellaj”, dadjá Andersen.  </p>
    <p type="text">– Sámi álbmotbeaivvi lea lunddolaš čilgestit
                    ráđđehusa sámepolitihka vuođu, joatká son. - Norgga
                    stáhta lea vuođđuduvvon guovtti álbmoga
                    territoriai, sámiid ja norgalaččaid, geain leat
                    seamma vuoigatvuođat ja gáibádusat beassat ovddidit
                    gielaset ja kultuvrraset. Čađahettiinis iežas
                    sámepolitihka atná ráđđehus hui dehálažžan
                    gulahallat Sámedikkiin, mii lea sámiid
                    ovddasteaddji álbmotválljen orgána.</p>
    <p type="text">Dán jági lea Sámediggeválga. – Áiggun liibba
                    geavahit ávžžuhit sámiid jurddašišgoahtit dieđihit
                    iežaset Sámedikki jienastuslohkui ja dan láhkai
                    váikkuhit sámi demokratiijii ja
                    servodatovdáneapmái, dadjá stáhtaráđđi.</p>
    <p type="text">Sámi álbmotbeaivi lea ávvuduvvon Norggas,
                    Ruoŧas, Suomas ja Ruoššas jagi 1993 rájes. Beaivi
                    šattai Norggas almmolaš leavgabeaivin jagi 2004, ja
                    dan rájes lea sámeleavga leamaš Norgga leavgga
                    bálddas eanet ja eanet leavgastákkuin miehtá
                    riikka.</p>
    <p type="text">– Lihku beaivái!</p>
    <p type="text">  </p>
  </body>
</document>
