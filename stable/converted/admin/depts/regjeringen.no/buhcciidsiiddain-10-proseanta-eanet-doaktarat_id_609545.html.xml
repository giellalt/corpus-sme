<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Buhcciidsiiddain 10 proseanta eanet doaktárat - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <wordcount>304</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/hod/pressesenter/pressemeldinger/2010/Buhcciidsiiddain-10-proseanta-eanet-doaktarat.html?id=609545</origFileName>
    <parallel_text location="10-prosent-flere-leger-i-sykehjemmene.html_id=609545" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 16.07.2010</p>
    <p type="text" xml:lang="kal">Nr.:  41/2010</p>
    <section>
      <p type="title">Buhcciidsiiddain 10 proseanta eanet
                    doaktárat</p>
    </section>
    <p type="text">
      <em type="italic">Buhcciidsiiddain lea doavttirjahkibarggu
                    lohku lassánan 10 proseanttain 2009:s. –
                    Fuolahusplána 2015:s lea mihttomearri lasihit
                    buhcciidsiidda doavttirlogu. Dan leat nagodan,
                    dadjá dearvvašvuođa- ja fuolahusministtar
                    Anne-Grete Strøm-Erichsen.</em>
    </p>
    <p type="text">Leat Statistihkalaš guovddášbyrå ođđa
                    KOSTRA-logut mat čájehit buhcciidsiiddaid
                    doavttirlogu lassáneami.</p>
    <p type="text">– Fylkkamánniid bokte lea ráđđehus bivdán
                    gielddaid bidjat iežaset mihttomeriid doavttirlogu
                    ektui. Lea hui illudahtti oaidnit ahte eanet
                    doaktárat barget buhcciidsiiddain orru
                    boarrásiiguin, dadjá dearvvašvuođa- ja
                    fuolahusministtar Anne-Grete Strøm-Erichsen.</p>
    <p type="text">2005 rájes leat fuolahussuorggis obbalaš
                    virgelasáhus leamaš 16 000 jahkivirggi.</p>
    <p type="text">– 2005 válggas lohpideimmet 10 000 jahkivirggi.
                    Dán leat eambbo go ollášuhttán. Dál leat bures
                    bargamin diimmáš lohpádusa ollášuhttimiin, ahte
                    2015 rádjái bohtet 12 000 ođđa jahkivirggi, dadjá
                    Strøm-Erichsen.</p>
    <p type="text">Kostra-logut čájehit ahte gielddat lasihedje
                    fuolahussuorggi jahkivirggiid 1 800:in 2009:s.</p>
    <p type="text">– Dát lea hui illudahtti ovdáneapmi. Dát čájeha
                    ahte gielddat bidjet searaid fuolahusbálvalusaide.
                    Dat mii illudahttá erenoamážit, lea ahte ođđa
                    virggiide leat biddjon olbmot geain lea
                    dearvvašvuohta- ja sosiálaoahppu. Dát dagaha buoret
                    bálvalusaid ja geavaheddjiide oadjebasat dili,
                    dadjá dearvvašvuođa- ja fuolahusministtar.</p>
  </body>
</document>
