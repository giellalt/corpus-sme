<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Jienastanvuoigatvuohta ja jienastuslohku - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>566</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/krd/kampanjer/valga-portal/stuorradiggevalga-2009/jienastanvuoigatvuohta-ja-jienastuslohku.html?id=570159</origFileName>
    <parallel_text location="stemmerett-og-manntall-ved-sametingsvalg.html_id=570159" xml:lang="nob"/>
    <parallel_text location="570159.html_id=570159" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title" xml:lang="smj">Jienastanvuoigatvuohta ja jienastuslohku</p>
    </section>
    <p type="text">Dáin lea jienastanvuoigatvuohta
                    <em type="italic">sámediggeválggas:</em></p>
    <p type="text"><em type="italic">Sámit guđet leat Norgga
                    stáhtalahtut</em> , ja guđet</p>
    <list>
      <p type="listitem">devdet  18 jagi ovdal válgajagi loahpa,
                      ja guđet</p>
      <p type="listitem">leat, dahje leat leamaš, girjejuvvon Norgga
                      ássin álbmotregistarii, ja guđet</p>
      <p type="listitem">leat čálihuvvon Sámedikki jienastuslohkui
                      válgabeaivvi, ja guđet</p>
      <p type="listitem">eai leat massán jienastanvuoigatvuođaset
                      Vuođđolága § 53 vuođul</p>
    </list>
    <p type="text">Sámiin geat barget diplomatiijas dahje
                    konsuláhtalágádusas, ja sin bearašlahtuin lea
                    jienastan¬vuoigatvuohta vaikko sii eai deavdde
                    ássaneavttu. Jos sii eai leat goassege leamaš
                    registarastojuvvon Norgga ássin, de galget
                    girjejuvvot Sámedikki jienastuslohkui Oslo
                    suohkanis.</p>
    <p type="text" xml:lang="smj"><em type="italic">Ruoŧa ja Suoma sámit</em> guđet</p>
    <list>
      <p type="listitem">devdet  18 jagi ovdal válgajagi loahpa,
                      ja guđet</p>
      <p type="listitem">ledje girjejuvvon Norgga ássin
                      álbmotregistarii válgajagi geassemánu 30. b. , ja
                      guđet</p>
      <p type="listitem">leat čálihuvvon Sámedikki jienastuslohkui
                      válgabeaivvi</p>
    </list>
    <p type="text"><em type="italic">Sámit guđet eai leat davviriikkaid
                    stáhtalahtut</em> ja geat</p>
    <list>
      <p type="listitem">devdet  18 jagi ovdal válgajagi loahpa,
                      ja guđet</p>
      <p type="listitem">leat leamaš, girjejuvvon Norgga ássin
                      álbmotregistarii maŋimuš golbma jagi válgajagi
                      ovdal, ja guđet</p>
      <p type="listitem">leat čálihuvvon Sámedikki jienastuslohkui
                      válgabeaivvi</p>
    </list>
    <p type="text">
                    Olgoriikka sámit guđet dieđihit fárrema Norggas
                    eret ovdal válgabeaivvi, masset
                    jienastanvuoigatvuođaset.</p>
    <section>
      <p type="title">Leatgo don čálihuvvon Sámedikki
                    jienastuslohkui?</p>
    </section>
    <p type="text"><em type="italic">Sámit guđet ásset
                    Norggas:</em> Sámit geat ledje čálihuvvon
                    Sámedikki jienastuslohkui jagi 2001 dahje jagi 2005
                    válggas, ja geat leat girjejuvvon Norgga ássin,
                    čálihuvvojit automáhtalaččat Sámedikki
                    jienastuslohkui dan gilddas man álbmotregistarii
                    sii ledje girjejuvvon ássin geassemánu 30. b. 2009.
                    Sámit geat fárrejedje eará gildii geassemánu 30. b.
                    2009 maŋŋil, čálihuvvojit Sámedikki jienastuslohkui
                    dan gielddas mas sii fárrejedje eret.</p>
    <p type="text">Daidda sámiide geat ásset Norggas ja geat eai
                    lean čálihuvvon Sámedikki jienastuslohkui jagi 2001
                    ja jagi 2005 válggas, lea áigemearri ohcat
                    čálihuvvot Sámedikki jienastuslohkui geassemánu 30.
                    b. 2009. Ohcan galgá sáddejuvvot Sámediggái.</p>
    <p type="text"><em type="italic">Sámit guđet ásset
                    olgoriikkas:</em> Olgoriikkas ássi sámit,
                    guđet leat Norgga stáhtalahtut, ja geat ledje
                    čálihuvvon Sámedikki jienastuslohkui jagi 2001 ja
                    jagi 2005 válggas, čálihuvvojit automáhtalaččat
                    Sámedikki jienastuslohkui dan gielddas man
                    álbotregistarii sii sii maŋimusat ledje girjejuvvon
                    ássin.</p>
    <p type="text">Olgoriikkas ássi sámit, guđet leat Norgga
                    stáhtalahtut, ja geat eai lean čálihuvvon Sámedikki
                    jienastuslohkui jagi 2001 ja jagi 2005 válggas,
                    fertejit ohcat čálihuvvot Sámedikki
                    jienastuslohkui. Čálihanohcan sáddejuvvo Sámediggái
                    ja ferte ovdal dii. 21 čakčamánu 14. b. dohko
                    joavdat. Ohcci sáhttá deavdit sierra ohcanskovi
                    maid oažžu jienastatvuostáiváldis go son jienasta
                    olgoriikkas, dahje son sáhttá ohcat reivviin.
                    Ohcamis ferte jienasteaddji duođaštit ahte son atná
                    iežas sápmelažžan ja ahte sus lea sámegiella
                    eatnigiellan dahje ahte sus lea dahje lea leamaš
                    váhnen, váhnenváhnen ja máttarváhnen geas lei
                    sámegiella eatnigiellan, dahje ahte jienasteaddji
                    váhnen lea dahje lea leamaš Sámedikki
                    jienastuslogus. Ohcamis galget jienasteaddji namma,
                    adreassa ja riegádusnummar (11 siffara) boahtit
                    ovdan. Jos jienasteaddji ii leat leamaš
                    registarastojuvvon Norgga ássin maŋimuš logi jagi
                    válgabeaivvi ovdal, galgá ohcamis leat
                    jienasteaddji duođaštus ahte son ain lea Norgga
                    stáhtalahttu.  </p>
    <p type="text">•  
                    Skovvi mainna ohcat iežas čálihuvvot Sámedikki
                    jienastuslohkui [pdf-hápmi] </p>
    <p type="text" xml:lang="nob">Sámedikki adreassa:
                    Sámediggi – Sametinget
                    Ávjovárgeaidnu 50
                    9730 Karasjok/Kárášjohka</p>
  </body>
</document>
