<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Láhkarievdadus sáhttá váikkuhit dasa ahte eanebut servet sámediggeválgii - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>399</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/preassaguovdda/preassadieahusat/2008/lahkarievdadus-sahtta-vaikkuhit-dasa-aht.html?id=520235</origFileName>
    <parallel_text location="lovendringer-kan-bidra-til-okt-deltakels.html_id=520235" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 27.06.2008</p>
    <p type="text" xml:lang="kal">Nr.:  69</p>
    <section>
      <p type="title">Láhkarievdadus sáhttá váikkuhit dasa ahte
                    eanebut servet sámediggeválgii</p>
    </section>
    <p type="text">
      <em type="italic">Odne leat sámelága rievdadusat sámedikki
                    válgaortnega hárrái dohkkehuvvon stáhtaráđis. –
                    Láhkarievdadusa ulbmil lea sihkkarastit stuorát
                    lobálašvuođa ja árvvu Sámediggái, ja dakko bokte
                    váikkuhit ahte eanebut servet sámediggeválgii,
                    dadjá bargo- ja searvadahttinministtar Dag Terje
                    Andersen.</em>
    </p>
    <p type="text">Seamma stáhtaráđis leat mearriduvvon dat
                    sámediggeválgga láhkaásahusat, main lea
                    mearkkašupmi evttohasaid nammadanproseassaide.</p>
    <p type="text">Sámediggeválgga
                          válgabiirriid lohku evttohuvvo vuoliduvvot 13
                          válgabiirres 7 válgabiirii.</p>
    <p type="text">- Láhkarievdadusat dagahit ahte Sámedikki
                    mandáhtajuohku heive buorebut addojuvvon jienaide,
                    dadjá bargo- ja searvadahttinministtar Dag Terje
                    Andersen. – Lea sihke lunddolaš ja ulbmillaš ahte
                    Sámedikkis lea mearkkašahtti váikkuhusfápmu
                    Sámedikki iežas válgaortnega ođasmahttii. Danne mii
                    leat bidjan mearrideaddji deattu Sámedikki oidnui,
                    joatká stáhtaráđđi.</p>
    <section>
      <p type="title">Duogáš</p>
    </section>
    <p type="text">Láhkadikki mearrádus lea ideanttalaš dainna
                    evttohusain maid ráđđehus ovddidii
                    odeldiggeproposišuvnnas (Ot. prp. nr. 43
                    (2007-2008). Rievdadusevttohusaide gullet earret
                    eará válgabiirejuogadeapmi ja mandáhtajuohku.
                    Sámediggeválgga válgabiirriid lohku evttohuvvo
                    vuoliduvvot 13 válgabiirres 7 válgabiirii.
                    Ođasmahttin mielddisbuktá ahte eai dárbbašuvvo
                    dássenmandáhtat ja danne lea dat ortnet
                    loahpahuvvon. Nappo leat ge fas Sámedikkis 39
                    mandáhta. Láhkarievdadusat čađahuvvojit nu ahte dat
                    gustojit 2009 sámediggeválgii.</p>
    <p type="text">Láhkarievdadusat gáibidit ahte láhkaásahus
                    Sámedikki válgga birra rievdaduvvo ain eanet.
                    Departemeanta áigu geahčadit láhkaásahusa nuppi
                    jahkebealis 2008, muhto muhtun
                    láhkaásahusrievadusaid ferte dál juo mearridit,
                    ovdalgo evttohasaid nammadanproseassat
                    álggahuvvojit.</p>
    <p type="text">Láhka- ja láhkaásahusrievdadusat leat
                    vuođđuduvvon dan fágalaš áššedovdijoavkku raportii,
                    man Sámediggi nammadii, ovttasráđiid
                    departemeanttain. Ráđđehusa láhka- ja
                    láhkaásahusevttohusa barggu oktavuođas leat
                    čađahuvvon konsultašuvnnat Sámedikkiin ja Sámediggi
                    galgá kosulterejuvvot boahttevaš láhkaásahusbarggu
                    oktavuođas.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Ekspedišuvdnahoavda
                      Petter Drefvelin</p>
    </section>
    <p type="text">Telefovdna:</p>
    <p type="text">22 24 71 75</p>
    <p type="text">Fáksa:</p>
    <p type="text">22 24 95 38</p>
  </body>
</document>
