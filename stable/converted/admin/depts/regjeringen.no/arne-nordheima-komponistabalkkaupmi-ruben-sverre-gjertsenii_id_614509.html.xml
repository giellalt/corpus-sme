<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Arne Nordheima komponistabálkkašupmi Ruben Sverre Gjertsenii - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>551</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/kkd/preassaguovdda/Preassadieahus/2010/Arne-Nordheima-komponistabalkkaupmi-Ruben-Sverre-Gjertsenii.html?id=614509</origFileName>
    <parallel_text location="arne-nordheims-komponistpris-til-ruben-s.html_id=614509" xml:lang="nob"/>
    <parallel_text location="stor-etterspurnad-etter-lan-i-husbanken.html_id=615293" xml:lang="nno"/>
    <parallel_text location="a-good-but-tight-defence-budget.html_id=619069" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 17.09.2010</p>
    <p type="text" xml:lang="kal">Nr.:  60/2010</p>
    <section>
      <p type="title" xml:lang="nob">Arne Nordheima komponistabálkkašupmi Ruben
                    Sverre Gjertsenii</p>
    </section>
    <p type="text">Komponista Ruben Sverre Gjertsen lea ožžon Arne
                    Nordheima komponistabálkkašumi jagi 2010.
                    Kulturministtar Anniken Huitfeldt geigii bálkkašumi
                    bearjadat eahkeda konsearttas mii dollojuvvui
                    Grønlanda girkus Ultimafestivála olis. Bálkkašumi
                    vuoiti oažžu 125 000 ruvnnu ja diploma.</p>
    <p type="text">Njukčamánus dán jagi oaččui Gjertsen
                    Spellemann-bálkkašumi klassihkalaš komponisttaid
                    luohkás Grains nammasaš skearru ovddas. Vaikko lea
                    ain nu nuorra, lea Gjerten jo geargan čállit
                    komposišuvnnaid Eurohpa dálááiggi njunuš
                    ensembeliide (čuojahanjoakkuide).</p>
    <p type="text">Árvvoštallangoddi gohčoda su eahpitkeahtes
                    taleantan guhte nákce addit dehálaš addagiid
                    dáiddamusihkalaš árbevirrui. Ákkastallamis čuožžu
                    viidásat ahte »Árvvoštallangoddi atná bálkkašumi
                    vuoiti su gudneáŋgiris prošeavtta geaži buhtes,
                    siivos, muhto roahkkadis jietnan, geas lea
                    originála hálti musihka ráhkadeamis, ja geas lea
                    ráhkadan- dahje buvttadanvuohki mii ii vuollán
                    dorvvastit pragmatismii,".</p>
    <p type="text">Ruoktosiidu: http://www.bek.no/~ruben/
                     
                    Čuoggás foto: http://www.bek.no/~ruben/Photos.html
                     </p>
    <p type="text">Árvvoštallangotti ákkastallan ja eanet dieđut
                    Ultima birra: http://www.ultima.no
                     </p>
    <p type="text"><em type="italic">Arne Nordheima komponistabálkkašumi
                    birra</em> Kulturdepartemeanta ásahii
                    Arne Nordheima komponistabálkkašumi geassemánu 20.
                    beaivvi 2001 Nordheima 70-jagi riegádanbeaivvi
                    oktavuođas. Bálkkašupmi juhkkojuvvo juohke jagi
                    Ultimafestivála áiggi. Jagi 2010 juhkkojuvvo logát
                    gearddi. Árvvoštallangottis čohkká komponista ja
                    Norgga komponisttaidsearvvi stivrajođiheaddji
                    Asbjørn Schaathun (jođiheaddjin), čálli ja
                    musihkkaáššedovdi Hild Borchgrevink ja
                    vuosttašamanueansa Peter Tornquist.</p>
    <p type="text"><em type="italic">Bálkkašumi juohkimat dán
                    rádjai:</em>
                    2010 Ruben Sverre Gjertsen
                    2009 Magnar Åm
                    2008 Ragnhild Berstad
                    2007 Nils Henrik Asheim
                    2006 Ole-Henrik Moe
                    2005 Sven Lyder Kahrs
                    2004 Cecilie Ore
                    2003 Lars Petter Hagen
                    2002 Kåre Kolberg
                    2001 Maja Solveig Kjelstrup Ratkje</p>
    <p type="text"><em type="italic">Komponistabiografiija</em>
                    Ruben Sverre Gjertsen (r. 1977) lea studeren
                    komposišuvnna Griegakademias Bergenis Morten Eide
                    Pedersen,a James Clappertona luhtte ja son lea
                    čuvvon »masterclasses” main leat leamaš dakkár
                    guossekomponisttat go Brian Ferneyhough, Klaus
                    Huber, Salvatore Sciarrino, Philippe Hurel, Luca
                    Francesconi ja Helmut Lachenmann.</p>
    <p type="text">Su komposišuvdnabarggut leat čuojahuvvon viđa
                    Ung Nordisk Musikk-festiválas, Helssegis, Aarhusas,
                    Oslos, Stockholmmas ja fas Helssegis. James
                    Clapperton ja Sharleen Harshenin diŋguiga
                    Miniatures III, ja čuojaheigga dan Bergenis,
                    Reykjaviikkas ja Helssegis.</p>
    <p type="text">Komposišuvdna Rituals III 59 čuojaheaddji várás
                    ovddiduvvui Davviriikkaid Komponistabájis
                    Stavangera Symfoniijaorkeastariin (2001-2002) man
                    dirigeanta lei Zsolt Nagy. Guktii son lea searvan
                    Voix Nouvelles:i Royaumontas, jagi 2000 mas ledje
                    mielde Brian Ferneyhough, Jean-Luc Hervé ja José
                    Evangelista, geat válde mielde ođđa komposišuvnna
                    čuojaheami, man namma lei Contradiction, ja mas
                    Nouvel Ensemble Modern čuojahii. Jagi 2008 son
                    oassálasttii oktii Brian Ferneyhoughiin ja vel
                    Jérôme Combieriin ja Xavier Dayeriin. Dalle
                    čuojahedje Ensemble Vortex ja Neue Vocalsolisten
                    Stuttgart su Landschaft nammasaš ođđa dahkosa.
                    Ensemble Vortex ja Archipel festivála diŋgojedje
                    ođđa dahkosa mii čuojahuvvui Genevas jagi 2009.</p>
    <p type="text">Jahkodaga 2002-2003 čuojahii Ensemble
                    Intercontemporain dahkosiid Contradiction ja
                    Miniatures II. Rituals II válljejuvvui ISCMii jagi
                    2004 Sveiccas. Pierre Boulez ja Luzern
                    Festivalakademi diŋgojedje komposišuvnna Circles,
                    mii vuosttaš geardde čuojahuvvui Luzernfestiválas
                    jagi 2006. Grains almmuhus +3dB skearruin oaččui
                    jagi 2009 Spellemann-bálkkašumi dálááiggi
                    komponisttaid luohkás.</p>
  </body>
</document>
