<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Sártni  Sámi álbmotbeaivvi guovvamánu 6. 2009 - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2009</year>
    <wordcount>528</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/Aigeguovdil/Sartnit-ja-artihkkalat/politisk_ledelse/statssekretar-raimo-valle/2009/sartni--sami-albmotbeaivvi-guovvamanu-6-.html?id=545308</origFileName>
    <parallel_text location="tale-ved-samefolkets-dag-.html_id=545308" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Sárdni/artihkal , 09.02.2009 </p>
    <p type="text">Ovddeš stáhtačálli Raimo Valle</p>
    <section>
      <p type="title">Sártni Sámi álbmotbeaivvi guovvamánu 6.
                    2009</p>
    </section>
    <section>
      <p type="title">Olmmáivággi, Gáivuotna
                    suohkan</p>
    </section>
    <p type="text">Lihku beivviin!</p>
    <p type="text">Munnje lea stuora illun dinguin ovttas ávvudit
                    sámi álbmotbeaivvi!</p>
    <p type="text">Sámi leavga libarda leavgastávrráin miehta riika
                    nugo maiddai dáppe Olmmáivákkis. Sámi álbmotbeaivi
                    ávvuduvvo gilážiin ja gávpogiin eanas báikkiin
                    riikkas ja muđui nai Sámis. Sámi álbmotbeaivi lea
                    vuosttažettiin sápmelaččaid ávvobeaivi. Dat beaivi
                    lea maid almmolaš levgenbeaivi. Dat fuomášuhttá
                    ahte sámi kultuvra lea dehálaš oassin Norgga
                    kultuvrralaš searvevuođas.</p>
    <p type="text">Mii oaidnit ahte sámi kultuvra ahtanuššá ja ahte
                    eanet ahte eanet báikkálaš servodaga vuostáiváldet
                    ja dohkkehit guovllu sámi kultuvrra. Máŋga
                    ovttaskasolbmo ja báikkálaš servodaga lea ollu
                    návccaid geavahan sámi gullevašvuođa ealáskahttit
                    guovllus. Báikkálaš árbevieruid leat ohcan dán
                    gullevašvuođa nannemis, seammás go áibbas ođđa sámi
                    kultuvrralaš hámádaga riegádit. Oallugat maiddai
                    barget nannemis sámegiela geavaheami.</p>
    <p type="text">Mun lean guhka jo čuovvun sámepolitihkalaš bargu
                    Gáivuona suohkanis. Mun dieđan ahte dáppe leamas
                    riidut, muhto mun dieđan dan seammás ahte ollu lea
                    mannan bures ja mun dieđan ahte ain gávdnu
                    hástalusat sámegiela ja sámekultuvra nannemis.</p>
    <p type="text">Eará sámi guovlluid ektui min fylkkas, de lea
                    goit nu ahte sápmelaččat dáppe birget bures. Dis
                    lea sámi mánaidgárdefálaldat buohkaide geat dan
                    dáhttot. Dáppe lea vejolaš oažžut sámegieloahpahus
                    skuvllain, sámi giellaguovddáš lea stuorra
                    riggodat, dáppe gávdnu sámi girjerájusfálaldagat,
                    sámi kultuvra lea oassi kulturskuvla doaimmain, dis
                    lea Ája sámi guovddaš ja Riddu Riđđu.
                    Organisašuvdnat ja politihkkarat barget
                    beaivválaččat dan ala ahte din suohkanis gálga leat
                    sámi boahtteáige. Mun háliidan rámidit din bargu ja
                    giitit buohkaid geat barget sámekultuvra ovdáneami
                    ovddas.</p>
    <p type="text">Ráđđehusa mihttomearri lea ahte sámi manat ja
                    nuorat galget beassat šaddat bájas oadjebasvuođain
                    iežaset kultuvrii, gillii ja identitehtii.
                    Suohkanin lea erenomaš ovdasvástádus sihkkarastit
                    dakkár bajásšaddama mas sámi manat ja nuorat besset
                    nannet iežaset identitehta ja gullevašvuođa sámi
                    servodahkii.</p>
    <p type="text">Sámi mánáid ja nuoraid mánáid- ja
                    nuoraidpolitihka hábmemis ja čuovvoleamis ferte
                    leat mihttomearrin ásahit dakkár
                    bajásšaddanbirrasiid manaide gos sámi ja dáčča
                    kultuvrras lea eanemus lági mielde seamma stáhtus
                    ja gos dat adnojuvvojit ovttadássásažžan. Sámi
                    guovlluid sámi manat ja nuorat galget sáhttit
                    vuordit ahte dat suohkanat gos sii orrot, váldet
                    vuhtii sin dárbbuid iežaset ovddasvástádussurggiin.
                    Dilli lea iešguđetlágan suohkaniin ja dalle leat
                    maid iešguđetlágan gáibádusat das maid lea dárbu
                    dahkat vai sámi mánáid ja nuoraid identitehta ja
                    gullevašvuođa nannejuvvošii sámi servodagas.</p>
    <p type="text">Gáivuona suohkan lea mu oaidnu mielde ovdagovva
                    suohkaniida dan guovllus, dan fylkkas ja eará sámi
                    guovlluin.</p>
    <p type="text">Mun sávan didjiide buohkaide buori álbmotbeaivvi
                    ávvudeami!</p>
  </body>
</document>
