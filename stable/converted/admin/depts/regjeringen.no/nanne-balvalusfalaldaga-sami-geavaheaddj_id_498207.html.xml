<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Nanne bálvalusfálaldaga sámi geavaheaddjiide - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>418</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/preassaguovdda/preassadieahusat/2008/Nanne-balvalusfalaldaga-sami-geavaheaddj.html?id=498207</origFileName>
    <parallel_text location="styrker-tjenestetilbudet-for-samiske-bru.html_id=498207" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 25.01.2008</p>
    <p type="text" xml:lang="kal">Nr.:  3</p>
    <section>
      <p type="title">Nanne bálvalusfálaldaga sámi
                    geavaheaddjiide</p>
    </section>
    <p type="text">
      <em type="italic">NAV-ođastus lea dehálaš ođastus mii
                    mearkkaša ollu sámi geavaheaddjiide ge. Etáhta
                    addodagat ja vuoigatvuođat leat dat dieđut mat
                    dávjjimusat jearahuvvojit nav.no:s, ja danne dat
                    galget leat gávdnamis sámegillii.</em>
    </p>
    <p type="text">-Bargo- ja čálgodirektevra lea dáhkidan munnje
                    ahte etáhta áigu dán čuovvolit vuogádatlaččat, ja
                    ahte Bargo- ja čálgoetáhta áigu oktilaččat dieđihit
                    kártema ja čuovvoleami. Mun deattuhan viidáseappot
                    ahte Bargo- ja searvadahttindepartemeantta
                    politihkalaš njunnožiin galgá leat gulahallan
                    Sámedikkiin dán birra, dadjá stáhtaráđđi.</p>
    <p type="text">-Lean dál 2008 juolludanreivves Bargo- ja
                    čálgodirektoráhtii deattuhan ahte sámegielfálaldat
                    galgá ovttaiduvvot buot bargui, dadjá
                    stáhtaráđđi.</p>
    <p type="text">Vuođđun lea biddjijuvvon:</p>
    <list>
      <p type="listitem">Bargo- ja čálgoetáhta galgá doahttalit sámi
                      ja sámegielat geavaheaddjiid sihke sámegiela
                      hálddašanguovllu siskkobealde ja
                      olggobealde.</p>
      <p type="listitem">Sámegiela hálddašanguovllu siskkobealde
                      galget sámelága giellanjuolggadusat
                      čuovvoluvvot.</p>
      <p type="listitem">Etáhta galgá bargat dan ala ahte dat dieđut
                      mat dávjjimusat jearahuvvojit nav.no:s,
                      namalassii etáhta addodagat ja vuoigatvuođat,
                      galget leat gávdnamis sámegillii, seammás go
                      lágaid ja láhkaásahusaid jorgaleapmi sámegillii
                      čuovvoluvvo oktilaččat.</p>
      <p type="listitem">Go ođđa NAV-kantuvrrat ásahuvvojit dakkár
                      gielddain main lea sámi álbmot, de galgá
                      gelbbolašvuođadárbu sámi gielas ja kuvltuvrras
                      árvvoštallojuvvot erenoamážit.</p>
      <p type="listitem">Bargo- ja čálgoetáhta galgá čađahit dakkár
                      vuogádatlaš geavhaheaddjiiskamiid, mat maiddái
                      addet dieđuid geavaheaddjiid birra geain lea sámi
                      duogáš.</p>
      <p type="listitem">NAV Finnmárku lea ásahan bargojoavkku mii
                      galgá guorahallat Ávjovári eamiálbmotguovlllu
                      erenoamáš dárbbuid ja geiget raportta maŋimusat
                      01.07.08.</p>
    </list>
    <p type="text">-Mii fertet dál čalmmustahttit sámegiela
                    geavaheami almmolaš hálddahusain. Muhto ovdalgo
                    sáhtán moaitit hálddahusaid muđui, de mii fertet
                    čorget iežamet dálu, dadjá bargo- ja
                    searvadahttinministtar Bjarne Håkon
                    Hanssen.</p>
    <section>
      <p type="title">Oktavuođadieđut:</p>
    </section>
    <section>
      <p type="title" xml:lang="smj">Preassa- ja
                      gulahallansekšuvdna</p>
    </section>
    <p type="text">Telefovdna:</p>
    <p type="text">22 24 84 28</p>
    <p type="text">Fáksa:</p>
    <p type="text">22 24 27 12</p>
    <section>
      <p type="title">Čujuhus:</p>
    </section>
    <p type="text">Preassa- ja gulahallansekšuvna
                      Bargodepartemeanta
                      Poastaboksa 8019 Dep
                      0030 Oslo</p>
    <p type="text"><em type="italic">Galledančujuhus:</em>
                      Einar Gerhardsens Plass 3 (S-blohkka)</p>
  </body>
</document>
