<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Nordlánda šaddá sámi geahččalanfylka - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>406</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/pressesenter/pressemeldinger/2011/nordlanda-adda-sami-geahalanfylka.html?id=641695</origFileName>
    <parallel_text location="nordland-blir-samisk-pilotfylke.html_id=641695" xml:lang="nob"/>
    <parallel_text location="nordland-blir-samisk-pilotfylke.html_id=641695" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 03.05.2011 </p>
    <section>
      <p type="title">Nordlánda šaddá sámi geahččalanfylka</p>
    </section>
    <p type="text">
      <em type="italic">FAD juolluda jagi 2011:s váile 2,3
                    miljovnna ruvnno Nordlándda Fylkkamánni bargui
                    Ráđđehusa sámegielaid doaibmaplánain. Nordlándda
                    fylkkamánni lea maiddái válljejuvvon leat 
                    geahččalanfylkan bargamis sámi áššiiguin
                    fylkkamánneámmáhin, mas ovttasbargu suohkaniiguin
                    deattuhuvvo.</em>
    </p>
    <p type="text">Dalle go stáhtačálli Raimo Valle galledii
                    fylkkaoaivegávpoga Bådåddjo Nordlánddas de son
                    almmuhii ahte Nordlánda lea válljejuvvon
                    geahččalanfylkan. Prošektii, mii galgá bistit
                    guokte jagi, lea mearriduvvon  sullii 2
                    miljovnna ruvnno sturrosaš ruhtajuolludeapmi.
                    - Nordlándda fylkkas lea leat sihke
                    davvisámegielat, julevsámegielat ja lullisámegielat
                    guovllut. Máŋggaid jagi doaimmaid vuođul lea
                    Nordlándda fylkkamánni háhkan ávkkálaš vásáhusaid
                    bagadalliin daid suohkaniidda gos leat sámegielat
                    geavaheaddjit. Mii háliidit geahččalanprošeavtta
                    bakte olahit vuogádatlaš, ulbmillaš ja
                    máhttovuođustuvvon barggu sámi gažaldagaiguin daid
                    suohkaniin gos sámit orrot, dadjá stáhtačálli Raimo
                    Valle, ja joatká,</p>
    <p type="text"><em type="italic">Prošeakta galgá njeallje surggiid
                    čalmmustahttit:</em> mánáid ja nuoraid
                    bajásšaddaneavttuid, sámi gielaid, dearvvašvuođa-
                    ja sosiálafálaldagaid, ja boazodoalu ja
                    areálapolitihka.</p>
    <p type="text">- Dát bargu lea dehálaš vai juohke áidna
                    sápmelaš galgá sáhttit ávkkástallat vuoigatvuođa-
                    ja politihkkaovdáneami mii lea dáhpáhuvvan maŋimus
                    moaddelot jagi ja boahtán ávkin sápmelaččaide
                    Norggas. Suohkanat leat hui dehálaš
                    čálgobuvttadeaddjit – maiddái sápmelaččaid ektui.
                    Jus suohkanat guddet dan ovddasvástádusa mii
                    sidjiide gullá sámepolitihka čuovvoleamis  de
                    dat dagaha buoret eavttuid suodjalit ja ovdánahttit
                    sámi gielaid, kultuvrra ja ealáhusaid, lohká
                    stáhtačálli Raimo Valle.</p>
    <p type="text">Dát ođđa prošeakta álggahuvvo 2011 čavčča ja
                    loahpahuvvo jagi 2013 giđa. Prošektii nammaduvvo
                    sierra prošeaktajođiheaddji guhte galgá lahkalaga
                    ovttasbargat suohkaniiguin. Fylkkamánni Hill-Marta
                    Solberg sávvá ahte nammadeapmi lea dahkkon maŋŋil
                    geasseluomu. Geahččalanprošeavtta loahpaheami
                    oktavuođas galgá Fylkkamánni buktit rávvagiid
                    joatki bargui. Mun jáhkán ahte dán prošeavtta
                    vásáhusat šaddet leat ávkkálačča eará fylkkaide,
                    loahpaha Valle.</p>
    <p type="text">Geahččalanprošeavtta duogáš gávdno St.dieđ. nr.
                    28 (2007-2008) Sámepolitihkka, mas ráđđehus
                    čalmmustahtii sámepolitihka čuovvoleami almmolaš
                    surggiid iešguđetge osiin, nugomat fylkkamánni
                    ámmáhiin ja suohkaniin.</p>
  </body>
</document>
