<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>100 000 ruvdno sámi láhkagiela ráhkadeapmái - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>320</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/aid/preassaguovdda/preassadieahusat/2007/100-000-ruvdno-sami-lahkagiela-rahkadeap.html?id=480297</origFileName>
    <parallel_text location="107.html_id=480297" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 10.09.2007</p>
    <p type="text" xml:lang="kal">Nr.:  107</p>
    <section>
      <p type="title">100 000 ruvdno sámi láhkagiela
                    ráhkadeapmái</p>
    </section>
    <p type="text">
      <em type="italic">- Sámegiella lea giella mas lea stuora
                    sátneriggodat, muhto sámegillii gal dárbbaša
                    ráhkadit ođđa juridihkalaš terminologiija, dadjá
                    stáhtačálli Berit Oskal Eira.</em>
    </p>
    <p type="text">Sámi juridihkalaš terminologiija ráhkadeapmi
                    boahtá nannet sámegiela geavaheami riektelágádusas
                    ja almmolaš hálddašeamis. Ráđđehus hálida dan
                    vuođul ain doarjut Deanu gieldda Sámi láhkagiela
                    prošeavtta, dadjá stáhtačálli.</p>
    <p type="text">Sámi láhkagiella prošeakta álggahuvvui 2006:s,
                    Bargo- ja searvadahttindepartemeantta ja Sámedikki
                    doarjagiin, ja gárvvistuvvon tearpmain almmuhuvvo
                    listu dán čavčča. Prošeavtta nuppi muttus boahtá
                    dát bargu jotkojuvvot ja Deanu gielddas lea
                    ulbmilin riidolága vuođul ráhkadit juridihkalaš
                    tearpmain ollislaš dáru-sámi sátnegirjji.
                    Riidoláhka lea leamaš vuođđun bargui daningo dát
                    lea deahálaš láhka mii sisttisdoallá ollu
                    juridihkalaš tearpmaid mat beaivválaččat
                    geavahuvvojit.</p>
    <p type="text">Prošeaktajoavkkus lea nanu gelbbolašvuohta, das
                    leat fárus Romssá Universitehta, Sámedikki Sámi
                    ealáhus- ja guorahallanguovddáža ovddasteaddjit,
                    dasa lassin leat maiddái hárjánan jorgaleaddjit ja
                    juridihkalaš fágaolbmot.</p>
    <p type="text">- Deanu gieldda prošeakta heive hui bures
                    ráđđehusa ulbmiliidda ahte sámegiella galgá eanet
                    ja aktiivvalaččat geavahuvvot.</p>
    <section>
      <p type="title">Oktavuođadieđut:</p>
    </section>
    <section>
      <p type="title">Ekspedišuvdnahoavda
                      Petter Drefvelin</p>
    </section>
    <p type="text">Telefovdna:</p>
    <p type="text">22 24 71 75</p>
    <p type="text">Fáksa:</p>
    <p type="text">22 24 95 38</p>
  </body>
</document>
