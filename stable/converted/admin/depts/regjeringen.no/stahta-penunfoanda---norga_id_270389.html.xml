<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Stáhta penšunfoanda - Norga - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>729</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fin/Departemeantta-birra/Vuollasa-asahusat/Stahta-penunfoanda---Norga.html?id=270389</origFileName>
    <parallel_text location="statens-pensjonsfond---norge.html_id=270389" xml:lang="nob"/>
    <parallel_text location="folketrygdfondet.html_id=270389" xml:lang="nno"/>
    <parallel_text location="national-insurance-scheme-fund.html_id=270389" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Stáhta penšunfoanda - Norga</p>
    </section>
    <p type="text">Stáhta penšunfoanda ásahuvvui juovlamánu 20.
                  beaivvi 2005 lágain nr 123. Stáhta penšunfoanda lea
                  vuolggahuvvon ovdalaš Stáhta petroleumfoanddas ja
                  Álbmotoadjofoanddas. Diet ođđa ásahus fievrreda dien
                  guovtti foandda doaimma viidáseappot.  Danin ii
                  leat Stáhta penšunfoanddas sierra stivra ii ge sierra
                  hálddahus.
                  Fondii gullá Stáhta penšunfoanda - Olgoriikkat
                  (ovdalaš Stáhta petroleumfoanda) ja Stáhta
                  penšunfoanda - Norga (ovdalaš Álbmotoadjofoanda).
                  Olgoritoassi biddjojuvvo kontui mii lea Norgga
                  Báŋkkus. Vuosteárvu hálddašuvvo dárkilit
                  njuolggadusaid mielde maid Ruhtadandepartemeanta
                  mearrida. Siseatnanoassi fievrreduvvo kapitálan
                  Álbmotoadjofondii. Vuosteárvu hálddašuvvo dárkilit
                  njuolggadusaid mielde maid departemeanta
                  mearrida.</p>
    <p type="text"><em type="italic">Veaháš eanet Álbmotoadjofoandda
                  birra</em>
                  Álbmotoadjofoandda doaimma regulerejit
                  váldonjuolggadusat maid Stuoradiggi lea mearridan
                  geassemánu 20. beaivvi 1997. 
                  Ot.prp. nr. 2 (2005-2006)  Stáhta
                  penšunfoandda lága birra dieđihuvvui ahte
                  Ruhtadandepartemeanta galggai dieid
                  váldonjuolggadusaid sadjái ráhkadit Stáhta
                  Penšunfondii – Norga hálddašeapmái njuolggadusaid,
                  mat galget boahtit sierra láhkaásahussan. Dat dagašii
                  ahte šaddá eanet seammalágan vuohki movt mearridit
                  njuolggadusaid Stáhta penšunfoandda olgorit- ja
                  siseatnanfoanddaid hálddašeapmái. Láhkaásahus
                  evttohus ovddiduvvui Stuoradiggái Rievdaduvvon
                  našunálbušeahtas 2006 gč. 
                  St.meld. nr. 2 (2005-2006)  Departemeanta
                  bargá dan ektui ahte láhkaásahus mii guoská dasa movt
                  Álbmotoadjofoanda hálddaša Stáhta penšunfoandda –
                  Norga doaibmagoahtá ođđajagimánu 1. beaivvi
                  2007.
                  Álbmotoadjofoanda hálddašii 2005 loahpas 191,3 mrd.
                  ruvnno. Reanttuid bidjamiid márkanárvu lei 140,7 mrd.
                  ruvnno. Dain ledje biddjojuvvon 112,3 mrd. ruvnno
                  stáhta- ja stáhtadáhkiduvvon árvobáhpiriidda, ja dain
                  lei 108,1 mrd. ruvdno biddjojuvvon kontoloatnan
                  stáhtii. 28,5 mrd. ruvdno lei biddjojuvvon priváhta
                  ja suohkaniid obligašuvnnaide ja sertifikáhtaide.
                  Foanddas lei 2005 loahpas 7,2 mrd. ruvnno
                  realiseretkeahtes kursavuoitu árvobáhpiriin mat
                  rentejit.
                  Jahkemolsašumis lei Álbmotoadjofoandda iežaskapitála
                  hálddašeami márkanárvu 50,6 mrd. ruvnno, ja dain lei
                  41,9 mrd. ruvdno biddjojuvvon norgga
                  oasusárvobáhpiriidda. Dat oassi mii lea biddjojuvvon
                  norgga oasusporteføljii, lea juogaduvvon 40
                  oasussearvái, ja investeremat mat leat dahkkon
                  Danmárkkus, Suomas ja Ruoŧas leat juogaduvvon 31
                  oasussearvái. Foanddas lei 22,8 mrd ruvnno
                  realiseretkeahtes kursavuoitu iežaskapitála
                  hálddašemiin.
                  Álbmotoadjofoandda boađus (mas leat mielde
                  realiseretkeahtes vuoittuid rievddadeamit) lei 15 861
                  mill. ruvnno 2005:s. Dat mearkkaša ahte ollislaš
                  kapitála bohtosa dienasvuoitu lea 9,0 pst. Sullasaš
                  vuoitu 2004:s lei 10,6 pst. Reanttuid hálddašeami
                  vuoitu lei 2005:s 2,8 pst. , ja norgga ossosiid ja
                  vuođđofoandaduođaštusaid vuoitu lei 31,9 pst.
                  Oasushálddašemiid vuoitu muđui Davviriikkain lei 25,1
                  pst. Oasushálddašemiid vuoitu Norggas lei 8,6
                  proseantačuoggá unnit 2005:s go oasusinvesteremiid
                  referánsaportefølje vuoitu, maid Álbmotoadjofoandda
                  stivra lea mearridan váldoindeaksan Oslo Børsas.
                  Reantoporteføljas lei seamma áigodagas 0,9 pst. unnit
                  vuoitu, go bálddastahttá referánsaporteføljiin.
                  Oasusinvesteremat muđui davviriikkain adde 0,6
                  proseantačuoggá lassivuoittu, go geahččá dan
                  referánsaporteføljii maid stivra lea mearridan galgá
                  leat FTSE NOREX 30. Indeaksa sisttisdoallá 30
                  stuorámus ja eanemus likvida oasusservviid
                  Davviriikkain. Norgga searvvit mat leat mielde, leat
                  váldojuvvon mielde foandda referánsaportefølje
                  árvvoštallama vuođul.
                  Viđajagi áigodagas 2001 rájes 2005 rádjái, lea
                  gaskamearálaš jahkásaš vuoitu leamaš 8,2 pst.
                  ollislaš portefølje ektui, mii lea 0,8
                  proseantačuoggá unnit go referánseportefølje vuoitu.
                  Norgga oasusporteføljes lea seamma áiggis leamaš
                  gaskamearálaš jahkásaš vuoitu 11,7 pst., mii lea 0,7
                  proseantačuoggá eanet go referánsaportefølje.
                  Reantoporteføljes lei gaskamearálaš jahkásaš vuoitu
                  6,8 pst. seamma áigodagas, mii lea jahkásaččat 0,9
                  pst. unnit vuoitu referánsaportefølje ektui. Muđui
                  lei davviriikkalaš oasusinvesteremiin
                  gaskamearálaččat 2,1 pst. vuoitu jagiin 2001 – 2005,
                  mii lea sullii seamma dássi go referánsaporteføljes.
                  Álbmotoadjofoandda norgga oasusportefølje lea maŋemus
                  viđa jagis sirdašuvvon oalle muddui
                  referánsaportefølje 3,8 proseantačuoggá ektui.
                  Álbmotoadjofoandda hálddašeami bohtosat lea
                  dárkileappot čilgejuvvon dáppe: 
                  Kredittmeldinga 2005 mii almmuhuvvui 7. beaivvi
                  cuoŋománus 2006.</p>
    <p type="text"></p>
    <section>
      <p type="title">Oktavuođadieđut:</p>
    </section>
    <section>
      <p type="title">Stáhta penšunfoanda -
                      Norga</p>
    </section>
    <p type="text">Telefovdna:</p>
    <p type="text">23 11 72 00</p>
    <p type="text">Fáksa:</p>
    <p type="text">23 11 72 10</p>
    <p type="text">
                      Neahttasiidu Stáhta penšunfoanda - Norga</p>
    <section>
      <p type="title">Čujuhus:</p>
    </section>
    <p type="text" xml:lang="nob">Folketrygsfondet
                      P.b. 1845 Vika
                      Haakon VIIs gt 2,
                      0123 Oslo</p>
  </body>
</document>
