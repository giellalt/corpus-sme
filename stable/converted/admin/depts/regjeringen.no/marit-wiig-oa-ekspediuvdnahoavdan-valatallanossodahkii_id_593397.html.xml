<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Marit Wiig ođđa ekspedišuvdnahoavdan Valaštallanossodahkii - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>280</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/kkd/preassaguovdda/Preassadieahus/2010/Marit-Wiig-oa-ekspediuvdnahoavdan-Valatallanossodahkii.html?id=593397</origFileName>
    <parallel_text location="marit-wiig-ny-ekspedisjonssjef-i-idrettsavdelingen.html_id=593397" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 12.02.2010</p>
    <p type="text" xml:lang="kal">Nr.:  8-2010</p>
    <section>
      <p type="title">Marit Wiig ođđa ekspedišuvdnahoavdan
                    Valaštallanossodahkii</p>
    </section>
    <p type="text">Marit Wiig nammaduvvui otná stáhtaráđis
                    ekspedišuvnahoavdan Kulturdepartemeantta
                    Valaštallanossodahkii. Dassážii son barggai
                    sierraráđđeaddin Stáhtalaš ekonomiijastivrejumi
                    guovddážis.</p>
    <p type="text">Wiig lea bargan máŋgga servodatsuorggis. Son lea
                    bargan ekspedišuvdnahoavdan Geavaheaddjiid- ja
                    hálddahusdepartemeanttas, tuollodirektevran, NHOa
                    direktevran ja Máilmmebáŋkku ráđđeaddin guokte
                    jagi. Sus leat maiddái leamaš máŋga
                    luohttámušdoaimma Norgga valaštallamis, earret eará
                    son lea leamaš Norgga Valaštallanlihtu
                    várrepresideanta.</p>
    <p type="text">- Marit Wiigs lea guhkesáigásaš bargoduogáš
                    sihke valaštallamis ja departemeantavirggiin. Son
                    lea hui gelbbolaš ekspedišuvdnahoavda guhte váldá
                    badjelasas Valaštallanossodaga jođiheami, cealká
                    kulturministtar Anniken Huitfeldt.</p>
    <p type="text">Wiig lea riegádan jagi 1949 ja lea cand.jur.
                    oahpu čađahan Oslo universitehtas.</p>
    <p type="text">- Mus lea hui buorre bargomokta, erenoamážit
                    dannego dál sáhtán ovttastit sihke beroštumi ja
                    vásáhusaid valaštallamis, mii lea dakkár suorgi mii
                    mu álot lea beroštahttán áŋgiruššat. Valaštallan
                    lea maiddái áiggi dáfus dakkár gelddolaš dilis ahte
                    das leat ollu hástalusat. Mus lea ovddasguvlui
                    miella váikkuhit valaštallama buoremus ovdáneapmái
                    dan doaimma vuođul mii mus departemeanttas lea,
                    cealká Wiig.</p>
  </body>
</document>
