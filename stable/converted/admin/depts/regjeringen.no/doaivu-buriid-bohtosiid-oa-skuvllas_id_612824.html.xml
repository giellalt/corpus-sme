<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Doaivu buriid bohtosiid ođđa skuvllas - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <wordcount>411</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/aktuelt/nyheter/2010/doaivu-buriid-bohtosiid-oa-skuvllas.html?id=612824</origFileName>
    <parallel_text location="f21.html_id=612824" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Ođas , 23.08.2010 </p>
    <section>
      <p type="title">Doaivu buriid bohtosiid ođđa skuvllas</p>
    </section>
    <p type="text">
      <em type="italic">Silje Tyrihjell (15) oaččui
                    stáhtaministaris Jens Stoltenbergas vástádusa
                    vuosttas skuvlabeaivvi.</em>
    </p>
    <p type="text">Stáhtaministtar Jens Stoltenberg ja
                    máhttoministtar Kristin Halvorsen álggaheigga
                    skuvlajagi ovttas 300 ohppiiguin ođđa Fyrstikkallé
                    skuvllas (F21) Helsefyr nammasaš báikkis Oslos.</p>
    <p type="text">Silje Tyrihjell eret Nordstrandas beasai jearrat
                    ovtta gažaldaga stáhtaministaris buot ohppiid
                    čalmmiid ovddas.  Son háliidii diehtit makkár
                    vuordámušat stáhtaministaris leat ođđa skuvlii, mii
                    oba riikkas lea vuosttas skuvla huksejuvvon nu
                    gohčoduvvon 8 – 13 skuvlan (ovttastuvvon
                    nuoraidskuvla ja joatkkaskuvla).  Son maid
                    háliidii diehtit makkár bohtosiid stáhtaministtar
                    vuordá dán ođđa skuvlla addit.</p>
    <p type="text">- Mun jáhkán ahte dii oažžubehtet hui
                    buriid bohtosiid.  Dat ahte lea oktavuohta
                    gaskal nuoraidskuvlla ja joatkkaskuvlla lea buorre
                    danne go dalle lea vejolaš geavahit
                    oahpaheaddjinávccaid buorebut.  Ja erenoamážit
                    besset olu oahppit nuoraidskuvllas  vásihit
                    maid joatkkaskuvla mearkkaša ja sii ožžot maid
                    buoret áddejumi iešguđet válljenvejolašvuođaid
                    birra. Okta dain deháleamos sivain manin muhtumat
                    eai čađat joatkkaskuvlla lea ahte sii válljejit
                    boastut, vástidii Stoltenberg.</p>
    <p type="text">Sihke Stoltenberg ja Halvorsen deattuheigga man
                    dehálaš lea ahte eanet oahppit čađahit
                    joatkkaoahpahusa.</p>
    <p type="text">- Eai goassige ovdal leat nu ollu nuorat
                    álgán joatkkaskuvlii, muhto almmatge lea nu ahte
                    okta golmma oahpis eai čađat oahpahusa. Dat lea
                    duođalaš ášši.  Mii fertet dáinna áššiin
                    bargat juoga. Danne almmuhat mii otne arvat
                    doaimmaid uhcidit heaitimiid joatkkaskuvllas,
                    vástidii Stoltenberg.</p>
    <p type="text">Silje Tyrihjell lea ilus go stáhtaministtar ja
                    máhttoministtar oassálasttiiga vuosttas
                    skuvlabeaivvi doaluin.</p>
    <p type="text">- Buohkaid mielas lei hui buorre go soai
                    leigga dáppe.  Lei somá ja gelddolaš go bessen
                    jearahit stáhtaministara, dadjá 15-jahkásaš.</p>
    <p type="text">
      <em type="italic">Govva: Silje Tyrihjell jearahallamin
                    stáhtaministara Jens Stoltenberga vuosttas
                    skuvlabeaivvi.</em>
    </p>
    <list>
      <p type="listitem">
                      Loga eanet doaimmaid birra hehtten dihti
                      skuvlaheaitima joatkkaskuvllas
                      Máhttodepartemeantta ruovttusiidduin
                       </p>
      <p type="listitem">
                      Preassadieđáhus: Ođđa JOAČ hehttet
                      skuvlaheaitima</p>
      <p type="listitem">Doalut čájehuvvojit
                      neahtta-TV:s</p>
      <p type="listitem">Geahča govaid Flickr
                      neahttabáikkis</p>
    </list>
  </body>
</document>
