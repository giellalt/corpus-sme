<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>- Giitu áŋgiruššama ovddas Tsjadas - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>773</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fd/Aigeguovdil/taler_artikler/ministeren/taler-og-artikler-av-forsvarsminister-gr/2010/--Giitu-agiruama-ovddas-Tsjadas.html?id=605738</origFileName>
    <parallel_text location="--Takk-for-innsatsen-i-Tsjad.html_id=605738" xml:lang="nob"/>
    <parallel_text location="speech-at-northern-people-day.html_id=611720" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Sárdni/artihkal , 27.05.2010</p>
    <p type="text" xml:lang="swe">Suodjalusministtar Grete Faremo</p>
    <section>
      <p type="title">- Giitu áŋgiruššama ovddas Tsjadas</p>
    </section>
    <p type="text" xml:lang="nob">
      <em type="italic">Tale under medaljeseremoni for veteraner
                    fra MINURCAT 27. mai 2010</em>
    </p>
    <p type="text" xml:lang="swe">
      <em type="italic">Av forsvarsminister Grete Faremo</em>
    </p>
    <p type="text">
      <em type="italic">Govvideaddji: Tarel Jansen, FMS</em>
    </p>
    <p type="text">Ráhkis veteránat</p>
    <p type="text">Lea rámis suodjalusministtar guhte din dearvvaha
                    odne. Mun ferten rápmot din, ja dan barggu maid
                    lehpet bargan.</p>
    <p type="text">Mun fitnen Tsjadas diibmá jura ovdalaš juovllaid
                    ja máhccen ruoktot hervvošin dan maid ledje vásihan
                    ja oaidnán. Min soalddáhat barge hui buori barggu
                    sihke váttis ja amas birrasiin.</p>
    <p type="text">Gohčodeames Tsjada dili dušše váttisin dáidá
                    mearkkašit vearrás duohtavuohta ii ollásit
                    govviduvvo. Mun lean gullan daddjomin maŋŋil din
                    stuora plánen ja hálddašandoaimma, ahte norgga
                    soalddáhat leat čájehan ahte sii sáhttet doaibmat
                    vaikko gos máilmmis ja buot dilálašvuođain. Dahje
                    dadjo eará ládje – if you can make it there, you’ll
                    make it anywhere.</p>
    <p type="text">Mun in eahpit ahte dát árvvoštallan lea doallá
                    deaivása.</p>
    <p type="text">Dan maid earenoamážiid mearkkašin dalle go
                    ledjen Tsjadas lei din ilu ja bargomovtta. 
                    Mun oidnen soalddáhiid bargomovtta, geain lei alla
                    fágalaš dássi, ja alla morála.</p>
    <p type="text">Go lea sáhka fágalaš dásis, de bohtosat
                    iešalddis dan duođaštit. 2009 geassemánu 15.
                    beaivvi rájes, go operašuvdna álggahuvvui, de leat
                    čađahuvvon 319 čuohpadeamit ja 5900 ráđđejearramat
                    norgalaš fealtabuohcciviesus, ja
                    čáhcebovrenvuogádaga olis leat ráhkaduvvon 16
                    čáhcegáivo viđa guovlluin.</p>
    <p type="text">Dat buot deháleamos doaibma maid lehpet fállan
                    lea gaskaboddosaš gearggusvuohta. Ahte lea bures
                    doaibmi fealtabuohcciviessu lea áibbas
                    dehálaš  suodjalusa doaimmas.  Norgga
                    fealtabuohcciviessu Tsjadas lea veahkkin vehkiide.
                    Buohcciviessu lei áibbas guovddážis vai
                    ON-operašuvdna galggai lihkostuvvat, danin go juste
                    dat ahte lea buohcciviessu mas lea alla kvalitehta
                    lea áibbas mearrideaddjin go eará riikkat mearridit
                    sáddet soalddáhiiddis.
                    Mii geat leat leamašan doppe diehtit ahte čáhci lea
                    seamma árvvolaš go golli, ja velá mealgat
                    deháleappot. Sihkkarastimis čáhceboađu lei maid
                    eaktun dasa ahte ON-veahka galgga sáhttit doaibmat.
                    Mun dieđán maiddái ahte čáhcegálduid álgoiskamat ja
                    kártemat maid dii lehpet čađahan áiggi mielde
                    šaddet ávkin báikkiolbmuide. Ja dat ahte bargat
                    juoga mii šaddá báikkiolbmuide ávkin, dieđán
                    movttiidahttá buohkaid geat servet NATO- ja
                    ON-operašuvnnaide.</p>
    <p type="text">Norga oassalastá ON ráfidoaimmaid danin go min
                    áigumuš lea nannet ON cuokka bisuheames
                    riikkaidgaskasaš ráfi ja dorvvolašvuođa.  Mun
                    lean ovdal dadjan ahte doaibma Tsjadas čielgasit
                    dovddaha Ráđđehusa áigumuša vuoruhit Norgga
                    oassálastima ON-jođihuvvon ráfidoaimmain, ja
                    earenoamážit deattuhit kapasitehtaid mat dagahit
                    dákkár doaimmaid beaktileappot.</p>
    <p type="text">Mun jáhkán ahte mii buohkat ovttamielalašvuođain
                    cealkit ahte dan maid lehpet Tsjadas bargat juste
                    lea dagahan ON-operašuvnna beaktileabbon.  Ja
                    iluin vásihat ahte operašuvdna maiddái lea
                    lihkostuvvan – riidodássi dán guovllus lea sakka
                    njiedjan, ja Tsjada ođđa politiijaveahka 
                    D.I.S. man ON lea oahpahan sajis ja doaibmagoahtán.
                    Dát duođašta ahte lei duođai veara rahčat! Muhto
                    mii berret realisttalaččat – go eat mii leat ollen
                    lohppii ja ovddasguvlui leat ain hástalusat sihke
                    Tsjadas, Guovddáš- Afrihká republihkkas, ja
                    Sudanas. Ovddasguvlui áigu Norga ain joatkit
                    áŋgiruššamis dán guovllus, vaikko min njuolggo
                    suodjalusoassálastin MINURCAT:i dákko bakte lea
                    loahpahuvvon.</p>
    <p type="text">Oassálastimis doaimmaid nugomat MINURCAT lea
                    maiddái iešalddis dehálaš suodjalussii. Suodjalus
                    dárbbaša eanet sajádagaid gos sáhttet oahppat. Min
                    stuora ja guhkilmas doaimmas Afghanistanas oahppat
                    muhtun gálggaid, ja deaivvadit ollu hástalusaiguin.
                    Doppe deaivvadit eará riikkaid veagain mat
                    sulastahttet min riikka. ON-operašuvnnas guovdu
                    Afrihká oahppat fas eará gálggaid, danin go
                    hástalusat leat earáláganat. Dorvodilli lea
                    iežáláganin, ja báiki gos ovttasdoaibmat siviila
                    oassálastiiguin  lea stuorit go dalle go mii
                    leat njuolga riidodoaimmas mielde, nugomat
                    Afghanistanas. Tsjadas maiddái oahppat movt leat
                    ovttasbargat daid riikkaid veagain olggobealde
                    árbevirolaš oarjemáilmmi kultursuorggi. Dađistaga
                    eanet máilmmiviidosaš duohtavuođas leat dákkár
                    vásáhusat dehálačča. Eat mii goit dieđe dili
                    boahttevaš operašuvnnas masa Norga searvá. Muhto
                    ahte Norga doalaha govda, máilmmiviidosaš beroštumi
                    ja nana beroštumi ON ektui dan gal doaivvun ahte
                    ovddasguvlui vuordit. Ja dalle šaddet Tsjad
                    vásáhusat dehálačča ja ávkkálačča ovddasguvlui.</p>
    <p type="text">Dat maid juohke áidna dis lea bargan MINURCATas
                    árvvusadnojuvvo. Mun lea ilus go beasan leat mielde
                    dán seremoniijas, mii lea oassin dan rámis go mun
                    maŋimusat ikte, musihkkariemuid oktavuođas
                    Bergenis, dadjen ahte riikka berre addit min
                    veteránaide.</p>
    <p type="text">Mun loahpahan nu movt álgen: Mun ferten rámpot
                    din barggu maid lehpet bargan Tsjadas. Dii lehpet
                    buori ovdamearkkat midjiide buohkaide.</p>
    <p type="text">Lihkki ja giitu rahčamušaid ovddas!</p>
  </body>
</document>
