<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Riikaantikvára - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>431</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/md/Departemeanta-birra/Vuolit-etahtat/Riikaantikvara.html?id=85702</origFileName>
    <parallel_text location="riksantikvaren.html_id=85702" xml:lang="nob"/>
    <parallel_text location="the-directorate-for-cultural-heritage.html_id=85702" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title" xml:lang="kal"> Riikaantikvára</p>
    </section>
    <p type="text">
      <em type="bold">Riikaantikvára (RA) lea
                  kulturmuitohálddašeami direktoráhta ja
                  Birasgáhttendepartemeantta ráđđeaddi ja doaibmi
                  fágaásahus kulturmuittuid ja kulturbirrasiid
                  hálddašeamis. RA:s lea ovddasvástádus addit fágalaš
                  veahki departemeantta kulturmuitobargui, mii lea
                  intergrerejun bargu birasgáhttenpolitihkas.</em>
    </p>
    <p type="text">RA:s lea maid ráđđeaddi doaibma eará
                  almmolaš hálddahusaide, álbmogii ja ealáhusaide.
                  Dakkár áššiin gos RA:s lea váldi sierralága mielde,
                  galget sihke kulturmuitofágalaš  ja eará
                  servodatlaš beroštumit biddjojuvvot vuođđun
                  mearrádusaide.  </p>
    <p type="text">RA:s lea ovddasvástádus das ahte
                  stádalaš kulturmuitopolitihkka čađahuvvo, go das lea
                  dán oktavuođas bajemus ovddavástádus fylkkagielddaid,
                  hálddašanvuorkkáid, Áššeolbmá ja Sámi kulturmuitoráđi
                  bargui go juo leat guovllu kulturmuitoeiseválddit. RA
                  galgá čađahit heivehan- ja movttidahttindoaimmaid ja
                  daid bokte leat veahkkin dasa ahte gielddat váldet
                  dárbbašlaš ovddasvástádusa kulturmuittuide ja
                  kulturbirrasiidda, mat lea deaŧálaš oasit ja
                  riggodagat iežaset birrasiin.</p>
    <p type="text">RA galgá sihkkarastit kulturmuittuid
                  ja kulturbirrasiid deaŧálaš diehtovásáhus-, ja
                  geavahanárvvuid, ja de vel galgá addit eavttuid nana
                  luonddu- ja kulturmuitoriggodagaide dakkár servodagas
                  mii dađistaga rievdá. Mihttomearrin ferte leat ahte
                  rievdadusat galget dáhpáhuvvat dainna lágiin ahte
                  unnimusat láhppojit kulturmuitoárvvut.</p>
    <p type="text">
      <em type="bold">Váldostrategiijjat das go galgá
                  olahit mihttomeriid leat:</em>
    </p>
    <list>
      <p type="listitem">sihkkarastit ahte kulturmuittut ja
                    kulturbirrasat geavahuvvojit ja hálddašuvvojit
                    dainna lágiin ahte árvvut seailluhuvvojit ja
                    aktiviserejuvvojit nana ovdánahttima dihte</p>
      <p type="listitem">fuolahit ahte kulturmuittut ja kulturbirrasat,
                    main váldet vára, lea stuora geográfalaš,
                    sosiálala, čearddalaš ja áiggi ektui
                    girjáivuohta</p>
      <p type="listitem">sihkkarastit ahte kulturmuittut ja
                    kulturbirrasat addet eavttuid das movt adnojit
                    areálat ja movt hábmejuvvojit báikkit ja
                    áigeguovdilis rusttet-, ođastan- ja
                    stuoridandoaimmat</p>
      <p type="listitem">oasálastit gaskariikkalaš ovttasbargui vai lea
                    veahkkin sihkkarastime kultuvrralaš vuoigatvuođaid,
                    lonohallat dieđuid ja ásahit
                    kulturmuitosuodjaleami, mii galgá leat deaŧálaš
                    oassin sektorrasttideaddji birasgáhttemis.</p>
    </list>
    <p type="text"></p>
    <section>
      <p type="title">Oktavuođadieđut:</p>
    </section>
    <section>
      <p type="title" xml:lang="kal">Riikaantikvára</p>
    </section>
    <p type="text">Telefovdna:</p>
    <p type="text">22 94 04 00</p>
    <p type="text">Fáksa:</p>
    <p type="text">22 94 04 04</p>
    <p type="text">
                      Neahttasiidu Riikaantikvára</p>
    <section>
      <p type="title">Čujuhus:</p>
    </section>
    <p type="text" xml:lang="nob">Dronningensgate 13
                      Postboks 8196 Dep
                      0034 Oslo</p>
  </body>
</document>
