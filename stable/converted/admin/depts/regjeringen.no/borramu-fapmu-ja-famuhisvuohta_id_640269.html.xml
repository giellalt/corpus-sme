<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Borramuš, fápmu ja fámuhisvuohta - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>617</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/fad/pressesenter/pressemeldinger/2011/borramu-fapmu-ja-famuhisvuohta.html?id=640269</origFileName>
    <parallel_text location="mat-makt-og-avmakt.html_id=640269" xml:lang="nob"/>
    <parallel_text location="food-power-and-impotence.html_id=640269" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text"> Preassadieđáhus , 13.04.2011</p>
    <section>
      <p type="title" xml:lang="smj">Borramuš, fápmu ja fámuhisvuohta</p>
    </section>
    <p type="text">
      <em type="italic">Borramušgávpeovttastusaid lávdegoddi
                    čájeha fápmoguorahallamisttis ”Mat, Makt og avmakt
                    – om styrkeforholdene i verdikjeden for mat” ahte
                    stuorra borramušgávpeovttastusaid fápmu lea áiggi
                    mielde lassánan árvoviđjjiid eará lađđasiid
                    ektui.</em>
    </p>
    <p type="text">- Borramušgávpeovttastusaid lávdegoddi
                    (Matkjedeutvalget) lea vuđolaččat guorahallan
                    árvoviđjji fápmogaskavuođaid ja čájehan, ahte
                    fápmogaskavuođat leat nannosit rievdan, nu ahte
                    gávppi dilli lea sakka buorránan. Lávdegotti
                    bohtosat dollet deaivása eará riikkain dahkkojuvvon
                    vástideaddji iskosiiguin. Rievdadusat, maid
                    lávdegoddi čájeha, leat dan muttus viidásat, ahte
                    daid ferte čuovvulit viidáseappot politihkalaččat,
                    eanadoallo- ja biebmodepartemeanta Lars Peder Brekk
                    (Gb) dadjala.</p>
    <p type="text"><em type="italic">Gulaskuddamis</em> - Dát
                    raporta lea mávssolaš oassi viidásut ságastallamis
                    dan birra, mo borramuša buvttadeamis ja vuovdimis
                    sáhttet váldit vuhtii geavaheddjiid beroštumiid.
                    Raporta boktá viidásut digaštallama
                    borramušgálvosuorggi fápmogaskavuođaid birra, dan
                    mii dárbbašit, dadjá ođasmahttin-, hálddahus- ja
                    girkoministtar Rigmor Aasrud (Bb).</p>
    <p type="text">- Borramušgávpeovttastusaid lávdegoddi lea
                    árvalan viiddis doaimmaid, maiguin sáhttá váikkuhit
                    gálvolágideddjiid ja borramušgávpeovttastusaid
                    gaskavuođa. Dat sáhttá váikkuhit
                    borramušgávpeovttastusaid gaskasaš gilvodillái. Ii
                    leat dattetge čielggas, makkár váikkuhusat
                    árvalusain lea gilvalandillái. Raporta galgá dál
                    gulaskuddamii. Gulaskuddamis lea mearkkašupmi
                    bargui, man olis nannet gilvaleami borramuša olles
                    árvoviđjjis, Aasrud dadjala.</p>
    <p type="text">- Borramušgávpeovttastusaid lávdegoddi čujuha
                    mávssolaš hástalusaide, mat gusket
                    fápmogaskavuođaide, rabasvuhtii ja dieđuide
                    márkanmekanismmaid ja buktagiid birra. – Mun sávan,
                    ahte Norgga golaheaddjit galget oažžut stuorát
                    válljenmuni ja máŋggabealatvuođa gávppiide
                    boahtteáiggis. Dán guorahallamis leat ollu
                    gelddolaš evttohusat, mat čujuhit dan guvlui,
                    mánáid-, dásseárvo- ja searvadahttinministtar Audun
                    Lysbakken (SG) dadjá.  </p>
    <p type="text">- Mii ásaheimmet lávdegotti, vai gávnnašeimmet
                    čovdosiid, maiguin sáhttit buoridit geavaheddjiid
                    luohttámuša suorgái, ja mis lea dáhttu čuovvulit
                    ášši politihkalaš doaimmaiguin, vai juksat
                    ulbmiliid, Lysbakken dadjala.</p>
    <p type="text"><em type="italic">Sihkkarastit geavaheddjiid
                    beali</em> Lávdegoddi árvala ásahit lága,
                    mainna sihkkarastet čorgatvuođa ráđđádallamiidda ja
                    buori gávpevieru. Lágain galgá sihkkarastit
                    geavaheddjiide govttolaš hattiid, buori
                    válljenmuni, nana kvaliteahta ja dan ahte gálvvut
                    leat álkit olámuttus. Lága čuovvuleapmin lávdegoddi
                    árvala ásahit áittardeaddji. Lávdegoddi oaivvilda
                    dan lassin, ahte berre ásahit beaivválašgálvvuid
                    uvssoha ja merket borramušgálvvuid buorebut.
                    Lávdegoddi bivdá maid eiseválddiid árvvoštallat
                    sierra Francise-lága, nu mo Ruoŧas lea.</p>
    <p type="text">Borramušgávpeovttastumiid lávdegoddi lea
                    guorahallan olles árvoviđjji, maiddái
                    gálvolágideddjiid ja borramušindustriija.
                    Gálvolágideddjiid gaskkas sáhttet gievrramusat
                    bidjat eavttuid nannoseamos mearkagálvvuide, muhto
                    eará gálvolágideddjiin, vuođđobuvttadeddjiin ja
                    gávpejasain lea unnán váikkuhanváldi ja diehtu
                    iežaset eavttuid birra. Lávdegoddi oaivvilda, ahte
                    jos dilli ovdána dan guvlui, ahte gávpejaslađas
                    oažžu ain buoret dili, de dat mielddisbuktá
                    eahpebalánssa borramuša árvoviđjái. Dat
                    vahágahtášii dearvvaš gilvaleami, mii lea
                    golaheddjiid ovdun.</p>
    <p type="text"><em type="italic">Fámu sirdáseapmi</em>
                    Lávdegoddi lea fuomášan diliid, maid dat oaivvilda
                    eahpegovttolaš gávpeláhttemin. Dakkár diliin
                    sáhttet leat čuovvumušat geavaheddjiid
                    gálvovalljodahkii ja hattiide, ja dat váikkuhit
                    maid borramuša olles árvoviđjái. Dálá lágat eai
                    govčča dáid diliid. EU lea dál vástideaddji vugiin
                    kártemin eahpegovttolaš gávppašanvugiid ja
                    digaštallá sierralágan doaimmaid. Riikkat dego
                    Frankriika ja Englánda leat jo ráhkadan lágaid dan
                    várás. Lávdegotti jođiheaddji, Einar Steensnæs
                    searvá EOS alladási forumii, mii bargá dáinna
                    fáttáin.</p>
    <p type="text">- Lávdegotti guorahallan čájeha, ahte gávpi ii
                    leat šat dušše gávpi, muhto dat stivre maiddái
                    distribušuvnna, oastimiid ja eanet ja eanet maiddái
                    industriija ja vuođđobuvttadeami. Gávpejasat orrot
                    dalle gilvaleamen eará gálvolágideddjiiguin. Dát
                    fápmosirdáseapmi, mii dáhpáhuvvá maiddái
                    riikkaidgaskasaččat, nanne ahte lei boahtteáiggi
                    ovdáneami dáfus dehálaš ásahit
                    borramušgávpeovttastusaid lávdegotti, Lars Peder
                    Brekk cealká.</p>
  </body>
</document>
