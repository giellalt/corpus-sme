<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Stuorradiggeválga - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>444</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/krd/kampanjer/valga-portal/ddd.html?id=538253</origFileName>
    <parallel_text location="stortingsvalg.html_id=538253" xml:lang="nob"/>
    <parallel_text location="stortingsval.html_id=538253" xml:lang="nno"/>
    <parallel_text location="the-parliamentary-storting-election.html_id=538253" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">
                  Stuorradiggeválga</p>
    </section>
    <p type="text">Stuorradiggeválgga ja sámediggeválgga válgabeaivi
                  lea čakčamánu 14. beaivi 2009. 205 gielddas dahje
                  suohkanis lea válga sotnabeaivvi čakčamánu 13 beaivvi
                  ge. 
                  Geahča daid gielddaid dahje suohkaniid visogovalaš
                  logahallama main válga dollojuvvo ovtta beaivvi ja
                  main válga bistá guokte beaivvi .</p>
    <section>
      <p type="title" xml:lang="smj">
                      Jienastanvuoigatvuohta ja jienastuslohku</p>
    </section>
    <p type="text">Dus ferte leat jienastanvuoigatvuohta ja don
                      fertet leat girjejuvvon jienastuslohkui jus
                      galggat beassat jienastit.</p>
    <section>
      <p type="title">
                      Legitimašuvdna</p>
    </section>
    <p type="text">Válgaláhka gáibida ahte juohke jienasteaddji
                      guhte lea vieris jienastagaid vuostáiváldái,
                      galgá duođaštit gii son lea. Danne berret
                      legitimašuvnna váldit mielde go áiggut jienastit,
                      ii leat doarvái muitalit iežat nama ja
                      riegádanbeaivvi.</p>
    <section>
      <p type="title" xml:lang="kal">
                      Válgakoarta</p>
    </section>
    <p type="text">Buot jienasteaddjiide sáddejuvvo válgakoarta
                      poasttas. Válgakoarttas čuožžu goas jienastanáigi
                      lea ja man válgalanjas don galggat jienastit
                      válgabeaivvi. Don it dárbbaš válgakoartta, muhto
                      don sáhtát johtileappot jienastit ja seastit
                      áiggi go dus lea válgakoarta mielde.</p>
    <section>
      <p type="title">
                      Gos beasat jienastit?</p>
    </section>
    <p type="text">Válgabeaivvi don sáhtát jienastit dan gielddas
                      dahje suohkanis man jienastuslohkui don ledjet
                      čálihuvvon, dat mearkkaša dan gieldda
                      álbmotregistarii don ledjet girjejuvvon ássin
                      geassemánu 30. beaivvi 2009. Jus áiggut
                      ovddalgihtii jienastit, don sáhtát dan dahkat man
                      ihkinas gielddas dahje suohkanis don ieš háliidat
                      áigodagas 10.8.09-11.9.09.</p>
    <section>
      <p type="title">
                      Ná don jienastat válgabeaivvi</p>
    </section>
    <p type="text">Válgabeaivi lea vuosárga čakčamánu 14. beaivi.
                      Juohke suohkanstivra sáhttá mearridit ahte
                      gielddas dahje suohkanis galgá dollojuvvot válga
                      sotnabeaivvi čakčamánu 13. beaivvi ge.
                      Válgabeaivvi čakčamánu 14. beaivvi (ja čakčamánu
                      13. beaivvi dain gielddain dahje suohkaniin main
                      válga bistá guokte beaivvi) don fertet jienastit
                      dan gielddas man gieldda ássin don ledjet
                      čálihuvvon álbmotregistarii/jienastuslohkui
                      geassemánu 30. beaivvi. Muitte legitimašuvnna
                      váldit mielde!</p>
    <section>
      <p type="title">
                      Ná don jienastat ovddalgihtii</p>
    </section>
    <p type="text">Dábálaš áigodat ovddalgihtii jienastit álgá
                      borgemánu 10. beaivvi ja bistá čakčamánu 11.
                      beaivvi lohppii. Don sáhtát ovddalgihtii
                      jienastit man fal gielddas dahje suohkanis miehtá
                      riikka. Muitte legitimašuvnna váldit mielde!</p>
    <section>
      <p type="title">
                      Ná don sáhtát rievdadit jienastanlihpu</p>
    </section>
    <p type="text">Jienastanlihppu mearrida man bellodahkii don
                      attán iežat jienastaga. Jus don háliidat
                      váikkuhit dasa geat eavttohasaid du bellodagas
                      válljejuvvojit, don fertet dahkat rievdadusaid
                      jienastanlihpus.</p>
    <section>
      <p type="title">
                      Válgaloahpparehkenastin: geat
                      válljejuvvojit</p>
    </section>
    <p type="text">Gávnnahan dihtii geat válljejuvvojit
                      Stuorradiggeáirrasin, čađahuvvo
                      válgaloahpparehkenastin guovtti vuorus. Vuos
                      ferte iskojuvvot galle mandáhta bellodat dahje
                      joavku oažžu (mandáhtajuogadeapmi). Dasto
                      gávnnahit daid eavttohasaid geat galget
                      válljejuvvot guđege listtas
                      (eavttohasválljen).</p>
  </body>
</document>
