<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Nationála dálkkádatlotnolasbarggu soahpamuš - regjeringen.no</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>601</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/se/dep/smk/preassaguovdda/pressemeldinger/2008/-Nationala-dalkkadatlotnolasbarggu-soahp.html?id=496872</origFileName>
    <parallel_text location="enighet-om-nasjonal-klimadugnad.html_id=496872" xml:lang="nob"/>
    <parallel_text location="broad-agreement-to-boost-national-climat.html_id=496872" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text">Preassadieđáhus , 25.01.2008 </p>
    <p type="text" xml:lang="kal">Nr.: 005-08 </p>
    <section>
      <p type="title">Nationála dálkkádatlotnolasbarggu
                    soahpamuš</p>
    </section>
    <p type="text">
      <em type="italic">- Dálkkádatsoahpamuš addá Norgii
                    guhkesáigásaš dálkkádatpolitihka mii sáhttá bissut
                    beroškeahttá molsašuddi ráđđehusain. Ráđđehusa
                    dálkkádatdieđáhus lea nana vuođđu man ala mii leat
                    huksen viidáseappot go leat soabadan dainna
                    golmmain opposišuvdnabellodagain, dadjá
                    stáhtaministtar Jens Stoltenberg. Stáhtaministtar
                    rámida opposišuvdnabellodagaid go sis lei dakkár
                    konstruktiiva oaidnu šiehtadallamiin.</em>
    </p>
    <p type="text">Dálkkádatsoahpamuš mearkkaša ahte Norga lea
                    mielas áradit ulbmila ahte šaddat karbonaneutrála
                    servodat 2030 rájes 2050 rádjai. Nappo čájeha ge
                    Norga dáhtu leat ovddasmanni riikan ja bidjat
                    gudneáŋgiris mihtuid dálkkádatpolitihkas.
                    Áššeoasálaččat oaivvildit ahte dál lea realisttalaš
                    vuordit 15-17 miljon tonnasaš CO2-ekvivaleantta
                    geahpedeami Norgga dálkkádatgássaluoitimiin ovdal
                    2020 go váldá mielde vuovddi. Dát mearkkaša dalle
                    ahte sullii 2/3 Norgga olles luoitingeahpedusain
                    váldojuvvo nationálalaččat.</p>
    <p type="text" xml:lang="smj">Mearkkašahtti supmit várrejuvvojit áŋgiruššat
                    ođasmuvvi energiijain, kollektiivafievrridemiin ja
                    doaibmabijuiguin geahpedit luoitimiid
                    fievrrideamis, ja autodisel- ja bensiidnadivadat
                    gorgŋot. Sihke spižá ja rušpi geavahuvvojit
                    movttiidahttit eanet birasáddjás láhttemii ja
                    geahpeduvvon dálkkádatgássaluoitimii.</p>
    <p type="text">- Áigumuš ráđđehusbellodagaid bovdehusain
                    opposišuvdnii lei háliidus oččodit viiddes ja
                    guhkilmas eanetlogu vuolggaheaddji Norgga
                    dálkkádatpolitihkkii. Lea hui illudahtti go mii
                    leat soahpan dakkár politihka mii galgá geahpedit
                    dálkkádatluoitimiid sihke Norggas ja eará riikkain,
                    dadjá finánsaministtar Kristin Halvorsen.</p>
    <p type="text">- Ráđđehus bijai ovdan viiddes fálaldaga oktan
                    máŋga konkrehta ja gudneáŋgiris
                    dálkkádatdoaibmabidjoevttohusaiguin, dadjá oljo- ja
                    energiijaministtar Åslaug Haga. Dálkkádatsoahpamuš
                    mearkkaša ahte ráđđehus várre 70 miljon ruvnno
                    lassin dán jagi juo dutkat ođasmuvvi energiija ja
                    CO2-gieđahallama. 2009:s lassána dát áŋgiruššan 300
                    miljon ruvnnuin. Ovdal 2010 galget almmolaš
                    juolludeamit ođasmuvvi energiija ja
                    CO2-gieđahallama dutkamii leat uhcimusat 600 miljon
                    ruvnno.</p>
    <p type="text">150 miljon ruvnno várrejuvvo
                    demonstrašuvdnaprográmmii ovddidit
                    áhpebieggamilluid ja eará láttakeahtes
                    energiijateknologiijaid.</p>
    <p type="text">Ráđđehus lea maid buoridan daid smávva
                    fápmorusttegiid vearroeavttuid, mat leat ohcan
                    konsešuvnnaid ovdal golggotmánu 5. b.</p>
    <p type="text">Bálkkašanortnegat daid stuorragávpogiid várás,
                    mat áŋgiruššet kollektiivafievrridemiin,
                    duppalastojuvvojit, dainna eavttuin ahte
                    dahkkojuvvojit čadni doaibmabidjošiehtadusat
                    geahpedan dihtii biilajohtolaga. Juolludeamit
                    ruovdemáđiiháhkamiidda lasihuvvo 250 miljon
                    ruvnnuin boahtte jagi. Autodieseldivat goargŋu 10
                    evrriin lihtteris, ja bensiidnadivat fas goargŋu 5
                    evrriin. Áigumuššan lea nannet rahčamuša
                    fievrridansuorggi dálkkádatluoitima vuostá, ja nu
                    ferte ge geahččat evttohusa kollektiivafievrrideami
                    áŋgiruššama ektui.</p>
    <p type="text">2009 stáhtabušeahtas várrejuvvo 50 miljon ruvnno
                    Transnova:ii, mii lea geahččaladdanprošeakta
                    geahpedan dihtii fievrridansuorggi
                    dálkkádatluoitimiid.</p>
    <p type="text">Ráđđehus áigu bidjat ovdan sierra doaibmaplána
                    nuppástuhttit fossiila energiijagálduid geavaheami
                    dasa ahte geavahit ođasmuvvi energiijagálduid
                    liggema várás. Máškidis energiijavuogádagat
                    gáibiduvvojit almmolaš visttiin. Dan lassin
                    ráhkkanahttojuvvo gieldit oljoboaldima 2009 rájes
                    almmolaš visttiin ja ealáhusvisttiin mat leat
                    stuorát go 500 njealjehasmeahtera dainna lágiin
                    ahte boares oljogievnnit lonohuvvojit dahje
                    dahkkojuvvojit dakkár ođđasis huksemat mat gusket
                    liggenrusttegiidda.</p>
    <p type="text">Dan lassin bohtet dat doaibmabijut maid ráđđehus
                    lea álggahan oktanasat šiehtadallamiiguin, ja mat
                    čuvvot dan golmma opposišuvdnabellodaga
                    evttohusaid: Gitta golbma miljárdda ruvnno galget
                    geavahuvvot jahkásaččat geahpedit CO2-luoitimiid
                    bázahallan riikkaid vuovdečuohppamiid
                    oktavuođas.</p>
    <p type="text">Ráđđehus álggaha fas šiehtadallamiid Ruoŧain
                    ođasmuvvi fápmobuhtadusa ruoná sertifikáhtaid
                    oktavuođas. Jus eat lihkostuva dainna ovdal
                    suoidnemánu 1. b. 2008, de galgá ráđđehus máhccat
                    ruovttoluotta evttohusain rievdadit ođasmuvvi
                    elektrisitehta ortnega. Dát ortnet galgá dahkat
                    vejolažžan hukset seamma ollu ođasmuvvi fámu go dan
                    maid sáhtášii dahkat ruoná sertifikáhta
                    oktavuođas.</p>
    <p type="text">- Bargiidbellodaga
                    , 
                    SGa ja Guovddášbellodaga
                    váldočuoggát šiehtadusas.
                     
                    Stuorradiggedieđáhus nr. 34 (2006-2007) Norgga
                    dálkkádatpolitihkka</p>
  </body>
</document>
