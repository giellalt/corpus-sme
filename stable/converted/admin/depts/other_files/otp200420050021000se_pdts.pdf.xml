<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Od.prp. nr. 21 (2004–2005)</title>
    <genre/>
    <author>
      <unknown/>
    </author>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://www.regjeringen.no/upload/kilde/000/otp/20042005/0021/se_/pdts/otp200420050021000se_pdts.pdf</origFileName>
    <parallel_text location="OTP200420050021000DDDPDFS.pdf" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p>Od.prp. nr. 21
</p>
    <p>(2004–2005)
</p>
    <p>Láhka rievdadit geassemánu 12.b. 1987 nr. 56
lága Sámedikki ja eará sámi riektedilálašvuođaid
birra (sámeláhka)
Gielda- ja guovlodepartemeantta ávžžuhus skábmamánu 19.b. 2004,
</p>
    <p>Dohkkehuvvon stáhtaráđis seamma beaivvi.
</p>
    <p>(Bondevik II Ráđđehus)
</p>
    <p>1
</p>
    <p>Álggahus ja čoahkkáigeassu
</p>
    <p>Gielda- ja guovlodepartemeanta evttoha dán proposišuvnnas rievdadit sámelága § 2–4 dainna áigumušain ahte váldit atnui Sámedikkis njeallje dássenmandáhta ja sidjiide várreáirasiid, ja ahte Sámedikki válgalávdegoddi juohká dássenmandáhtaid dan
njealji válgabiirii mat leat olahan eanemus dohkkehuvvon jienaid válggas.
Sámediggi dagai čakčamánu 19.b. 2002:s áššemearrádusa 35/02 mas evttohii ahte ođastit sámelága ja sámedikki válgganjuolggadusaid. Mearrádusa
leat dahkan viiddis guorahallama vuođul mas sierra
válganjuolggaduslávdegoddi lea lagabut geahčadan
válgaortnega ja válganjuolggadusaid. Mearrádus
sisttisdoalai earret eará evttohusa ahte sámi jienastuslogu čáliheami čohkket ovtta sadjái (guovdálastit). Miessemánu 14.b.2004:s bođii fápmui rievdadus ahte sámi jienastuslogu čáliheami galgá Sámediggi fuolahit suohkaniid sajes.Sámediggi mearridii
seammás ahte galgá váldit atnui dássenmandáhtaid
ja dát galge várrejuvvot sohkabeallái mas leat unnit
ovddasteapmi ja vuolimusrádji biddjojuvvo leat 4%
go galgá joksat dássemandáhta.
Departemeanttas ja Sámedikkis lea guovttelágan oaidnu das makkár eavttut galget vuođđun dássemandáhtaid juohkimii. Sámedikki mearkkašumit
departemeantta rievdadusevttohussii bohtet ovdan
čuoggá 2.3 vuolde.
</p>
    <p>Rievdadusaid evttohit doaibmagoahtit 2005
válgga rájes. Evttohus ii vurdojuvvo dasto njuolgut
váikkuhit nammadanproseassaide mat álget 2004
čavčča, muhto boahtá váikkuhit iešalddis válgabohtosiidda 2005 čavčča.
</p>
    <p>2
2.1
</p>
    <p>Duogáš ja cealkámušat evttohussii
Duogáš
</p>
    <p>Sámediggeválggas lea riika juohkásan 13 válgabiirii
ja juohke biirres leat 3 áirasa, beroškeahttá man ollu olbmot leat čálihuvvon jienastuslohkui dahje
man ollugat leat jienastan iešguđetge válgabiirres.
2001:s ledje čálihuvvon 9921 olbmo sámi jienastuslohkui. Lohku dain geat leat čálihuvvon jienastuslohkui ja man ollu jienaid iešguhtet áirras lea ožžon,
rievddadallá ollu, omd. ledje 174 čálihuvvon jienastuslohkui Davit Nordlándda válgabiirres ja 1500
Guovdageainnu válgabiirres (2001). Dálá válgaortnega leat cuiggodan, erenoamážit stuorámus válgabiirret main leat unnit áirasat go mat galggaše leat
jienastuslogu mielde válgabirriid ektui main leat
unnán olbmot čálihuvvon jienastuslohkui. Dohkkehuvvon jienaid lohku lea ná juohkásan gaskal njealji
stuorámus válgabiirre: Guovdageaidnu 1066, Kárášjohka 910, Deatnu 655 ja Lulli-Norga 508 dohkke
2
</p>
    <p>Od.prp. nr. 21
</p>
    <p>2004–2005
</p>
    <p>Láhka rievdadit geassemánu 12.b. 1987 nr. 56 lága Sámedikki ja eará sámi riektedilálašvuođaid birra (sámeláhka)
</p>
    <p>huvvon jiena. Válgabiirret main ledje unnimusat
dohkkehuvvon jienat seamma válggas: Davit-Nordlánda 121, Lulli-Romsa 234, Gaska-Nordlánda 289 ja
Lullisámeguovlu 375 dohkkehuvvon jiena.
Sohkabeali juohku Sámedikkis lea šaddan ain
botnjubut. 2001:s ledje dušše 7:s (17,9%) dikki 39 áirasiin nissonolbmot. 1989:s ledje 13 nissonolbmo
áirrasin dikkis, 1993:s 12 nissonolbmo ja 1997:s ledje 9 nissonolbmo áirrasin. Buohtastahttima dihte lei
fylkkadikkiin riikadásis nissonolbmuid áirraslohku
42% 1999:s ja Stuoradikkis lei 36% 2001:s.
Stuoradikki gielddakomitea cealká Evtt.S. nr.
110:s (2002–2003) St.dieđáhussii nr. 55 (2000–
2001) sámepolithka birra ja lassidieđáhussii,
St.dieđ. nr. 33 (2001–2002), ahte válgaortnet ferte
sihkkarastit ahte lea stuorát oktiivástideapmi gaskal addojuvvo jienaid ja man ollu áirasat válljejuvvojit. Viidáset oaidná komitea eanetlohku ahte lea ii
leat buorre go leat unnán nissonolbmo áirasat Sámedikkis. Komitea eanetlohku oaivvilda ahte dat
vuollegis áirraslohku sáhttá leat dan geažil go válgabiirejuohku lea dainna lágiin ahte eanas listtut
ožžot dušše ovtta áirasa, ja eanas listtuin leat dievddut biddjon vuosttaš sadjái. Komitea lea mearkkašan ahte Sámediggi hálida dássenmandáhtaid
ortnega ja áigu Sámedikki meannudeami vuođul
bivdit Ráđđehusa árvvoštallat galgá go váldit atnui
dakkár ortnega. Eanetlohku lea mearkkašan ahte
Sámediggi bidjá vuođđun ahte dássemandáhtat galget dan sohkabeali váste mii lea unnitlogus ja bivdá
ráđđehusa árvvoštallat dakkár ortnega.
</p>
    <p>2.2	 Dássenmandáhtaid válljen – rievdadus
§ 2–4
Dássen dihte muhtin muddui dan bonjuvuođa mii
Sámedikkis lea unnimus ja stuorámus válgabiirriid
áirrasovddasteami dáfus, de evttoha Gieldda- ja
guovlodepartemeanttas rievdadit sámelága § 2- 4
dainna ahte válljet 4 dássenmandáhta oktan sadjásaš áirasiiguin Sámediggái maid juohká dan njealji
válgabiirii mat leat ožžon eanemusat dohkkehuvvot
jienaid válggas. Rievdadusevttohus mielddisbuktá
ahte Sámedikkis lassána áirraslohku 39 áirasis 43
áirasii.
Dássenmandáhtaid atnuiváldimis, deattuha sihke departemeanta ja Sámediggi prinsihpa ahte leat
jienasteaddjit geat vulget jienastit geat mearridit
válgga. Evttohuvvo danin ahte vuođđun olahit dássenmandáhta leat biirriid dohkkehuvvon jienat, dan
sadjái go man ollugat biirriin leat čálihuvvon jienastuslohkui.
Evttohusain garvá headjudahttime unnit biiriid
ovddasteami.
</p>
    <p>Rievdadus bovde garraset álgagii oažžut eambbosiid registreret iežaset sámi jienastuslohku, ja ahte eanebut bohtet jienastit boahttevaš válggain.
Stuorámus vejolašvuohta oažžut ain eambbogiid registreret iežaset jienastuslohkui lea jáhkkimis muhtin dain biirriin gos leat unnimusat dál čálihuvvon
jienastuslohkui.
Evttohuvvo viidáset ahte Sámedikki válgalávdegoddi juohká dássenmandáhtaid ja buot sadjásaš áirasiid. Geavatlaččat dat dáhpáhuvvá maØØØØel go
válgaloahpaheami bohtosat riikka 13 biirriin leat
gárvásat. Dikki mandáhtaválljema njuolggadusat
bohtet maid gullet dássenmandáhtaid ja sadjásaš áirasiid válljemii.
</p>
    <p>2.3	 Sámedikki evttohus ja
gulaskuddancealkámuš
Sámediggi lea čakčamánu 19.b. 2002:s áššemearrádusas 35/02 sámelága ja Sámedikki válgga njuolggadusaid ođasteami evttohusas, bidjan vuođđun ahte sámelága § 2–4 rievdadusevttohusas ferte áigumuššan dásset veaháš bonjuvuođas mii lea Sámedikki sohkabeale ovddasteamis ja ahte dássenmandáhtat várrejuvvojit sohkabeallái mii lea unnitlogus
dassážii go goappeš sohkabeliid ovddasteapmi unnimusat lea 40%. Mearrádusas lea eaktun ahte
dušše listtut mat sámediggeválggas ožžot unnimusat 4% buot dohkkehuvvon jienain, sáhttet oažžut
dássenmandáhtaid.
Sámediggi eaktuda dasto ahte sámelága § 2–4
maŋŋemus lađas galgá leat ná:
«Dasa lassin válljejuvvojit njeallje dássenmandáhta oktan sadjásaš áirasiiguin. Dáid juohká
Sámedikki válgalávdegoddi sohkabeallái mii lea
unnitlogus dassážii go goappeš sohkabeliid ovddasteapmi lea 40%. Vuolimus rádji lea 4%.»
Sámedikki evttohus ovddiduvvo Sámedikki válganjuolggaduslávdegotti
guorahallanbarggu
vuođul.
Sámediggi oaivvilda lea dárbu evttohit doaibmabijuid mat sáhttet nannet unnitlogu sohkabeale
ovddasteami vejolašvuođaid. Erenoamáš hástalusat
mat sámediggeválggas leat, dahká dárbbašlažžan
geahččalit eará doaibmabijuid go mat leat dábálaččat eará válggain. Rievdadus sáhtášii sihkkarastit buoret sohkabeale ovddasteami Sámedikkis ja
dakko bokte movttiidahttit eambbogiid čálihit iežaset sámi jienastuslohkui ja oassálastit sámediggeválgii. Sáhttá leat iešguđetlágan ákkat geavahit dássenmandáhtaid, muhto dat leat reaidun mat galget
vuosttildit válgavuogádagain boasttuvuođaid. Stuoradiggeválggas galget ovdamearkka dihte dássen
2004–2005
</p>
    <p>3
</p>
    <p>Od.prp. nr. 21
</p>
    <p>Láhka rievdadit geassemánu 12.b. 1987 nr. 56 lága Sámedikki ja eará sámi riektedilálašvuođaid birra (sámeláhka)
</p>
    <p>mandáhtat dagahit politihkalaš dássema, ja daid
ožžot dat bellodagat main leat unnit áirasat go mat
sis livčče galgan leat jienastanlogu ektui go geahččá obba riikka ovttas.
Gulaskuddancealkámušas
departemeantta
suoidnemánu 5.b. 2004 gulaskuddančállosii čujuha
Sámediggi fas áššemearrádussii 35/02 beaiváduvvon čakčamánu 19.b. 2002 Sámedikki válganjuolggadusat ja geardduha:
«lea lunddolaš ahte Sámediggi ieš, sámi álbmotválljejuvvon orgánan, ságastallá ja mearrida
daid čuolbmačilgehusaid maid gávnnahit áigeguovdilin Sámedikki válganjuolggadusaid oktavuođas. Sámedikki válganjuolggaduslávdegoddi lea su 2001 raporttas, čuoggáš 7.2 cealkán ahte das lea sáhka vuođđo demokráhtalaš rievttis
sámi álbmogii ahte ieža oassálastit hábmeme iežaset boahtteáiggi. Dat lea maid deattuhuvvon
Vuođđolága § 110a:s. Dát prinsihppa lea
vuođđun Sámedikki bargui ja gullá maiddái válganjuolggadusaid hábmemii.»
Sámediggi cealká viidáset:
«Sámedikki oaidnu ferte leat hui mávssolaš válganjuolggadusaid hábmemis. Mii šallošit garrasit go departemeantta mielas ii leat vuođđu vuhtiiváldit Sámedikki mearrádusa das ahte várret
dássemandáhtaid sohkabeallái mii lea unnitlogus. Departemeanta iige leat guorrasan Sámedikki evttohussii ahte leat dušše listtut mat Sámediggeválggas ožžot unnimusat 4% buot dohkkehuvvon jienain mat sáhttet oažžut dássenmandáhta.
Sámediggái válljet áirasiid lea našuvnnalaš
válljejupmi, ja lea dárbbašlaš oaidnit makkár doarjaga okta bellodat/listoovddideaddji obbalaččat oažžu. Dássenmandáhtaid juohkimis berrejit dušše dat bellodagat/listoovddideaddjit geat leat olahan vissis mutto doarjaga oažžut dássenmandáhtaid.»
Sámediggi bisuha dasto ovdalaš áššemearrádusa 35/02 dássenmandáhtaid dáfus ja evttohusa mot
áigot rievdadit sámelága § 2–4.
Sámediggi evttoha maiddái ahte «čađahuvvo ollislaš guorahallan Sámedikki válgaortnega birra
mas erenoamážit deattuha válgabiirriid čoahkádusa, vuogi mot Sámediggeválggat organiserejuvvojit,
dasa gullá nugo informašuvdna, jienastuslogu eavttut, jienastuslogu organiseren, vuolimusrájit ja
juohku gaskal sohkabeliid mas lea erenoamáš dehálaš oažžut vástádusaid manin Sámedikki nissonoassi ii leat dohkálaš. Dan oktavuođas nammaduvvo
viiddis čoahkkáibiddjon lávdegoddi mas leat politihkkarat ja fágaolbmot. Dán lávdegotti bargu ja evttohus galgá leat vuođđun ságastallamiidda ja mearrádusaide mot rievdadit Sámedikki válgaortnega
2009 rádjái».
</p>
    <p>2.4
</p>
    <p>Eará gulaskuddancealkámušat
</p>
    <p>Váldit atnui njeallje dássenmandáhtaid
Gulaskuddančálus evttohusain válljet njeallje dássenmandáhtaid Sámediggeválgii sáddejuvvon olgguldas gulaskuddamii suoidnemánu 5.b.2004:s departemeanttaide, suohkaniidda, sámi organisašuvnnaide sáddejuvvon sidjiide geat ceggejedje listtuid
2001 sámediggeválgii.
Ii ovttage dan 10 departemeanttas mat bukte cealkámuša lean mearkkašumit evttohussii.
Røyrvik suohkan ii doarjjo láhkarievdadusa evttohusa danin go dat ii boađe nannet lullisámi ovddasteami Sámedikkis. Bargiidbellodaga sámediggelistu lullisámeguovllus maiddái vuosttilda evttohusa
dainna ákkastemiin ahte minoritehtat sámi birrasis
berrejit oažžut eanet ovddasteami. Dássenmandáhtaid juohkásan demográfalaš vuođu alde boahtá
nannet erohusaid sámi birrasis ja leat vahágin lullisámeguovllu kultuvrii ja gillii. Mátta-Várjjat suohkan maiddái ballá váikkuhusain maid vejolaččat
dássenmandáhtaid juohkin sáhttá dagahit smávit
válgabiirriide. Guovdageainnu suohkan ja Guovdageainnu Johttisámiid listu oaivvilda ahte njeallje dássenmandáhtat eai leat doarvái dagahit vuoiggalaš ja
demokráhtalas válgaortnega, danin go erohusat leat beare stuorrát gaskal válgabiirriid. Sii dorjot liikká departemeantta evttohusa danin go ii leat vejolaš
čađahit stuorát rievdadusaid mat vuhtiiváldet válgabiirriid sturrodaga, geográfiija ja man ollu válgabiirret leat.
</p>
    <p>Gažaldat unnitlogu sohkabeali birra
Leaŋŋgáviika ja Álttá suohkan doarju departemeantta evttohusa ja ákkastallama ahte dássenmandáhtat eai galgga buorrin unnitlogu sohkabeallái.
Mátta-Várjjat suohkan oaivvilda ahte ferte erenoamážit deattuhit departemeantta evttohusa ahte Sámediggi sáhttá gáibidit unnimusat 40–60% sohkabeali juogu listtuin mat ceggejuvvojit válgii.
Kárášjoga gielda, Norgga sámiid riikkasearvi
(NSR) ja Bargiidbellodaga Sámediggelistu válgabiirre 1:s – Unjárga oaivvildit ahte dássemandáhtaid
galgá eaktudit sohkabeallái mii lea unnitlogus.
Norgga sámiid riikkasearvi oaivvilda maiddái ahte
departemeanta ii doarvái ákkastala manin hilgu Sámedikki gáibádusa. Norgga sámiid riikkasearvi dadjá viidáset ahte Sámedikkis lea sierra sajádat eamiálbmotparlameantan ja danin ii sáhte dan buohtastahttit eará válggaiguin nu mot departemeanta doalahá iežas gulaskuddančállosis. Maiddái Sortlándda
suohkana mielas lea posiitiivvalaš ahte dássenmandáhtat vuoruhit sohkabeali mii lea unnitlogus.
</p>
    <p>4
</p>
    <p>2004–2005
</p>
    <p>Od.prp. nr. 21
</p>
    <p>Láhka rievdadit geassemánu 12.b. 1987 nr. 56 lága Sámedikki ja eará sámi riektedilálašvuođaid birra (sámeláhka)
</p>
    <p>4% vuolimusrádji
Sortlándda suohkan doarju departemeantta evttohusa ahte ii galgga leat 4% vuolimusrádji go galgá
sáhttit oažžut dássenmandáhta, Kárášjoga gielda fas
oaivvilda ahte 4% vuolimusrádji berre leat eaktun
dakkár juohkimii. Seamma oaivvildit Norgga sámiid
riikkaseravi ja Bargiidbellodaga sámediggelistu válgabiirre 1:s – Unjárga.
Buot 27 gulaskuddancealkámušain mat leat boahtán, dorjot eatnasat departemeantta evttohusa ahte Sámedikkis váldit atnui njeallje dássenmandáhtaid, ahte dat eai várrejuvvo sohkabeallái mii lea unnitlogus ja ahte ii ásahuvvo 4% vuolimusrádji eaktun
dasa ahte galgá leat vejolašvuohta oažžut dássenmandáhta.
</p>
    <p>2.5
</p>
    <p>Departemeantta árvvoštallan
</p>
    <p>Departemeantta mielas ii leat vuođđu doarjut Sámedikki evttohusa das ahte njeallje ođđa dássenmandáhta galget boahtit buorrin sohkabeallái mii lea
unnitlogus. Eai leat mearrádusat sohkabeale eriid
birra makkár ge eará válggain, ja ii berre lágain reguleret sohkabeale čoahkádusa Sámedikkis mii lea
álbmotválljejuvvon orgána. Departemeanta lea dán
oktavuođas mearkkašan maid gielddakomitea eanetlohku dadjá ja lea ovttaoaivilis dainna, vrd. Evtt.
S. nr. 110 (2002–2003) go dat jáhkká «ahte ii makkárge oktavuođas boađe leat doarvái dasa ahte sihkkarastime dohkálaš dásseárvvu sohkabeliid ovddasteamis». Baicca berre bellodagain /organisašuvnnain/ válgalisttuin ain leat váldoovddasvástádus
sihkkarastit dássejuvvon sohkabealalaš ovddasteami listtuin mat ceggejuvvojit válgii.
Departemeanta evttoha danin sámediggeválgga
láhkaásahusa evttohusas ahte Sámediggi sáhttá
bidjat gáibádussan válgalisttuid evttoheddjiide ahte
galgá leat unnimusat 40% sohkabeale juohku listtuin maid ceggejit válgii. Sámedikkis ii leat dál dakkár lohpi.
Departemeanta mielas eaige leat doarvái ákkat
doarjut Sámedikki evttohusa ahte dušše listtut mat
olahit unnimusat 4% buot dohkkehuvvon jienain sámediggeválggas galget oažžut dássenmandáhta.
Vuolimusrádji boahtá oidit bellodagaid ja čoahkádusaid mat leat registrerejuvvon riikaviidosaš listun
sámelága § 2–7 mielde, muhto boahtá olgguštit
báikkálaš listtuid main lea olu doarjja oažžumis dássenmandáhta.
</p>
    <p>Departemeanta doarju dattetge Sámedikki oainnu das ahte dárbbaša dahkat stuorát guorahallama
Sámedikki válgaortnega birra ja ahte dát guorahallan earret eará berre geahččalit čielggadit lea go
dárbu rievdadit válgabiirejuoguid ja man galle áirasa iešguhtet ge biirriin galget leat. Departemeanta
lea dan oktavuođas mearkkašan ahte gielddakomitea eanetlohku, vrd. Evtt. S. nr. 110 (2002–2003)
oaivvilda válgabiirejuogu, man geažil eanas listtut
dušše ožžot ovtta áirasa, sivvan dasa go leat nu unnán nissonáirasat, ja ahte eanasgerddiid leat dievddut biddjon vuosttaš sajiide listtuin.
Departemeanta áigu veahkehit čađaheame dakkár ollislaš guorahallama numot Sámediggi evttoha, ja ahte jus ilbmet dárbbut rievdadit Sámedikki
válganjuolggadusaid, de daid árvvoštallat ja vejolaččat čađahit láhkarievdadusaiguin ovdal 2009
válgga.
</p>
    <p>3	 Ekonomalaš ja hálddatlaš
váikkuhusat
Sámedikki áirasiid logu lasihit 39 rájes 43 rádjái dagaha 2005 bušeahttajahkái kr 400 000 lassigoluid ja
dasto sullii kr 800 000 lassigoluid jahkásaččat. Departemeanta lea dán meroštallamis bidjan vuođđun
ahte lassin Sámedikki vuođđudančoahkkimii 2005
golggotmánus, čađahuvvo dievasčoahkkin 2005
skábmamánus komitea- ja joavkočoahkkimiiguin.
Muđui lea departemeanta bidjan vuođđun ahte válgaáigodagas čađahuvvojit, nugo ovdal, njeallje dievasčoahkkima jahkásaččat. Sámedikki válgalávdegoddi juohká dássenmandáhtaid ja buot sadjásaš áirasiid.
Evttohus rievdadit sámelága § 2–4 gáibida seammalágan ođasteami Sámedikki válgga láhkaásahusas.
</p>
    <p>Gielda- ja guovlodepartemeanta
Ávžžuha:
Ahte Gonagaslaš Májestehta dohkkehat ja vuolláičálát proposišuvnaevttohusa mii lea ovdanbiddjon Stuoradiggái lága rievdadit geassemánu
12.b.1987 nr. 56 lága Sámedikki ja eará sámi riektedilálašvuođaid birra (sámelága).
</p>
    <p>2004–2005
</p>
    <p>5
</p>
    <p>Od.prp. nr. 21
</p>
    <p>Láhka rievdadit geassemánu 12.b. 1987 nr. 56 lága Sámedikki ja eará sámi riektedilálašvuođaid birra (sámeláhka)
</p>
    <p>Mii HARALD, Norgga gonagas,
nannet:
Stuoradiggi bivdojuvvo dahkat mearrádusa láhkii ahte rievdadit geassemánu 12.b. 1987 nr. 56 lága Sámedikki ja eará sámi riektedilálašvuođaid birra (sámeláhka) mielddus evttohusa vuođul.
</p>
    <p>Evttohus
láhkii rievdadit geassemánu 12.b. 1987 nr. 56 lága
Sámedikki ja eará sámi riektedilálašvuođaid birra
(sámeláhka)
I
Geassemánu 12.b. 1987 nr. 56 lágas Sámedikki ja
eará sámi riektedilálašvuođaid birra (sámeláhka)
galgá § 2- 4 ođđa nubbi lađas leat ná:
</p>
    <p>«Dasa lassin válljejuvvojit 4 dássenmandáhtat maid
juohká dan njealji válgabiirii mat leat ožžon eane-
</p>
    <p>mus dohkkehuvvon jienaid válggas. Sámedikki válgalávdegoddi nammada dássenmandáhtaid ja buot
</p>
    <p>sadjásaš áirasiid.»
</p>
    <p>II
Dát láhka biddjojuvvo fápmui dakkaviđe.
</p>
    <p>Trykk: A/S O. Fredr. Arnesen. November 2004
</p>
  </body>
</document>
