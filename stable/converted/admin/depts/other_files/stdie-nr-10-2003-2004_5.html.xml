<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>St.die nr. 11 (2004-2005)</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <place>http://www.regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-.html?id=461192</place>
    <publChannel>
      <publication>
        <publisher>Arbeids- og inkluderingsdepartementet</publisher>
      </publication>
    </publChannel>
    <availability>
      <free/>
    </availability>
    <multilingual>
      <language xml:lang="nob"/>
    </multilingual>
    <origFileName>1.html</origFileName>
    <metadata>
      <uncomplete/>
    </metadata>
    <version>XSLtemplate  1.16 ; file-specific xsl  $Revision: 1.7 $; common.xsl  $Revision: 43736 $; </version>
  </header>
  <body>
    <p type="text">
                Dás don leat: </p>
    <p type="text">Bargodepartemeanta</p>
    <p type="text"> &lt;
                 </p>
    <p type="text">Dokumeanttat</p>
    <p type="text">
                &lt;
                 </p>
    <p type="text">
                Proposišuvnnat ja dieđáhusat</p>
    <p type="text"> &lt;
                 </p>
    <p type="text">
                Dieđáhusat Stuorradiggái</p>
    <p type="text"> &lt;
                 </p>
    <p type="text">5 Oahpahus</p>
    <p type="text">St.dieđ. nr. 10 (2003-2004)</p>
    <section>
      <p type="title">Sámedikke doaibma jagis 2002</p>
    </section>
    <p type="text">
                Bláđe dokumeanttas: </p>
    <p type="text">
                &lt;  4 Sámi kultuvra ja giella</p>
    <p type="text"> | </p>
    <p type="text">
                6 Sámi dearvvašvuođa- ... ></p>
    <p type="text"> | </p>
    <p type="text">
                Ovdasiidu</p>
    <section>
      <p type="title">5 Oahpahus</p>
    </section>
    <section>
      <p type="title">5.1 Mearrádusat vuoigatvuođa birra
                          oažžut vuođđoskuvllas oahpahusa
                          sámegillii</p>
    </section>
    <p type="text">Sámediggi lea dáhtton ahte
                          buot sámi mánáide galgá sihkkarastot
                          oktagaslaš (individuála) vuoigatvuohta oažžut
                          oahpahusa sámegillii sihke vuođđoskuvllas ja
                          joatkkaoahpahusas (kap. 2.5.1). Seammás
                          dáhtui gielddakomitea eanetlohku ráđđehusa
                          árvvoštallat vuolidit ohppiidlogu mii
                          gáibiduvvo luohká ásaheapmái, ja dasto
                          máhcahit ášši Stuoradiggái 2003:s.</p>
    <p type="text">Oahpahuslága § 6–2 addá
                          čuovvovaš riekteláhkavuođu oažžut oahpahusa
                          sámegielas ja sámegillii:</p>
    <list>
      <p type="listitem">Vuosttaš lađas <em type="italic">: Sámi guovllus</em> lea buohkain
                              geat leat vuođđoskuvlaagis vuoigatvuohta
                              oažžut oahpahusa <em type="italic">sámegielas ja sámegillii</em> .</p>
      <p type="listitem">Nubbi lađas: <em type="italic">Olggobealde sámi guovllu</em> lea
                              ohppiin geat dan dáhttot, vuoigatvuohta
                              oažžut oahpahusa <em type="italic">sámegielas ja</em> sámegillii go
                              unnimusat logi oahppi suohkanis dan
                              háliidit, ja nu guhká go jovkui báhcet
                              unnimusat guhtta oahppi vel.</p>
      <p type="listitem">Viđát lađas, vuosttaš
                              cealkká: <em type="italic">Olggobealde sámi
                              guovllu</em> lea vuođđoskuvlaagi
                              sápmelaččain vuoigatvuohta oažžut
                              oahpahusa <em type="italic">sámegielas.</em></p>
    </list>
    <p type="text">Oktagaslaš riekti oažžut
                          oahpahusa sámegillii lea ráddjejuvvon sámi
                          guvlui nu movt dát lea čilgejuvvon lága §:s
                          6–1. Sámi guovllu olggobealde lea riekti
                          oažžut oahpahusa sámegillii
                          joavkovuoigatvuohta.</p>
    <p type="text">Departementa lea dál
                          guorahallame ášši.</p>
    <section>
      <p type="title">5.2
                          Skuvlaastoáiggeortnet</p>
    </section>
    <p type="text">Sámediggi lea dahtton ahte
                          sámi mánáid sámegielvuoigatvuohta ferte
                          nannejuvvot skuvlaastoáiggeortnegis (SFO)
                          (kap. 2.5.2). Skuvlaastoáiggeortnet lea
                          ollásit doaimmas miehtá sámi guovllu. Sámi
                          guovlluin čájeha oppalaš govva ahte
                          kapasitehta lea buorre ohcciidlogu ektui.
                          Unjárgga, Deanu, Kárášjoga ja Guovdageainnu
                          suohkaniin leat erenoamáš sámegielfálaldagat.
                          Divttasvuonas lea suohkan ásahan
                          sámegielveahkkebargevirggi
                          skuvlaastoáiggeortnegii go váhnemat dan
                          gáibidedje. Departementa ii dieđe lea go
                          oktage suohkan mii ii leat dorjon
                          sámegielalaš skuvlaastoáiggeortnega
                          gáibádusaid. Suohkanat ožžot stáhtalaš
                          doarjaga juohke skuvlaastoáiggeortnega oahppi
                          nammii. Skuvlaastoáiggeortnega
                          sámegieldoaibmabijuide ii leat erenoamáš
                          doarjja, nu movt mánáidgárddiin.</p>
    <section>
      <p type="title">5.3 Vuođđoskuvlla sámegieloahpahusa
                          diimmut</p>
    </section>
    <p type="text">Sámediggi dáhttu
                          jahkedieđáhusastis stáhta gokčat suohkaniid
                          ja fylkkagielddaid sámegieloahpahusgoluid
                          ollasit.</p>
    <p type="text">Suohkanat ožžot doarjaga
                          giellajuohkinluohkáide ja gielalaš
                          erenoamášdoaimmaide vai dat veahkkin gokčet
                          vuođđoskuvlla sámegieloahpahusa liigegoluid.
                          Eanas oassi ruđas manná Nordlándda, Tromssa
                          ja Finnmárkku suohkaniidda.</p>
    <p type="text">Muhtun suohkaniin čuoččuhuvvo
                          ahte skuvlla giellajuohkima duohta golut leat
                          arvat stuorábut go doarjagat. Dán birra leat
                          almmuhuvvon máŋggat raporttat máŋemus jagiid.
                          Gč. kap. 4.8.</p>
    <p type="text">Gielalaš erenoamášdoaimmaid
                          doarjjaortnega juolludaneavttut leat
                          rievdaduvvon guktii dan rájes go maŋemus
                          raporta ILO 169 birra almmuhuvvui. Ii leat
                          vuos diehtu maid suohkanat bohtet oaivvildit
                          juolludaneavttuid birra. 2002–2003 skuvlajagi
                          lei iešguđet gielladoaibmabijuin čuovvovaš
                          ohppiidlohku:</p>
    <section>
      <p type="title">Tabealla
                            5.1 2002–2003 skuvlajagi
                            ohppiidlohku</p>
    </section>
    <p type="text">Giellafálaldat</p>
    <p type="text">Ohppiidlohku</p>
    <p type="text">
                                  Sámegiella vuosttašgiellan</p>
    <p type="text">1 037</p>
    <p type="text">
                                  Sámegiella nubbingiellan</p>
    <p type="text">754</p>
    <p type="text">Sámi
                                  giella ja kultuvra</p>
    <p type="text">827</p>
    <p type="text">Davvisámegiella</p>
    <p type="text">2 358</p>
    <p type="text">Julevsámegiella</p>
    <p type="text">138</p>
    <p type="text">
                                  Oarjelsámegiella</p>
    <p type="text">122</p>
    <section>
      <p type="title">Tabealla
                            5.2 Ohppiidlohku dán guovtti sámi
                            joatkkaskuvllas</p>
    </section>
    <p type="text">Ásahus</p>
    <p type="text">1993/94</p>
    <p type="text">1999/2000</p>
    <p type="text">2001/2002</p>
    <p type="text">2003/2004</p>
    <p type="text">
                                  Kárášjohka, dábálaš fága</p>
    <p type="text">120</p>
    <p type="text">118</p>
    <p type="text">88</p>
    <p type="text">115</p>
    <p type="text">
                                  Guovdageaidnu, fidnofága</p>
    <p type="text">110</p>
    <p type="text">68</p>
    <p type="text">71</p>
    <p type="text">138</p>
    <p type="text">SUBMI</p>
    <p type="text">230</p>
    <p type="text">186</p>
    <p type="text">159</p>
    <p type="text">253</p>
    <section>
      <p type="title">Tabealla
                            5.3 Ohpiid lohkku Finnmárkku
                            fylkkagieldda skuvllain main lea sámegiella
                            fágan</p>
    </section>
    <p type="text">Fága</p>
    <p type="text">1993/94</p>
    <p type="text">1999/2000</p>
    <p type="text">2001/2002</p>
    <p type="text">
                                  Sámegiella vuosttašgiellan</p>
    <p type="text">4</p>
    <p type="text">70</p>
    <p type="text">110</p>
    <p type="text">
                                  Sámegiella nubbingiellan</p>
    <p type="text">26</p>
    <p type="text">36</p>
    <p type="text">35</p>
    <p type="text">
                                  Sámegiella B-, C- dahje
                                  válljenfágan</p>
    <p type="text">55</p>
    <p type="text">67</p>
    <p type="text">59</p>
    <p type="text">SUBMI</p>
    <p type="text">85</p>
    <p type="text">173</p>
    <p type="text">204</p>
    <section>
      <p type="title">5.4 Joatkkaoahpahusa
                          gielladoaibmabijut</p>
    </section>
    <p type="text">Liige sámegieloahpahussii addo
                          doarjja seamma meriid mielde go
                          joatkkaoahpahusa amasgielat ohppiide ja
                          fágaoahpahalliide. Sámegieloahpahusa doarjja
                          addo buot ohppiide geain lea sámegiella fágan
                          beroškeahttá guđe dásis sii leat.</p>
    <p type="text">Ohppiidlohku dan guovtti sámi
                          joatkkaskuvllas, gč. tab. 5.2.</p>
    <p type="text">Ohppiidlohku Finnmárkku
                          fylkkagieldda skuvllain main lea sámegiella
                          fágan, gč. tab. 5.3.</p>
    <section>
      <p type="title">5.5 10-jagi vuođđoskuvlla sámi
                          oahppoplánaid (O97S)
                          čuovvolanbargu</p>
    </section>
    <p type="text">Oassin Sámi oahppoplánaid
                          čuovvoleamis leat ráhkaduvvon
                          lassioahppoplánat ja bagadusat O97S:ii.
                          Vuoruhuvvon leat fágat maidda leat sierra
                          oahppoplánat O97S:s. Eará fágain leat O97
                          olis ráhkaduvvon lassioahppoplánat ja
                          bagadusat gelbbolašvuođa háhkama vuođđun.</p>
    <p type="text">Lea ráhkaduvvon oppalaš
                          lassioahpahusplánat dáidda fágaide:</p>
    <list>
      <p type="listitem">sámegiella
                              vuosttašgiellan</p>
      <p type="listitem">sámegiella
                              nubbingiellan</p>
      <p type="listitem">dárogiella nubbingiellan
                              ohppiide geain lea sámegiella
                              vuosttašgiellan</p>
      <p type="listitem">sámi giella ja
                              kultuvra</p>
    </list>
    <p type="text">Leat ráhkaduvvon liige
                          lassioahpahusplánat čuovvovaš fágain:</p>
    <list>
      <p type="listitem">servodatfága</p>
      <p type="listitem">duodji</p>
      <p type="listitem">musihkka</p>
      <p type="listitem">ruovttudoallooahppu</p>
      <p type="listitem">luonddu- ja birasfága</p>
      <p type="listitem">risttalašvuohta oskku- ja
                              eallinoainnudieđuiguin</p>
    </list>
    <p type="text">Sámi oahpahusráđđi/Sámediggi
                          lea ráhkadan resursagirjji oahpaheddjiid
                          várás mii čilge sámi giela, kultuvrra ja
                          servodateallima iešguđet beliid. Resursagirji
                          sáhttá adnot gelbbolašvuođaháhkamis mii lea
                          čadnon oahppohivvodahkii mii čuvge sámi giela
                          ja kultuvrra iešguđet beliid oahppoplánain
                          O97 ja O97S.</p>
    <p type="text">Sámi allaskuvla válmmasta 2003
                          mielde Sámi oahppoplánaid
                          evaluerenraporttaid. Departementta áigumuš
                          lea addit Sámediggái guovddáš rolla
                          čuovvolandoaimmain raporttaid olis.</p>
    <section>
      <p type="title">5.6 Joatkkaoahpahusa
                          oahppoplánat</p>
    </section>
    <p type="text">Sámi oahpahusráđđi/Sámediggi
                          lea aktiivvalaččat oassálastán oahppoplánaid
                          hábmemis go lea evttohan miellahtuid
                          oahppoplánajoavkkuide, addán cealkámušaid
                          áigeguovdilis oahppoplánaide ja heivehan
                          oahppoplánaid sámegillii. Departementa lea
                          buot plánaid dohkkehan. Oahppoplánat rahpet
                          vejolašvuođa báikkálaččat heivehit
                          oahpahusa.</p>
    <section>
      <p type="title">5.6.1 Duodji</p>
    </section>
    <p type="text">Duodjeoahpahusfágii lea
                          nammaduvvon sierra ráđđi. <em type="italic">Duodjeoahpporáđđi</em> lea eiseváldiid
                          ráđđeaddi orgánan fágasuorggis. Ráđis lea
                          fágasuorggistis ovddasvástádus:</p>
    <list>
      <p type="listitem">bargat oahpahusa
                              kvalitehtaloktemiin</p>
      <p type="listitem">buktit cealkámušaid ja
                              fuomášuhttit departementii
                              fágaoahppogažaldagaid mat gusket
                              oahpporáđi doibmii bargoeallima ja
                              skuvlla oktavuođas</p>
      <p type="listitem">veahkkin ovddidit
                              fágasuorggi fidnolaččat ja
                              skuvllalaččat</p>
    </list>
    <p type="text">Boazodoallofága lea maiddái
                          leamaš duoji fágaráđi ovddasvástádus
                          2002–2003 skuvlajagi rájes. Sámediggi lea
                          ráhkadan boazodoalu oahppofágii
                          oahppoplánaid.</p>
    <section>
      <p type="title">5.7 Guokte sámi
                          joatkkaskuvlla</p>
    </section>
    <p type="text">Čujuhuvvo St. dieđ.
                          nr. 33 (2001–2002) kap. 10.2.3 ja
                          gielddakomitea mearkkašumidde stáhtalaš sámi
                          joatkkaskuvllaid hálddahuslaš
                          organiseremii.</p>
    <p type="text">Kárášjoga ja Guovdageainnu
                          Sámi joatkkaskuvllaid boahttevaš
                          gullevašvuohta lea guorahallojuvvon. 2002:s
                          gávnnahii bargojoavku ahte goappaš skuvllat
                          berrejit biddjot Sámedikki hálddahusa
                          vuollái. Čielggadeapmi lea leamaš
                          gulaskuddamis 2002/2003 jahkemolsašumi
                          rádjái. Gulaskuddancealkámušat dorjot buori
                          muddui skuvllaid sirdima Sámedikki vuollái
                          dahje ahte skuvllat organiserejuvvojit
                          seammaládje go joatkkaoahpahus muđui.
                          Sámediggi lea ožžon cealkámušaáigemearistis
                          maŋiduvvot 31.12.2003 rádjái, dassožii go lea
                          dievaslaččat meannudan áššiid mat gullet sámi
                          oahpahussii.</p>
    <p type="text">Departementa mearrida
                          stáhtalaš sámi joatkkaskuvllaid boahttevaš
                          gullevašvuođa ođđajagis 2004.</p>
    <section>
      <p type="title" xml:lang="nob">5.8 Alit oahppu ja
                          dutkan</p>
    </section>
    <p type="text">Evtt. S.nr. 12
                          (2002–2003) ja St.dieđ.nr. 34
                          (2001–2002) <span type="quote">«Kvalitehtaođastusa birra – alit
                          sámi oahpu ja dutkama birra»</span>
                          (<span type="quote" xml:lang="nob">«Kvalitetsreformen – om høyere samisk
                          utdanning og forskning»</span>) meannudeami olis
                          doarjjui Stuoradiggi viidáset barggu nannet
                          sámi alit oahpu ja dutkama. Ráđđehusa ulbmil
                          lea ee. nannet sámi alit oahpu ja dutkama
                          oppalaččat ja buoridit sámegielat
                          studeanttaid rekruterema. Lea deaŧalaš
                          buoridit máhtu sámi servodatdili ja sámi
                          giela ja kultuvrra birra.</p>
    <p type="text">Oahpahus- ja
                          dutkandepartementa ja Sámi allaskuvla lea
                          St.dieđ.nr. 34 (2001–2002) vuođul
                          guorahallan allaskuvlla 2003’
                          bušeahttadilálašvuođa. Departementa áigu
                          árvvoštallat allaskuvlla ekonomalaš rámmaid
                          jahkásaš stáhtabušeahtain. 2003:s lea
                          departementa dorjon Sámi allaskuvlla
                          áŋgiruššama sihke sámi journalistaoahpuin ja
                          duoji váldofága dáfus ovttasbarggus Oslo
                          allaskuvllain.</p>
    <p type="text">Stuoradikki meannudeami vuođul
                          St.dieđ.nr. 34 (2001–2002) oktavuođas,
                          lea Sámi allaskuvla evttohan guhkesáiggeplána
                          das movt rievdadit ásahusa dieđalaš
                          allaskuvlan 
                          1  . Jus galgá dohkket dieđalaš
                          allaskuvlan, de ferte NOKUT dohkkehit Sámi
                          allaskuvlla daid gáibádusaid vuođul mat leat
                          dálá njuolggadusain akkrediterema, evaluerema
                          ja dohkkeheami birra universitehtaid ja
                          allaskuvllaid lága mielde ja priváhta
                          allaskuvllaid lága mielde, vrd. Stuoradikki
                          meannudeami Evtt. S.nr. 12 (2002–2003)
                          ja St.dieđ. nr. 34 (2001–2002)
                          oktavuođas.</p>
    <p type="text">Gielddakomitea dáhtui
                          eanetloguárvalusastis ráđđehusa sihkkarastit
                          sámi dieđalaš allaskuvlla ruhtadeami.
                          Árvaluvvui maiddái vuoruhit ođđa dieđavistti
                          huksema gosa Sámi allaskuvla j.ea
                          sirdojuvvojit. Ráđđehus máhccá jahkásaš
                          stáhtabušeahtaid oktavuođas plánaide hukset
                          Sámi Instituhta, Sámi allaskuvlla,
                          Sis-Finnmárkku studentaovttastusa, Sámi
                          Arkiivva ja sáme- ja suomagiel
                          báikenammanevvohaga searveviesu.</p>
    <p type="text">Sámi oahpaheaddjeoahppu lea
                          erenoamážit čilgejuvvon St.dieđ.nr. 16:s
                          (2001–2002) <span type="quote">«Kvalitetsreformen – om ny
                          lærerutdanning. Mangfold – krevende –
                          relevant («Kvalitehtareforbma – ođđa
                          oahpaheaddjeoahpu birra. Girjái –
                          gáibideaddji – relevánta»</span>). Ovttasráđiid
                          Sámedikkiin lea departementa mearridan ođđa
                          sámi rámmaplána. Sámi fáttát šaddet maiddái
                          oassin dábálaš oahpaheaddjeoahpus.</p>
    <p type="text">Sámi dutkama nannemii, vrd
                          St.dieđ.nr. 34 (2001–2002) ja
                          Stuoradikki meannudeami áššis, lasihuvvui
                          Dutkanráđi sámi dutkanprográmmii 3 mill kr
                          2003 stáhtabušeahtas.</p>
    <p type="text">1</p>
    <p type="text">Gč. Sámedikki jahkedieđáhusa
                        kap. 2.5.3</p>
    <p type="text">
                Bláđe dokumeanttas: </p>
    <p type="text">
                &lt; 4 Sámi kultuvra ja giella</p>
    <p type="text"> | </p>
    <p type="text">
                6 Sámi dearvvašvuođa- ... ></p>
    <p type="text"> | </p>
    <p type="text">
                Ovdasiidu</p>
  </body>
</document>
