<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>St.die nr. 11 (2004-2005)</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <place>http://www.regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-.html?id=461192</place>
    <publChannel>
      <publication>
        <publisher>Arbeids- og inkluderingsdepartementet</publisher>
      </publication>
    </publChannel>
    <availability>
      <free/>
    </availability>
    <multilingual>
      <language xml:lang="nob"/>
    </multilingual>
    <origFileName>1.html</origFileName>
    <metadata>
      <uncomplete/>
    </metadata>
    <version>XSLtemplate  1.16 ; file-specific xsl  $Revision: 1.7 $; common.xsl  $Revision: 43470 $; </version>
  </header>
  <body>
    <p type="title">Sámedikke doaibma jagis 2002</p>
    <list>
      <p type="listitem">Mana ohcamii</p>
      <p type="listitem">Mana sisdollui</p>
      <p type="listitem">Mana bajimus
        navigašuvdnii</p>
      <p type="listitem">Mana báikkálaš navigašuvdnii</p>
    </list>
    <list>
      <p type="listitem">ráđđehus.no</p>
      <p type="listitem">Stoltenberga nubbi ráđđehus</p>
      <list>
        <p type="listitem">Stáhtaministara
                    kantuvra</p>
        <p type="listitem">Bargodepartemeanta</p>
        <p type="listitem">Mánáid-, dásseárvo- ja
                    searvadahttindepartemeanta</p>
        <p type="listitem">Ruhtadandepartemeanta</p>
        <p type="listitem">Guolástus- ja
                    riddodepartemeanta</p>
        <p type="listitem">Ođasmahttin-, hálddahus- ja
                    girkodepartemeanta</p>
        <p type="listitem">Suodjalusdepartemeanta</p>
        <p type="listitem">Dearvvašvuođa- ja
                    fuolahusdepartemeanta</p>
        <p type="listitem" xml:lang="nob">Justis- ja
                    politidepartemeanta</p>
        <p type="listitem">Gielda- ja
                    guovlodepartemeanta</p>
        <p type="listitem" xml:lang="nob">Kulturdepartemeanta</p>
        <p type="listitem">Máhttodepartemeanta</p>
        <p type="listitem">Eanandoallo- ja
                    biebmodepartemeanta</p>
        <p type="listitem">Birasgáhttendepartemeanta</p>
        <p type="listitem">Ealáhus-ja
                    gávpedepartemeanta</p>
        <p type="listitem" xml:lang="nob">Oljo- ja
                    energiijadepartemeanta</p>
        <p type="listitem">Johtalusdepartemeanta</p>
        <p type="listitem">Olgoriikadepartemeanta</p>
      </list>
    </list>
    <p type="text">Oza Bargodepartemeanta
                siidduin</p>
    <p type="text">
                Oza olles ráđđehusa.no:as</p>
    <list>
      <p type="listitem">Fáddá A-Å</p>
      <p type="listitem">Neahttakarta</p>
      <p type="listitem" xml:lang="nob">Hjelp</p>
      <p type="listitem">
              Oktavuohta</p>
    </list>
    <p type="text">
                Dás don leat: Bargodepartemeanta &lt;
                Dokumeanttat
                &lt; 
                Proposišuvnnat ja dieđáhusat &lt; 
                Dieđáhusat Stuorradiggái &lt; 11 Sápmelaččaid
                vákšun</p>
    <p type="text">St.dieđ. nr. 10 (2003-2004)</p>
    <section>
      <p type="title">Sámedikke doaibma jagis 2002</p>
    </section>
    <p type="text">
                Bláđe dokumeanttas: 
                &lt;  10 Sámi jienastuslohku,... | 
                12 Buhtadus oahppovahágahttojuvvon... > | 
                Ovdasiidu</p>
    <section>
      <p type="title">11 Sápmelaččaid vákšun</p>
    </section>
    <p type="text">Sámediggi namuha
                      jahkedieđáhusastis Lund-kommišuvnna raportta, ja
                      lea máŋgga oktavuođas dáhtton sámiid ja
                      sámepolitihkalaš doaimmaid vákšuma erenoamážit
                      čilgejuvvot.</p>
    <p type="text">Norgga rievtti mielde galget
                      politiijat ovdalgihtii eastadit, almmustahttit,
                      bissehit dahje doarridit lobihis daguid. Jus
                      dagut várohuvvojit leat vahágin stáhta
                      iešheanalisvuhtii ja sihkarvuhtii, dahje
                      oaivvilduvvojit leat lobihis vákšundoaibman,
                      sabotášan dahje politihkalaččat motiverejuvvon
                      veagalváldimin, de gullet dát Politiija
                      sihkarvuođabálvalusa vuollái (ovddeš Politiija
                      vákšunbálvalus). Bálvalusa doaimma dárkkista ee.
                      Stuoradikki vákšun-, gozihan- ja
                      sihkarvuođabálvalusa dárkkistanlávdegoddi – nu
                      gohčoduvvon EOS-lávdegoddi. Lávdegotti
                      bargorámmat leat mearriduvvon guovvamánu 3.b.
                      1995’ lágas, nr. 7 vákšun-, gozihan- ja
                      sihkarvuođabálvalusa dárkkisteami birra.</p>
    <p type="text">Sámiid vákšun čearddalašvuođa
                      beliid vuođul, lea ovddiduvvon Stuoradiggái
                      Stuoradikki EOS-lávdegotti 2002’ jahkedieđáhusa
                      meannudeami olis. 16. dokumenttas (2002–2003)
                      Stuoradikki vákšun-, gozihan- ja
                      sihkarvuođabálvalusa dárkkistanlávdegotti 2002’
                      jahkedieđáhusas, vrd Evtt.S.nr. 261
                      (2002–2003) čuožžu 8. siiddu vuosttaš oasis
                      ná:</p>
    <p type="text">«Maŋemus beannot jagi lea
                        mediain ságastallojuvvon ja imaštallojuvvon
                        leat go sápmelaččat leamaš vákšojuvvon
                        čearddalašvuođa geažil, ja ahte dáhpáhuvvá go
                        dát ain. Ságat leat erenoamážit bohciidan
                        áigemeari guhkideami oktavuođas ohcat
                        geahčadanásahusain (dárogillii:
                        innsynsorganene) lobi beassat oaidnit Politiija
                        sihkarvuođabálvalusa (PST’) arkiivvaid.</p>
    <p type="text">Mediaságaid geažil lea
                        dárkkistandoaimma lávdegoddi 2002:s erenoamážit
                        deattuhan áššiid ja registreremiid mat gusket
                        sápmelaččaide. Ferte deattuhuvvot ahte
                        lávdegoddi lea geahčadan áššebeliid maid
                        bálvalus lea atnán áigeguovdilin dál. Ii leat
                        lávdegotti bargu čađahit iskkademiid main lea
                        historjjálaš hápmi.</p>
    <p type="text">Iskkademiid boađus lea ahte
                        lávdegoddi 2002:s lea mearkkašan guokte
                        registrerema main leat olbmot geain lea sámi
                        duogáš ja maidda lea váttis oaidnit fágalaš
                        ákkaid. Bálvalus bivdojuvvui ođđasis
                        árvvoštallat dáid registreremiid. Lávdegottis
                        ii lean vuođđu čuoččuhit dáid registreremiid
                        leat dahkkon etnihkalaš gullevašvuođa vuođul
                        dahje ahte dát olbmot ledje registrerejuvvon
                        lobálaš politihkalaš doaimmaid geažil. Dát
                        gusto maiddái oppalaččat daid áššiide ja
                        registreremiidda maid lávdegoddi lea geahčadan,
                        ahte ii oro leame mihkke mii geažuha ahte sámi
                        gullevašvuohta dahje sámepolitihkalaš doaibma
                        livččii vuođđun registreremii dahje earalágán
                        vákšundoaibmabijuide dán áigge.</p>
    <p type="text">Lávdegoddái lea boahtán vástádus
                        dán guovtti registrerema hárrái. Bálvalus
                        mearridii ahte ii leat vuođđu bisuhit
                        registreremiid ja ahte danne leat dat
                        sihkkojuvvon.»</p>
    <p type="text">Politiija vákšunbálvalusa (dál
                      Politiijja sihkarvuođabálvalus) doaimmat máŋŋel
                      soađi leat dál dárkilit guorahallojuvvon.
                      Guovvamánu 1.b. 1994 nammadii Stuoradiggi nu
                      gohčoduvvon Lund-kommišuvnna mii galggai
                      čielggadit buot čuoččuhusaid dan birra ahte ee.
                      Politiijja vákšunbálvalus dahje olbmot guđet leat
                      bargan bálvalusas leat vákšon Norgga ássiid
                      eahpevirolaččat. Kommišuvdna geigii raporttastis
                      Stuoradikki presidentii njukčamánu 28.b. 1996, ja
                      raporta lea das maŋŋel deaddiluvvon 15.
                      Dokumentan (1995–1996).</p>
    <p type="text">Lund-kommišuvnna raporta lea hui
                      viiddis dokumenta ja čájeha ahte bealit maid
                      kommišuvdna válddii ovdan leat hui dárkilit
                      guorahallojuvvon.</p>
    <p type="text">Buohtalaga Lund-kommišuvnna
                      bargguin čađaheigga historihkkárguovttos Trond
                      Bergh ja Knut Einar Eriksen historjjálaš
                      iskkadeami <span type="quote">«Norgga vákšun- ja
                      gozihaneiseváldiid ovttasbargu ee. politihkalaš
                      organisašuvnnaiguin/birrasiiguin maŋŋel
                      soađi»</span> . Dát lei fágahistorjjálaš bargu mas
                      váldoulbmil lei čilget duohta dili historjjálaš
                      oktavuođas. Historihkkárguovtto bargu lea
                      almmuhuvvon girjjis <span type="quote" xml:lang="nob">«Den hemmelige krigen»</span>
                      (Cappelen Akademisk Forlag 1998). Ovdasánis
                      čálliba soai ahte <span type="quote">« Čállosa
                      vuođđun lea čálalaš gálduid ja njálmmálaš dieđuid
                      viiddis guorahallan, maid ollusat sihke suollemas
                      bálvalusain ja ollusat suollemas bálvalusaid
                      olggobealde leat addán»</span>. Dasto čálliba:
                      Barggusteame letne erenoamážit
                      deattuhan gozihannguovddáža (dárogillii:
                      Overvåkingssentralen) ja Davvi-Norgga arkiivvaid,
                      oaivegávpotguovllu ja riikka davimus guovllu
                      erenoamáš saji dihte dán doaimmas».</p>
    <p type="text">Eai Lund-kommišuvnna raporttas eai
                      ge girjjis <span type="quote" xml:lang="nob">«Den hemmelige krigen»</span> boađe ovdan
                      dieđut das ahte sápmelaččat leat leamaš
                      vákšojuvvon čearddalašvuođa ruohttasiid dihte.
                      Girjji II. gahppálagas 227. siiddus čuožžu:</p>
    <p type="text"><span type="quote">«Ferte deattuhuvvot ahte
                        vákšunpolitiijat eai goassege vákšon
                        sápmelaččaid viidát. Ledje čađat duššefal
                        moattis geat aktiivvalaččat
                        vákšojuvvojedje.»</span></p>
    <p type="text">Maŋemus jagiid vákšunpolitiijaid
                      doaimmaid iskkademiid vuođul ferte deattuhit ahte
                      leat čađahuvvon dárkilis iskkadeamit hui viiddis
                      gáldomateriála vuođul. Buhtadusortnega bokte mii
                      ásahuvvui gaskaboddosaš geahčadanlága
                      (dárogillii: innsynsloven) bokte, čakčamánu 17.b.
                      1999 láhka nr. 73, sáhttet sámit, nu movt
                      earát nai, gáibidit beassat oaidnit
                      vákšunpolitiijaid arkiivvaid ja gáibidit
                      buhtadusa jus leat duohta vahága gillán
                      vákšundoaimmaid geažil. Ođđa guorahallan náppo ii
                      mearkkaš maide ovttaskas sápmelačča
                      geahčadanvuoigavuhtii dahje
                      buhtadusvuoigatvuhtii. Justisdepartementta
                      reivves Sámediggái 27.11.2001 čilgejuvvui
                      dárkilit movt vákšunpolitiijaid doaimmat leat
                      iskkaduvvon maŋemus jagiid. Muđui čilgejuvvui
                      geahčadanláhka, dás maiddái buhtadusortnet ja
                      EOS-lávdegoddi.</p>
    <p type="text">Danne ii oainne departementa
                      dárbbu erenoamážit guorahallat/iskkadit
                      vákšunpolitiijaid doaimmaid sápmelaččaid dahje
                      sámi birrasiid guovdu. Čujuhit dattege dasa ahte
                      ovdal lea dovddahuvvon Sámediggái ahte galgá
                      árvvoštallojuvvot sáhttá go Geahčadanlávdegotti
                      čállingoddi čilget galle sápmelačča leat ohcan
                      beassat oaidnit arkiivvaid ja meannudit dáid
                      áššiid oppalaččat. Muhto dalle eaktuduvvo ahte
                      sin sámi identitehta lea albmosis.</p>
    <p type="text">
                Bláđe dokumeanttas: 
                &lt; 10 Sámi jienastuslohku,... | 
                12 Buhtadus oahppovahágahttojuvvon... > | 
                Ovdasiidu</p>
  </body>
</document>
