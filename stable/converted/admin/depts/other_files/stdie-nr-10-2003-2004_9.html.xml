<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>St.die nr. 11 (2004-2005)</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <place>http://www.regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-.html?id=461192</place>
    <publChannel>
      <publication>
        <publisher>Arbeids- og inkluderingsdepartementet</publisher>
      </publication>
    </publChannel>
    <availability>
      <free/>
    </availability>
    <multilingual>
      <language xml:lang="nob"/>
    </multilingual>
    <origFileName>1.html</origFileName>
    <metadata>
      <uncomplete/>
    </metadata>
    <version>XSLtemplate  1.16 ; file-specific xsl  $Revision: 1.7 $; common.xsl  $Revision: 43736 $; </version>
  </header>
  <body>
    <p type="text">
                Dás don leat: </p>
    <p type="text">Bargodepartemeanta</p>
    <p type="text"> &lt;
                 </p>
    <p type="text">Dokumeanttat</p>
    <p type="text">
                &lt;
                 </p>
    <p type="text">
                Proposišuvnnat ja dieđáhusat</p>
    <p type="text"> &lt;
                 </p>
    <p type="text">
                Dieđáhusat Stuorradiggái</p>
    <p type="text"> &lt;
                 </p>
    <p type="text">9 Sámi guovlluid riektedilli...</p>
    <p type="text">St.dieđ. nr. 10 (2003-2004)</p>
    <section>
      <p type="title">Sámedikke doaibma jagis 2002</p>
    </section>
    <p type="text">
                Bláđe dokumeanttas: </p>
    <p type="text">
                &lt;  8 Areála-, biras ja kultursuodjaleapmi</p>
    <p type="text"> |
                </p>
    <p type="text">
                10 Sámi jienastuslohku,... ></p>
    <p type="text"> | </p>
    <p type="text">
                Ovdasiidu</p>
    <section>
      <p type="title">9 Sámi guovlluid riektedilli ja
                          eanan- ja luondduriggodagaid
                          hálddašeapmi</p>
    </section>
    <section>
      <p type="title">9.1 Finnmárkkoláhka</p>
    </section>
    <p type="text">Ot.prp.nr. 53 (2002–2003)
                          Láhka Finnmárkku fylkka riektedili ja eanan
                          ja luondduresurssaid hálddašeami birra
                          (Finnmárkkoláhka) ovddiduvvui njukčamánu 4.b.
                          2003.</p>
    <p type="text">Ráđđehus lea láhkaárvalusas
                          evttohan ahte ásahuvvo ođđa ja iehčanas
                          orgána (Finnmárkkoopmodat) masa 95 %
                          Finnmárkku fylkka areálas sirdojuvvo.
                          Evttohuvvo maiddái ahte nammaduvvo stivra mii
                          jođiha Finnmárkkoopmodaga. Dán stivrii
                          nammadeaba Finnmárkku fylkkadiggi ja
                          Sámediggi golbma láhtu goabbánai, ja dasto
                          nammada stáhta ovtta láhtu geas ii leat
                          jienastanriekti ja gii earret eará galgá
                          doalahit oktavuođa Finnmárkkoopmodaga ja
                          guovddáš eiseváldiid gaskka.</p>
    <p type="text">Sámediggi beassá váikkuhit
                          areálahálddašeapmái go oažžu válddi ráhkadit
                          njuolggadusaid dasa movt galgá árvvoštallat
                          váikkuhusaid sámi kultuvrii, boazodollui,
                          ealáhusdoaimmaheapmái ja servodateallimii go
                          meahccegeavaheapmi rievdá. Buot almmolaš
                          eiseváldit mat meannudit áššiid Finnmárkku
                          rievdaduvvon meahccegeavaheami oktavuođas
                          galget atnit dáid njuolggadusaid vuođđun.</p>
    <p type="text">Rievdaduvvon meahccegeavaheami
                          áššiin galgá Finnmárkkoopmodat árvvoštallat
                          movt rievdadeapmi váikkuha sámi kultuvrii,
                          boazodollui, ealáhusdoaimmaheapmái ja
                          servodateallimii. Árvvoštaladettiin dán
                          galget Sámedikki mearridan njuolggadusat
                          adnot vuođđun. Dákkár áššiin gustojit maiddái
                          erenoamáš áššemeannudannjuolggadusat mat
                          galget sihkkarastit ahte sámi beroštumit
                          vuhtiiváldojuvvojit.</p>
    <p type="text">Stuoradiggi lea dál
                          meannudeame láhkaárvalusa. Sámedikki
                          ollesčoahkkimis miessemánus 2003 ovddidedje
                          NSR’ ovttasbargojoavku, Guovddášbellodaga
                          sámediggejoavku, Bargiidbellodaga
                          sámediggejoavku ja Sámi válgalihttu
                          oktasaševttohusa oktan oainnuigun ja
                          mearkkašumiiguin láhkaevttohussii.
                          Oktasaševttohus lea sáddejuvvon
                          Stuoradiggái.</p>
    <section>
      <p type="title">9.2 Sámivuoigatvuođalávdegotti bargu
                          Finnmárkku lulábealde</p>
    </section>
    <p type="text">Sámivuoigatvuođalávdegoddi
                          joatká barggu Finnmárkku lulábealde iežas
                          mandáhta mielde.</p>
    <section>
      <p type="title">9.3 Mineráladoaimmaid viidáset
                          ovdánahttima rámmaeavttut</p>
    </section>
    <p type="text">Ođđa Finnmárkkoláhkaevttohusa
                          olis lea ráđđehus evttohan rievdadit dálá
                          báktelága ja ásahit sierra njuolggadusaid
                          Finnmárkku várás, sihkkarastin dihte sámi
                          beroštumiid mineráladoaimmaid oktavuođas
                          ILO-soahpamuša nr. 169 álgoálbmogiid ja
                          čearddalaš álbmogiid birra iešheanalis
                          stáhtain 15. artihkkala mielde.</p>
    <p type="text">Bákteláhka huksejuvvo
                          báktefriddavuođa prinsihpa ala dan birra ahte
                          juohkehaččas lea vuoigatvuohta lága eavttuid
                          mielde ohcat, iskat ja oažžut alcces
                          mihtiduvvot ozolaš minerálaid 
                          1  gávdnosiid iežas dahje earáid
                          eatnamiin, vrd. báktelága 2. §. Ráđđehusa
                          rievdadusevttohusat mielddisbuktet čuoldima
                          dán prinsihpas dan bokte go Finnmárkku
                          báktedoaimmahatáššiide ásahuvvojit sierra
                          áššemeannudannjuolggadusat. Lassin ođđa
                          áššemeannudannjuolggadusaide evttohuvvo
                          maiddái ahte eiseválddit sáhttet gieldit
                          minerálalobiid ohcamiid dábálaš deasttaid
                          geažil, ja ahte sámi beroštumiide biddjo
                          erenoamaš deaddu diekkár árvvoštallamis.
                          Maŋit áiggis sáhttet dát njuolggadusat
                          biddjot ođđa minerálalága mearrádussan.</p>
    <p type="text">Eahpeozolaš minerálat
                          
                          2  leat eananeaiggáda opmodat, ja
                          bissot álo eananeaiggáda opmodahkan.
                          Finnmárkkoláhka evttoha ahte
                          Finnmárkkoopmodat (FO) oažžu eananbáhpira
                          95 %:ii Finnmárkku eatnamiidda. Dát
                          mielddisbuktá ee. ahte FO omd. oažžu
                          oamastanvuoigatvuođa vejolaš
                          diamántagávdnosiidda dáin eatnamiin. Sajádaga
                          bokte Finnmárkkoopmodaga stivrras ožžot sámit
                          stuora válddi áššiin main gieđahallojit
                          doaimmat eahpeozolaš minerálaid dáfus.</p>
    <p type="text">Barggu olis ođđa
                          minerálalágain leat dollojuvvon čoahkkimat
                          sihke hálddahuslaš ja politihkalaš dásis
                          Sámedikki ja Ealáhus- ja gávpedepartementta
                          gaskka. Ráđđehus lea čielgasit deattuhan ahte
                          láhka galgá deavdit Norgga
                          álbmotvuoigatvuođalaš geatnegasvuođaid sámiid
                          guovdu álgoálbmogin.</p>
    <section>
      <p type="title">9.4 Oljo- ja gássabohkan</p>
    </section>
    <p type="text">Ráđđehus lea čielggadišgoahtán
                          birrajagi petroleumdoaimma váikkuhusaid
                          Lufuohta-Bárentsábi guovllus (ULB),
                          sihkkarastin dihte ahte petroleumdoaibma
                          davimus mearraguovlluin dáhpáhuvvá
                          bealuštahtti rámmaid siskkobealde
                          
                          3  . Čielggadeami ulbmilin lea
                          ovdanbuktit guovddážeamos birašlaš,
                          guolástuslaš ja servodatlaš váikkuhusaid
                          birrajagi petroleumdoaimma olis dán
                          guovllus.</p>
    <p type="text">Čielggadanbargu álggahuvvui
                          álggus 2002 ja čielggadeami prográmma
                          sáddejuvvui gulaskuddamii geassemánus 2002.
                          Leat čađahuvvon 26 vuođđodutkamuša iešguđet
                          surggiin, ja čoahkkáigeassinraporta ja
                          namuhuvvon dutkamušat leat almmuhuvvon
                          gulaskuddamii suoidnemánu 1. beaivvi
                          2003.</p>
    <p type="text">Maŋŋel go čielggadeapmi
                          sáddejuvvui gulaskuddamii, lea Oljo- ja
                          energiijadepartementa ovttas
                          Eanandoallodepartementtain ja Gielda- ja
                          guovludepartementtain čoahkkimastán
                          Sámedikkiin ja
                          boazodoalloorganisašuvnnaiguin. Doppe
                          sohppojuvvui ráhkadit čilgehusaid das movt
                          sámi beroštumit leat leamaš mielde ULB
                          barggus ja movt dat boahttevuođas
                          váldojuvvojit mielde ollislaš hálddašanplána
                          oktavuođas, mas UBL lea oassin.</p>
    <section>
      <p type="title">9.5 Čáhputguovllu hálddašanvuogi
                          hábmen</p>
    </section>
    <p type="text">Golggotmánu 5.b. 2001’
                          Allariekteduopmu attii priváhta
                          eananeaiggádiidda ja riekteoamasteddjiide
                          rievtti oamastit Čáhputguovllu, maid Statskog
                          ovdal oamastii formálalaččat. Opmodatgažaldat
                          árvvoštallojuvvui dološ áiggi rájes
                          geavaheami vuođul ja dainna go guovllu leat
                          eanas sámit atnán ja atnet ain. Dán birra
                          čilgejuvvo St.dieđáhusas nr. 33
                          (2201–2002) 20. kap.</p>
    <p type="text">Gielda- ja guovludepartementa
                          lea addán ekonomalaš doarjaga čielggadit movt
                          Čáhputguovllu galggašii hálddašit. Ráđđehus
                          čuovvu dalle dan mii lea ovdal celkon
                          stuoradiggedieđáhusas sámepolitihka birra,
                          namalassii ahte dál lea Olmmáivákki ássiid
                          duohken árvvoštallat siskkáldasrievttálaš
                          dili mii gullá eaiggáduššanhápmái, ja ásahit
                          vuogas guovlluhálddašeami boahtteáigái.
                          Ráđđehusa doarjja lea maiddái oaivvilduvvon
                          dasa ahte gávdnat buori čovdosa hálddašit
                          Čáhputguovllu, ja dasa ahte nannet viidáset
                          guovlluávkkástallama ja hálddašeami mii heive
                          báikkálaš olbmuid sávaldagaide. Doaibmabidju
                          lea ávkkálaš báikki álbmogii, ja dat boahtá
                          addit ábas dieđuid eiseváldiide das movt
                          dákkár oktasaš eaiggáduvvon guovlluid
                          hálddašeapmi sáhttá organiserejuvvot.</p>
    <section>
      <p type="title">9.6 Álgoálbmotvuoigatvuođaid
                          gelbbolašvuođaguovddáš</p>
    </section>
    <p type="text">Álgoálbmotvuoigatvuođaid
                          gelbbolašvuođa-guovddáš rahppui formálalaččat
                          čakčamánu 1.b. 2003. 
                          4  Gelbbolašvuođaguovddáža ulbmil
                          lea buoridit máhtu ja ipmárdusa
                          álgoálbmotvuoigatvuođaid birra ja sámi
                          vuoigatvuođaid birra. Okta guovddáža
                          stuorámus hástalusain lea hukset ásahusa mas
                          lea fágalaš fierpmádat ja deaddu
                          álgoálbmotgažaldagain. Gaskaoamit fertejit
                          heivehuvvot iešguđet ulbmiljoavkkuide mat
                          Guovddážis leat. Guovddáža boahtteáigái lea
                          deaŧalaš ahte buresdoaibmi
                          diehtojuohkinstrategiijjat
                          ovdánahttojuvvojit. Sámediggi ja Gielda- ja
                          guovludepartementa leat ovttas nammadan
                          guovddáža stivrra, Sámi Instituhta ja Sámi
                          allaskuvlla evttohusaid vuođul. Gielda- ja
                          guovludepartementa ja Olgoriikkadepartementa
                          ruhtadit guovddáža doaimma.</p>
    <section>
      <p type="title">9.7 Sis-Finnmárkku
                          diggegoddi</p>
    </section>
    <p type="text">Sis-Finnmárkku ođđa
                          duopmostuollu – Sis-Finnmárkku diggegoddi
                          rahppojuvvo 1.1.2004. Diggegoddi lea
                          ásahuvvon Deanu gildii. Ráđđehus oaivvilda
                          ahte duopmostuolu ásaheapmi lea deaŧalaš sámi
                          gillii ja kultuvrii. Lea sávahahtti ahte sámi
                          álbmot galgá dovdagoahtit riektelágádusa leat
                          eanet olahahttin, ja ahte riektelágádusa
                          máhttu sámi vieruid ja riekteáddejumi birra
                          buorrána. Čujuhit maiddái St.dieđáhussii
                          nr. 33 (2001–2002), kap. 3.3.</p>
    <p type="text">Deanus lea álggahuvvon
                          prošeakta man olis galgá ráhkaduvvot sámi
                          juridihkalaš terminologiijja. Dát prošeakta
                          oažžu doarjaga ee. Justiisadepartementtas ja
                          Gielda- ja guovludepartementtas.</p>
    <p type="text">1</p>
    <p type="text">Ozolaš minerálat leat metállat
                        maid iežasdeaddu lea eanet go vihtta ja dakkár
                        metállaid málmmat, ja dasa lassin metállat
                        titan ja arsen ja daid málmmat, magnehtakiisa
                        ja riššakiisa. Čuldojuvvon leat jeagge- ja
                        mearramálbma ja alluviála golli, gč. báktelágá
                        1. §.</p>
    <p type="text">2</p>
    <p type="text">Eahpeozolaš minerálat leat
                        minerálat mat eai leat ozolaččat ja maid
                        báktelágá 1. § definišuvdna čuoldá.</p>
    <p type="text">3</p>
    <p type="text">Vrd. mearkkašumiin Sámedikki
                        jahkedieđáhusas kap. 3.7.5.</p>
    <p type="text">4</p>
    <p type="text">Geahča St.dieđ.nr 21
                        (1999–2000)Olmmošárvu guovddážis
                        kap. 4.6.2, St.dieđ.nr 55 (2000–2001)
                        kap. 3.6 ja St.dieđ.nr 33 (2001–2002)
                        kap. 3.2</p>
    <p type="text">
                Bláđe dokumeanttas: </p>
    <p type="text">
                &lt; 8 Areála-, biras ja kultursuodjaleapmi</p>
    <p type="text"> |
                </p>
    <p type="text">
                10 Sámi jienastuslohku,... ></p>
    <p type="text"> | </p>
    <p type="text">
                Ovdasiidu</p>
  </body>
</document>
