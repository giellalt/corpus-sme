<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>St.dieđ. nr. 39 (2008–2009)</title>
    <genre/>
    <author>
      <unknown/>
    </author>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://www.regjeringen.no/upload/LMD/Vedlegg/Brosjyrer_veiledere_rapporter/Klimamelding_St_meld_39_samisk.pdf</origFileName>
    <parallel_text location="STM200820090039000DDDPDFS.pdf" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p>Dálkkádathástalusat – eanandoallu mielde čovdosis
1 Dieđáhusa váldosisdoallu
1.1 Dálkkádathástalusat – eanandoallu sáhttá addit positiiva
veahki
Dálkkádathástalusat ja biebmodorvvolašvuohta
ON' dálkkádatpánela lea máŋggain raporttain duođaštan
dálkkádatrievdamiid ja nuoskoluoitoscenarijaid ja globála liegganeami
váikkuhusaid. Dálkkádatpánela maŋemus váldoraporta ii loga
lieggaset dálkkádaga dovdomearkkaid leat nu čielggasin.
Temperatuvrra lassáneapmi lea dál juo váikkuheame luonddu oallut
guovlluin. Dálkkádatpánela oaivila mielde lea jáhkkehahtti ahte
dálkkádatgásaluoittuid leat olbmot mielddisbuktán.
Dálkkádathástalusaid ferte čoavdit oktasaš rahčamiin miehtá
máilmmi.
</p>
    <p>Dan seammás lea biebmodorvvolašvuohta – dat ahte lea doarvái ja
luohttehahtti biebmu - áitojuvvon muhtin báikkiin máilmmis. Máilmmi
olmmošlohku lassána sakka. Danne dárbbašuvvo biebmu ja energiija.
ON' organisašuvdna biepmu ja eanandoalu várás lea meroštallan ahte
lagabui ovtta miljárdda olbmo, 14 proseanta máilmmi olbmuin, ožžo
unnit biepmu go maid ledje dárbbašit jagis 2008. Jagis 2050 sáhttá
máilmmi olmmošlohku leat ovcci miljárdda olbmo; dalle ferte
buvttadit duppál nu olu biepmu, vai garvit nealggi ja heahtedili.
Lea stuora hástalus buvttadit doarvái biepmu ja energiija máilmmi
olbmuide dakkár vugiin maid eanan guoddá ja mii ii goarit
dálkkádaga. Dálkkádatváttisvuohta stuorruda hástalusaid. Máilmmi
biebmobuvttadeapmi gáibida ahte luonddus lea balánsa.
Temperatuvrra gaskamearálaš lassáneapmi sáhttá maiddái addit
vejolašvuođa geavahit eará eatnamiid eanandollui. Meroštallamat leat
eahpesihkkarat dan dihte go eai leat dieđut das movt
báikkálašdálkkádagat rivdet, muhto Davvi-Amerihkás leat meroštallan
ahte eatnamat, mat heivejit eanandoalu geavahussii, lassánit 20-25
proseanttain. Seammaládje leat Ruoššas meroštallan lassáneami leat
40-70 proseantta. Jeaggeeatnamiid gilvin ja vuovdeeatnamiid massin
mielddisbuktá dálkkádatgásaluoittu eanandoalus. Afrihkká lullelis
Sahara sáhttá massit eatnamiid mas buvttaduvvo biebmogálvu árvvu
mielde lagabui 9 proseantta dáláža ektui.
Eanandoallu lea okta dain surggiin masa dálkkádatrievdamat čuhcet
eanemusat. Máilmmeoasit gos leat goikkádagat, sáhttet deaividit vel
stuorát hástalusaiguin biebmobuvttadeami dáfus boahttevuođas.
Biebmobuvttadeapmi ja biepmu olahahttivuohta ii leat ovttaládje
</p>
    <p>2
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>juohke sajes. Veahkki, mii sáhttá ovdánahttit geafes riikkaid
eanandoalu, lea mearrideaddjin. Dan seammás go dáhkida
biebmodárbbu, de maiddái boanda oažžu sisaboađu das ja maiddái
riika, jus biebmobuvttadeami badjebáhcaga sáhttá vuovdit
riikkaidgaskasaččat.
Dáru dálkkádatulbmilat stuora áigumušaiguin
Norga lea, ovdavázzi ja njunnožis, oallut dálkkádatgažaldagain
aktiivvalaččat oassálastán riikkaidgaskasaš politihkalaš ráđđádallamiin
dálkkádathástalusaid hárrái ja movt daid sáhttá dustet. Dáru
dálkkádatstrategiija lea dihtomielalaš ja lea dahkkon čuovvovaš
doaimmaid bokte: St. dieđáhus nr. 34 (2006-2007) Norsk klimapolitikk ja
dán dieđáhusa Stuoradiggemeannudeamis, geahča maiddái Avtale om
klimaforliket ođđajagimánu 2008 ja Innst. S. nr. 145 (2007–2008).
Norga hálida láidestit barggu oažžut ođđa ja eambbo dihtomielalaš
dálkkádatšiehtadusa riikkaidgaskasaččat. Dat ulbmil ahte globála
temperatuvrra lassáneapmi galgá bissut vuollel guokte gráda go
buohtastahttá ovdalindustriijalaš dásiin, váikkuhit
nuoskoluoitogáržžiidemiid eará riikkain ja geahpedit máilmmiviidosaš
dálkkádatgása nuoskoluoittuid mat vástidit 30 proseantta Norgga
nuoskoluoittus jagis 1990.
Lea vejolaš olahit meari ahte gáržžidit nuoskoluoittuid Norggas 15-17
miljovnna tonna CO2-ekvivaleanttaid referánsabana ektui, nu movt dat lea
ovdanboahtán riikkalaš bušeahtas jahkái 2007, mas vuovdi lea mielde.
Dát mielddisbuktá dasto ahte sulaid guokte goalmmádasoassi Norgga
ollislaš nuoskoluoitogeahpádusas váldo riikkalaččat.
Ulbmilin lea ahte Norga galgá leat karbonneutrála jagis 2030, ja dalle ii
oaččo leat dálkkádatgásaid netto nuoskkoluoitu.
Ráđđehus dáhttu vuoruhit doaibmabijuid mat váikkuhit positiivvalaččat vai
vuostábargá dálkkádatrievdamiid, ja positiiva dahje dohkálaš beaktilvuođa
bisuhit biologalaš šláddjivuođa ja eará dehálaš birasárvvuid.
Dálkkádatdieđáhusas namuhuvvo, lassin riikkaidgaskasaš bargguid ja
riikkalaš dálkkádatmihtuid strategiijaide, maiddái Norgga iešguđetge
surggiid dálkkádatbargu, nu maiddái eanandoallu. Buot suorggit
geatnegahttojit bargat doaibmabijuiguin mat unnidit nuoskoluoittuid ja
eará doaibmabijuiguin mat sihkkarastet Norgga positiivvalaččat váikkuhit
vai geahppána máilmmi dálkkádatgásaid nuoskoluoittu.
</p>
    <p>3
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>Buot suorggit galget unnidit dálkkádatgásaid nuoskoluoittu – eanandoallu
galgá váldit ovddasvástádusa
Riikkalaš nuoskoluoittuid juohkit njeallji váldosuorgái oktan sierra
mihttomeriiguin nuoskoluoitogeahppáneami hárrái jagis 2020. Suorggit
leat: petroleum ja energiija, fievrrideapmi, vuođđoealáhusat ja doabbarat
ja industriija.
Ráđđehusa mihttomearri vuođđoealáhusaide ja doapparsuorgái, geahča
dálkkádatdieđáhusa, lea ahte vuođđoealáhusaid ja doapparsuorggi dálá ja
ođđa váikkuhangaskaoamit veahkehit geahpedit nuoskoluoitogásaid 1,0 –
1,5 miljovnna tonna CO2-ekvivaleanttaid jahkái 2020 dáin surggiin mat
leat Stáhta nuoskkidanbearráigeahču 2007' doaibmabidjoanaliisas.
Surggiid mihttomearit leat meroštallamat ja dáidet rievdaduvvot jus
boahttevaš einnostusat, golut, teknologiovddideapmi dahje eará dettolaš,
rievdi eavttut gáibidit dan. Jus rievdá dan guvlui ahte mihttomearit eai
ollašuva, árvvoštallá ráđđehus eará doaibmabijuid.
Jagis 2006 ledje eanandoalu nuoskoluoittut 60% dán suorggis, ja
doabbariid ja guolástusa luoitu lei 21 ja 18 proseantta. Konkrehtalaš
doaibmabijut iešguđetge suorgái árvvoštallojuvvojit dan mielde man
beaktilin sáhttá oažžut goluid, čađahanvejolašvuođa ja stivrema.
Ráđđehusa oaivila mielde lea dárbbašlaš ollislaš politihkain balánseret
eanandoallopolitihkalaš mihttomeriid, dálkkádat- ja birasmihttomeriid ja
vuhtiiváldit golaheddjiid ja eallinkvalitehta. Eanandoallu sáhttá
positiivvalaš láhkái leat mielde čoavdit dálkkádathástalusaid.
Dálkkádatdieđáhusa ja dálkkádatsoabadeami čuovvoleapmin ovddida
ráđđehus stuoradiggedieđáhusa eanandoalu ja dálkkádathástalusaid birra.
Lea meroštallojuvvon ahte eanandoalu dálkkádatgásaid nuoskoluoitu lea
ovcci proseantta Norgga dálkkádatgásaid nuoskoluoittuin. Dás leat mielde
eanandoalu CO2 luoittut go geavahit fosiila energiijagálduid.
Nuoskoluoittut bohtet eanas šibitdoalus, duktemis ja eatnama dikšumis.
Eanandoallu ferte, vai sihkkarastá legitimitehta ja ovdáneami, váldit
ovddasvástádusa ja geahpedit dálkkádatgásaid nuoskoluoittu.
Ráđđehusa oaivila mielde sáhttet máŋggat ovttaskas doaibmabijut, maid
sáhttá fargga álggahit, oktiibuot veahkehit geahpedit eanandoalu
dálkkádatgásaid luoittu. Okta váldoulbmil lea geahpedit dálkkádat- ja
birasnoađi juohke buvttaduvvon ovttadaga nammii iešguđetlágan
gálvvuin, muhto galgá vuhtiiváldit ahte iešguđetlágan gálvvuin lea
iešguđetlágan eallámušárvu. Áigumuš lea maiddái lasihit CO2njammaseami eanandoalus doaibmabijuiguin main lea čielga ulbmil.
</p>
    <p>4
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>Dieđáhusas ovdanbuktit doaibmabijuid ja váikkuhangaskaomiid, mat leat
doarvái, luvvet dan teknihkalaš vejolašvuođa mii lea 1,1 miljovnna tonna
CO2-ekvivaleanttat maid SFT 2007 ' doaibmabidjoanaliisa lea bidjan. Dát
mielddisbuktá ahte suorgi ollašuhttá unnimusat iežas oasi vuođđoealáhusja doapparsuorggi mihttomearis mii lea 1,0 – 1,5 miljovnna tonna CO2ekvivaleanttat.
Ođđa máhttu dárbbašuvvo
Norgga areálain lea birrasiid golbma proseanta gilvojuvvon eanan ja sullii
37 proseanta lea vuovdeeanan. Ráđđehus atná vuođđun ahte Norga galgá
biebmat golaheddjiid biepmuin maid ieža leat buvttadan, váldoulbmiliid
mielde mat daddjojit St. Dieđáhusas nr.19 (1999-2000) Om norsk
landbruk og matproduksjon. Dál importeret mii beali dan biepmus maid
mii borrat. Riikkalaš biebmobuvttadeapmi lea dehálaš oassi guhkesáiggi
biebmováráiduhttinstrategiijas, ja biebmosihkarvuođa bealis lea
vuođđoáššin doalahit buvttadanvejolašvuođaid Norggas guhkit áigái.
Norgga oppalaš biebmobuvttadeapmi fátmmasta maiddái guolásteami,
man birra dát dokumeanta ii namut eambbo.
Eanandoallu bargá luonddušláddjivuođa ja luonddu buvttadannávcca
vuođul. Dálkkádatrievdamat váikkuhit sihke lunddolaš biologalaš
šláddjivuođa ja šláddjivuođa mii gullá biebmošattuide. Dát šláddjivuohta
dáhkida min boahtteáiggi ja dan galgá fuolahit ja ávkkástallat
doaibmevaččat go bargá dálkkádatváttisvuođaid ráddjemiin.
Eanandoalloealáhusaid biologalaš buvttadeapmi čuovgaoktemiin
(fotosyntesain) ja karbonbirrajoruin lea máŋggageardánis ovttasdoaibman
mas CO2 ja eará dálkkádatgásaid njammaseapmi ja luoitin dáhpáhuvvet
lunddolaš vugiin. Stuora oassi eanandoalus dárbbaša ja lea heivehuvvon
dálkkádatdillái ja dainna lágiin sáhttet dálkkádatrievdamat dása čuohcat
eambbo go eará ealáhusaide.
Netto CO2-njammama sturrodat norgga vuvddiin lea maŋemus jagiid
leamaš 25-32 miljovnna tonna jahkái. Dát lea sullii bealli norgga ollislaš
dálkkádatgásaluoittuin. Netto CO2-njamman rievddada jagis jahkái dan
sivas go jahkodagaid šaddu, dálkkádatrievdan, vuovdedikšun ja čuohppan
lea iešguđet ládje.
Eanandoalu gilvin šattut leat ovttajagáš dahje máŋggajagáš šattut main
lea oanehis eallináigodat, dasgo daid láddjejit dahje guhtot. Dat njammet
olu CO2, mii fas manná bibmui ja eallefuođđariidda. Eanandoalus lea hui
olu CO2 bruttonjamman, muhto karbona čatnaseapmi šattuide bistá dušše
oanehis áigodaga dálkkádatperspektiivvas. Eanandoalu
dálkkádatrehketdoalus lea netto dálkkádatgásaid luoitu, muhto das ii leat
mielde karbona čatnaseapmi gittiide ja guohtumiidda mineráleatnamiin.
Dárbbašuvvojit buoret dieđut das man láhkái karbona čatnasa gittiide ja
</p>
    <p>5
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>guohtumiidda, vai sáhttá muitalit man stuoris dát njammaseapmi sáhttá
leat. Bioforsk raporta jagis 2008 lohká leat olu karbona čatnasan
eanandoalloeatnamiidda, sullii 200 miljovnna tonna. Doaibmabijut mat
buoridit karbonačatnaseami eanandoalloeatnamiidda, leat dehálaččat
dálkkádatoktavuođas.
Dieđusge dárbbašit mihá eambbo diehtit karbona čatnaseamis eatnamii,
lustagásamassu ja šibitdoallobuvttadeami luoittuid birra. Dát eai leat
beare norgga hástalusat. Eanandoallobuvttadeapmi ii sáhte garvit metána
ja lustagása luoittuid. Lea ain unnán máhttu dáin luoittuin, eandalii
lustagása birra. Dutkamat eai leat dássážii gávnnahan doaibmabijuid mat
dettolaččat geahpedit lustagásaluoittuid almmá ahte dat dettolaččat
geahpedit maiddái biebmobuvttadeami. Bargu lea jođus oažžut máhtu ja
dieđu luoittuid birra ja movt dát sáhttet váikkuhit biebmobuvttadeami.
Ráđđehus oaivvildage dasto fertet nannet dutkama ja máhttoovddideami,
nu maid riikkaidgaskasaš dutkama, vai gávnnaha buoret vuođu
luoitogeahpedeami doaibmabijuide. Norga berre leat njunušriikkaid
gaskkas dán suorggi máhttobuvttadeamis. Dan seammás ii sáhte maŋidit
doaibmabijuid dan botta go vuordá ođđa máhtu; doaibmabijuid
čađaheapmi ja ođđa máhtu háhkan galgá muhtin háve mannat
buohtalaga.
Mii bálkut biepmuid bearehaga – biebmobázahusat buktet dálkkádatluoittu
Máilmmi ollislaš biebmodili vuođul lea resurssaid, birrasa ja morálalaš
beali dáfus váttisvuohtan go norgga golaheaddjit ja eallámušindustriija
dahket badjel ovtta miljovnna tonna biebmobázahusaid jagis.
Biebmobázahusat buktet dálkkádatgásaluoittuid juohke oassái
biebmogollosis. Norgga golaheaddjit bálkestit 50 proseantta eambbo
biepmu ja loahpaid go 10 jagi dás ovdal. Árvideamis lea stuora oassi dán
biepmus áibbas dohkálaš ja dorvvolaš biebmu dearvvašvuođa dáfus.
Norgga dálkkádatgásarehketdoalu mielde lea metánaluoitu njuoskaorgánalaš doapparrádjosiin birrasiid 2,5 proseantta norgga
dálkkádatgásaluoittuin. Ráđđehus bidjá johtui doaibmabijuid vai olbmot
eai bálkes nu olu biepmu, ja lassin ovddidit doaibmabijuid mas
biebmoloahpaid energiija- ja duktenárvvut bohtet buorebut ávkin.
Eanandoallu galgá heivehit ođđa dálkkádateavttuide
Dál galgat sakka vuoruhit eanandoallobuvttadeamis dakkár heivehemiid
mat addet buoret dálkkádatvuoittuid. Dan seammás galget doaibmabijut,
mat geahpedit dálkkádatgásaluoittuid ja lasihit CO2 njammaseami,
hábmejuvvot nu ahte eai buvtte fas eará servodatlaš váttisvuođaid.
Dálkkádagaid liegganeapmi rievdada eanandoalu eavttuid, ja sihke dat mo
luoitu boahtegoahtá ja dálkkádatgásaid čatnasanviidodat sáhttá rievdat.
Eanandoallu ferte heivehit dálkkádatrievdamii guhkesáiggi strategiijaid ja
</p>
    <p>6
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>konkrehtalaš doaibmabijuid bokte, mas maiddái galgá árvvoštallat ja
ávkkástallat ođđa vejolašvuođaid.
Dálkkádatrievdan čuovuha ođđa hástalusaid ja ođđa vejolašvuođaid
šaddo- ja eallebuvttadeapmái. Rievdamat sáhttet váikkuhit šaddandili,
erošuvnna ja čáhcegolgama ja dálkkádatgásaluoittu, šaddo- ja
ealledearvvašvuođadili, elliidčálggu, doaibmamálliid, gávpašeami,
buvttadannávccalašvuođa ja golaheaddjeminsttara. Biebmo- ja
eanandoallogálvvuid buvttadeami ferte heivehit rievdi dillái, vai dáhkida
valljit biebmobuvttadeami globálalaččat. Njuolggadusat galget ođastuvvot
ođđa máhtu ja rievdi dili vuođul. Eanandoallo- ja biebmohálddašeamis
galgá vuoruhit loktet gelbbolašvuođa ja máhtu dálkkádatrievdamiid birra
ja dálkkádatdoaibmabijuid. Riikkalaš ja riikkaidgaskasaš ovttasbargu lea
áibbas dárbbaslaš dan dihte go biologalaš buktagiid ja gálvvuid dáfus
manná gávppašeapmi dađistaga globálalaš dásis.
Ođđa šaddo- ja elliiddávddaid boahtin sáhttá lassánit – dehálaš nannet
gearggusvuođadustema
Dálkkádatrievdamat sáhttet mielddisbuktit ođđa šattuid ja elliid ihtima ja
ođđa šaddo- ja elliiddávddaid sajáiduvvama Norgii. Bearráigeahččan,
kárten, riikkaidgaskasaš ovttasbargu ja dutkan leat, lassin buriid
gearggusvuođa-, dieđihan- ja eastadanvugiide, dehálaččat doalahit buori
šaddo- ja elliidčálggu Norggas. Elliin galgá leat buorre dearvvašvuohta, go
dát lea biebmodorvvolašvuođa, oppalaš biebmosihkarvuođa ja buori
elliidčálggu dehálaš vuođđoeaktun. Servodagas leat maiddái álgán mihá
eambbo deattuhit ealledoalu etihkalaš beliid. Golaheaddjit jearahit
buktagiid mat buvttaduvvojit vugiin mas elliidčálgu ja biras
vuhtiiváldojuvvo. Veahkkeávdnasat galget rievttes láhkái geavahuvvot ja
doallat buori kvalitehta, nu movt siepmanat, fuođđarat,
gilvvagáhttenávdnasat ja duktenávdnasat, dasgo dát leat dehálaččat dálá
ja boahtteáiggi dáfus ekonomalaš, dearvvašvuođa guoskevaš ja
dálkkádat- ja birasguoskevaš ákkaiguin.
</p>
    <p>1.2 Eanandollui guoski dálkkádatdoaimmat
Eanandoalu dálkkádatbargu fátmmasta oallut politihkkasurggiid:
eanandoalu, boazodoalu, biebmobuvttadeami, vuovdedoalu, dutkama,
energiija, biologalaš šláddjivuođa, eanangeavaheami ja nu ain. Dán
dieđáhusas addo govdadis stáhtos, dálkkádatbarggu vejolašvuođat ja
hástalusat mat čatnasit eanandollui, ja atnet vuođđun
dálkkádatpolitihkalaš vuođđovuolggasaji daddjojuvvon St. dieđáhusas nr.
34 (2006-2007) Norsk klimapolitikk ja Stuoradikki dieđáhusgieđahallamis.
</p>
    <p>7
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>Dieđáhusas ráđđehus árvvoštallá eanandoallosuorggi dálkkádatgásaid
luoittuid ja njammaseami, ja boahtte áigái heivehemiid ja
váikkuhangaskaomiid vai oažžut nana, dálkkádahkii heivehuvvon
eanandoalu. Ráđđehusa evttohus dadjá čiekŋaleappot ja buktá lassi
sisdoalu St. dieđáhussii nr. 34 (2006-2007) eanandoalu dáfus. Dieđáhus
adnojuvvo maiddái, nu mo ovdagihtii lea dieđihuvvon, vuođđun
dálkkádatpolitihka ođđasit árvvoštallat ja geahčadit galget go leat
earalágan váikkuhangaskaoamit jagis 2010. Dieđáhusa doaibmabijut
fátmmastit sihke daid doaibmabijuid mat veahkehit Norgga ollašuhttit
luoitogeahpedeami geatnegasvuođaid Kyotošiehtadusa vuođul, ja
eanandoalu eará doaibmabijuid mat buktet positiivvalaš bohtosiid ollislaš
luoitorehketdollui.
Ollislaččat, norgga dálkkádatgásaluoittut lassánedje sakka jagis 2007 SSB
dieđuid mielde. Ollislaš luoittut ledje dalle 55,1 miljovnna tonna CO 2ekvivaleantta. Dat mearkkaša ahte ledje 1,6 miljovnna tonna, dahje
golbma proseantta eambbo go jagis 2006. Lassáneapmi bođii
vuosttažettiin Melkeøya luonddugásarusttega stuora luoittuid dihte, mat
mielddisbukte 10,5 proseantta luoittolassáneami oljo- ja gásadoaimmain.
Luoittuid lassáneapmi bođii maid das go geaidnojohtolat,
mearrafanasjohtolat ja eará johtaleaddji gáldut ain lassánit. Dasa lassin
lassánedje eanandoalu luoittut 2,1 proseantta 2006 rájes 2007 radjái dan
dihte go šibihat ja goanstaduktemat lassánedje. Dát gáldu luoitá
almmatge unnit luoittu go jagis 1990. Luoittut geahppánedje 55,1 jagis
2007 gitta 53,8 miljovnna tonnii CO2-ekvaleanttat jagis 2008.
Geahppáneapmi bođii go fosiila boaldámuša geavaheapmi lea unnon,
erenoamážit lea unnon mearrafanasjohtolaga boaldámušávnnas. Luoittut
geahppánedje maiddái viehka olu dan dihtii go mineráladuvttaid
buvttadeapmái leat háhkan birasteknologiija. Dálkkádatgásaluoittut leat
almmatge 7,4 proseantta badjelis dan dási masa Norggas lea
geatnegasvuohta Kyotoprotokollas.
Kyotoprotokolla mielde sáhttá Norga áigodagas 2008-2012 luoitit sullii 50
tonna CO2-ekvivaleanttaid juohke jagi. Luoittuid geahpedeapmái dálá
dásis dan dassái maid luoitogeatnegasvuohta lea bidjan, galgá
dáhpáhuvvat luoitogeahpedeaddji doaibmabijuiguin, dahje lassin geavahit
daid fleksibalaš mekanismmaid mat leat Kyotoprotokollas. Norga lea
válljen mihttomeari mii mielddisbuktá ahte dát geatnegasvuođat
ollašuvvet 10:n proseanttain badjel dan meari. Norga dáhttu velá
ollašuhttit luoitogeatnegasvuođa 1,5 miljovnna tonnain CO2ekvivaleanttaid go váldá mielde dan maid vuovdi njammá, geahča
kapihttal 6.
Ráđđehusa vuođđun lea heivehit eanandoallogulli dálkkádatdoaibmabijuid
ollislaš eanandoallo- ja biebmopolitihkkii, mas okta ulbmil lea bisuhit dahje
lasihit biebmobuvttadeami.
</p>
    <p>8
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>Dán dieđáhusas Ráđđehus evttoha dálkkádatdoaibmabijuid eanandollui
mat veahkehit geahpedit Norgga dálkkádatgásaluoittu bures 1,1 miljovnna
tonna CO2-ekvivaleanttaid. Dát doaibmabijut buoridit eanandoallosuorggi
dálkkádatrehketdoalu ja váikkuhit vai Norga ollašuhttá luoitogeahpedeami
geatnagasvuođaid Kyotoprotokolla hárrái áigodagas 2008 – 2012.
Ráđđehus evttoha maiddái soames doaibmabijuid eanandollui mat
váikkuhit eará luoitosurggiide go vuođđoealáhusaide ja bázahusaide.
Ráđđehusa oaivila mielde berre mihttomearrin leat heaittihit fosiila
energigeavaheami liggenulbmiliidda eanandoalus jahkái 2020. Dát
doaibma váikkuha energiija- ja fievrridansuorggi dálkkádatrehketdoalu ja
das sáhttet leat vejolaš luoitogeahpádusat sullii 50 000 tonna CO 2ekvivaleantta.
Ráđđehus evttoha máŋggaid positiiva dálkkádatdoaibmabijuid eanandollui
mat váikkuhit CO2-njammama ja karbona čatnaseami guhkit áigái. Dát
doaibmabijut eanandoalus ja vuovdedoalus buktet buori dálkkádahkii,
muhto eai boađe oidnosii Norgga almmolaš dálkkádatgásarehketdollui
oanehit áigái dan geažil mo mearrádusat dál leat hábmejuvvon.
Áigeguovdilis doaibmabijut geahpedan dihtii eanandoalu
dálkkádatgásaluoittu ja lasihit CO2-njammaseami ja karbona čatnaseami
eanandoalus ja vuovdedoalus, leat loguiguin čilgejuvvon kapihtalis 1.3.
Ráđđehus evttoha maiddái moanat doaibmabijuid nannet positiiva
dálkkádatdoaimmaid eanandoalus. Doaibmabijut namuhuvvojit vuollelis.
Riikkaidgaskasaš bargu
Dálkkádathástalusat leat máilmmiviidosaččat ja daid ferte čoavdit sihke
riikkaidgaskasaš ovttasbarggus ja vásedin riikkalaš doaibmabijuiguin. ON
dálkkádatpánela lohká leat hoahpu gávnnahit buriid čovdosiid. Dan
seammás FAO čielggadeamit čájehit ahte máilmmi ollislaš
biebmobuvttadeapmi ferte lassánit 50 proseanttain 2030 radjái dan dihte
go olmmošlohku lassána sakka. Dát guovttelágan hástalusat váikkuhit
nubbi nuppi, ja dan dihte galgá ge eanandoalu dálkkádatgažaldagaid
gieđahallat bálddalaga dárbbuin buvttadit biepmu ja energiija mii
dárbbašuvvo go olmmošlohku máilmmis lassána dađistaga.
</p>
    <p>Ráđđehus dáhttu
Bargat oažžut áŋggirdeaddji, riikkaidgaskasaš dálkkádatšiehtadusa
ja oanehit áigái ges doaibmevaš luoitogeahpedemiid, earret eará
doaibmabijuiguin maiguin geahpeda ovddádusriikkaid
vuovdečuohppama ja vuovdeheajudeami.
</p>
    <p>9
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
Bargat ovddidit vai biebmodorvvolašvuohta searvvahuvvo oassin
dálkkádatoaivečoahkkima (COP 15) čuovvoleamis Københámmánis.
Bargat loktet riikkaidgaskasaččat nannejumi dáhkidan dihte
guoddevaš ja dálkkádatustitlaš eanandoalu máilbmái, earret eará
lasihettiin eanandoalloveahki multilaterála ja bilaterála
doaibmabijuiguin.
Veahkkin čuovvolahttit riikkaidgaskasaš digaštallamiid máilmmi
biebmodilálašvuođain ja dálkkádathástalusain, geahča
biebmooaivečoahkkima Romas jagis 2008, ja doaimmalaččat bargat
vai biebmodorvvolašvuohta gullo riikkaidgaskasaš
ságastallanbáikkiin.
Lasihit norgga veahki eanandoallosuorgái oktan oassin suorggi
riikkaidgaskasaš nannenbargguin
Bargat ovddidit riikkaidgaskasaš doaibmabijuid maiguin ráddje
dálkkádaga čuovvu vahátdivrriid ja dávddaid viidáneami šaddo- ja
šibitbuvttadeamis.
Atnit vuođđun áŋggirdeaddji ja ollislaš lahkoneami
vuovdegažaldagaide rikkaidgaskasaš vuovde- ja biraspolitihkalaš
barggus ja bidjat vuovddi eambbo guovddážii boahttevaš
riikkaidgaskasaš njuolggadusain dálkkádatdoaibmabijuid várás
Doaimmalaččat nannet bargama čađahit ON eaktudáhtolaš
šiehtadusa vai oaččuhit máilmmi vuovderesursahálddašeami
guoddevažžan.
Bargat oažžut guovlolaš šiehtadusa nu ahte Eurohpa
vuovderesursaide šaddá guoddevaš hálddašeapmi
</p>
    <p>Eanandoalu dálkkádatrehketdoallu
Norggas lea geatnegasvuohta raporteret riikkaidgaskasaš dásis
Dálkkádatkonvenšuvnna ja Kyotoprotokolla vuođul. Raporttas galget
ovdanboahtit eanandoalu dálkkádatgásaid luoitu ja man muddui lea
vuvddiid ja eanandoalloeatnamiid CO2 njamman. Norgga
dálkkádatrehketdoallu galgá leat nu buorre go vejolaš, vai nagoda
čađahit deaivilis ja beaktilis dálkkádatdoaibmabijuid eanandoalus.
Dálkkádatrehketdoalu dieđut, mat addojit riikkaidgaskasaš raporttas,
atnet vuođđun buoremus olahahtti metodaid ja dieđuid. Norgga
dálkkádatrehketdoallu lea reviderejuvvon ja dohkkehuvvon ON
dálkkádatpánela joavkkus jagis 2007. Almmatge galgá ain bargat
buoridit metodaid ja diehtovuođu.
Ráđđehus dáhttu
</p>
    <p>10
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
Buoridit eanandoalu dálkkádatrehketdoalu vai buorida vuođu čađahit
doaibmabijuid, dása gullet maiddái ovddidit buoret máhtu ja buoret
vugiid meroštallat karbona čatnaseami eatnamii.
Láhčit dili buorebut máŧasdoallat kártavuođu vai buorebut sáhttá
čuovvut areálarievdamiid
Dáhkidit joatkkevašvuođa eanandoalloeatnamiid dálá statistihkalaš
iskkademiin vai oažžu govdadit vuođu árvvoštallat eanandoalu
dálkkádatdoaibmabijuid.
Nannet Norgga riikkaidgaskasaš dálkkádatraporterema vuođu ja
ovddidit dálkkádatguovddášdoaimma Norsk institutt for skog og
landbruk-ásahussii.
</p>
    <p>Areálpolitihkka
Eananvuođđu lea karbona čatnaseapmái okta dain deháleamos beliin
eananjorbadasa alde. Áibbas dehálaš lea eananresursaid hálddašit dainna
lágiin ahte karbona čatnaseapmi ii heajuduvvo. Seammás leat stuora
vejolašvuođat lasihit karbona čatnaseami eatnamii. Lea dehálaš bisuhit
eananresursaid biebmobuvttadeapmái lassáneaddji olmmošlohkui.
Norggas lea dikšojuvvon eanan dušše golbma proseantta. Dát lea unnán
eanas eará riikkaid ektui. Dan dihte lea hui dárbbašlaš seailluhit dáid
areálaid, ja beaktilis njuolggadusaiguin dáhkidit dáidda guoddevaš
hálddašeami.
Ráđđehus dáhttu
Geavahit areálpolitihka doaimmalaččat reaidun go bargá geahpedit
dálkkádatgása luoittuid, fuolahit eanandoalu vejolašvuođa
dálkkádatgásaid njammat ja dáhkidit ahte gilvojuvvon ja
gilvvehahtti eatnamat – vuođđoresursa, ráddjejuvvon resursa –
fuolahuvvo sihke suohkaniid guhkesáigge plánemis ja
areálhálddašeamis ja johtolatpolitihkas ja johtolatprošeavttain.
Árvvoštallat dárbbu nannet eanangáhttenmearrádusaid dainna
ulbmilin ahte dáhkidit vai fuolahuvvo dálkkádatvuhtiiváldin
Vuovdi
Vuovdi ja vuovdeeatnamat leat dehálaš karbončadnit. Dáid lea
dehálaš seailluhit ja ovddidit. Šaddi vuovdi njammá CO2 ja dán
njammama sáhttá lasihit doaimmalaš vuovderesursahálddašemiin.
Norggas njammá vuovdi sullii beali dain dálkkádatgásaluoittuin maid
olbmot mielddisbuktet. Muora berre eambbo geavahit huksemiidda,
eará ávdnasiid sadjái mat eai leat nu dálkkádatustitlaččat, ja muora
berre geavahit energiijaulbmiliidda dan sadjái go koala, oljju ja gása.
Vuovderesursaid sáhttá eambbo geavahit váikkuhangaskaoapmin
dálkkádatpolitihkas. Dát eaktuda dan seammás ahte vuhtiiváldá
biologalaš šláddjivuođa, kulturárvvuid ja muosáhuskvalitehta. Norga
</p>
    <p>11
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>lea guorrasan ON njuolggadusaide mat fátmmastit riikkalaš
vuovdeprográmma. Ráđđehus atná vuođđun ahte ollislaš riikkalaš
vuovdepolitihkalaš nannen ja Norgga riikkaidgaskasaš
vuovdepolitihkalaš bargu, ovttas ollistit riikkalaš vuovdeprográmma
mii soahpá oktii UNFF njuolggadusaiguin.
</p>
    <p>Ráđđehus dáhttu
Atnit vuođđun áŋggirdeaddji ja ollislaš lahkoneami
vuovdegažaldagaide rikkaidgaskasaš vuovde- ja biraspolitihkalaš
barggus ja atnit vuolggasadjin ahte vuovddis galgá leat stuorát sadji
boahttevaš riikkaidgaskasaš njuolggadusain dálkkádatdoaibmabijuid
hárrái.
Fuolahit vai vuovdehálddašeapmi ja guoddevaš vuovdedoallu šaddet
dehálaš oassin norgga veahkehanpolitihkas.
Doaimmalaččat nannet bargama čađahit ON eaktudáhtolaš
šiehtadusa ahte oaččuhit máilmmi vuovderesursahálddašeami
guoddevažžan.
Oktiiheivehit vuovdepolitihka osiid vai sohpet oktii riikkaidgaskasaš
njuolggadusaiguin riikkalaš vuovdeprográmmaid várás.
Bargat oažžut áigái guovlolaš šiehtadusa mii Eurohpa
vuovderesursaide addá guoddevaš hálddašeami
Láhčit dili vuvddiid guoddevaš hálddašeapmái Norggas, ja
árvvoštallat doaibmabijuid mat veahkehit lasihit dálkkádatvuoittuid
Nannet vuovdepolitihkalaš váikkuhangaskaoapmegeavaheami
ulbmiliin ahte eambbo njammat CO2 dan bokte go lea guoddevaš,
doaibmevaš vuovdedoallu, gilvin, gilvvagieđahallan ja soames eará
vuovdedoaibmabiju
Láhčit dili vai muorra eambbo geavahuvvo ja ulbmil dainna lea ahte
karbona ja birasvuoittut galggašedje čatnasit bistevaččat go
geavaha muora dan sadjái go eará ja eambbo dálkkádatnjeaidi
ávdnasiid
Vuoruhit doaibmabijuid mat buktet buori ja hehttejit
dálkkádatrievdamiid ja addet positiiva ja dohkálaš ávkki seailluhit
biologalaš šláddjivuođa ja eará dehálaš birasárvvuid
Nannet vuovdedoalu birasvuhtiiváldimiid dan bokte ahte geavahit
ođđa váikkuhangaskaomiid luonddušláddjivuođalágas ja
vuovdedoalu váikkuhangaskaomiid; earret eará birasregistrerema,
diehtolonohallama ja ealli vuovde-standárdda, vai sáhttá lasihit
vuovddi biomássa váldima dan seammás go fuolaha biologalaš
šláddjivuođa.
</p>
    <p>12
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>Eanandoallu, biebmu ja golaheaddjepolitihkka
Ráđđehusa ulbmil lea ahte dálá ja ođđa váikkuhangaskaoamit
vuođđoealáhusain ja doapparsuorggis geahpedit dálkkádatgásaluoittuid
1,0 -1,5 miljovnna tonna CO2-ekvivaleanttaiguin dán suorggis dan
referánsabána ektui man Statens forurensingstilsyn atná vuođđun 2007
doaibmabidjoanaliisas. Suorgemihtut leat meroštallamat, ja galget ođđasit
árvvoštallojuvvot jus nu gáibidit boahttevaš einnostusat, golut,
teknologiijaovddideapmi dahje eará dettolaš, rievdan eavttut. Jus rievdá
nu ahte mihtut eai ollašuva, de ráđđehus árvvoštallá lassi doaibmabijuid.
FAO atná vuođđun ahte biebmobuvttadeapmi galgá leat 50 % badjelis
jagis 2030 go dat mii dál lea, ja duppálasto jagis 2050. Dán oktavuođas
lea maiddái Norggas čielga geatnegasvuohta hálddašit areálaid bures, vai
buvttada borramuša iežas álbmogii. Biebmobuvttadeapmi galgá
dáhpáhuvvat guoddevaš vugiin. Olmmošlogu prognosa mielde lassána
norgga álbmot ovttain miljovnnain jahkái 2030. Maiddái Norgga
eanandoallo- ja biebmopolitihkka galgá dan guvlui bargat ahte háhkat
biepmu lassáneaddji olmmošlohkui.
Eanandoallobuvttadeapmi lea oassin karbona birrajorus. Gilvojuvvon
šattut čatnet stuora karbonhivvodaga, ja geavahuvvojit dávjá biebmun
dahje šibitfuođđarin. Karbona manná biepmuide. Biebmu ja
biebmobázahusat mannet čoavjái ja háddjanit doppe, nu ahte buot
karbona fas measta ollásii boahtá áibmogeardái CO2 hámis. Dát
lohkkojuvvo nullasummaspeallun dálkkádatoktavuođas. Dasa lassin bohtet
eanandoallobuvttadeami luoittut nu movt metána, lustagása, ja fosiila
energiija geavaheapmi.
Eanandoalu ja biebmobuvttadeami dálkkádatgásaluoittut galget
ráddjejuvvot dan seammás go biebmobuvttadeapmi galgá lassánit. Dán
olaheapmái galgá doaibmabijuid álggahit buot osiin biebmoárvogollosis.
Dán dihtii leage dehálaš lasihit karbona eatnamis, geahpedit
dálkkádatgásaluoittu eatnamis, ja optimaliseret nitrogena geavaheami,
geahpedit biebmobázahusaid ja geavahit biebmobázahusaid
energiijaulbmilii.
</p>
    <p>Ráđđehus dáhttu
Bargat ovddidit vai biebmodorvvolašvuohta lea searvadahttojuvvon
oassin dálkkádatoaivečoahkkima (COP 15) čuovvoleamis
Københámmánis.
Čađahit luoitogeahpedemiid eanandoalus, ja ovdanbuktit dás
doaibmabijuid main lea vejolašvuohta geahpedit 1,1 miljovnna
</p>
    <p>13
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
tonna CO2-ekvivaleanttaid jahkái 2020 – doaibmabijut galget
čađahuvvot eanandoallopolitihka mihttomeriid mielde, Stuoradikki
mearrideami vuođul.
2010 sisa árvvoštallat iešguđetlágan váikkuhangaskaomiid vai luvve
teknihkalaš geahpedanpotensiála mii earret eará lea
biogásabuvttadeamis
Álggahit doaibmabijuid mat lasihit karbončatnaseami eanandoalu
eatnamiidda
Láhčit dili vai dálkkádatguoski máhttu konvenšuvnnalaš ja
ekologalaš eanandoalus lea ávkin oažžut buriid heivehemiid ja
geahpedit dálkkádatgásaluoittuid
Nannet ja systematiseret máhtu biebmoárvogollosa ollislaš
birasdeattus
Bargat ain ovddidit báikkálaš biepmu ja sesoŋŋagálvvuid ovttas
buvttadeddjiiguin ja biebmogálvosurggiin, dan dihtii vai geahpeda
biepmu ollislaš dálkkádatnoađi.
Váikkuhit doaibmabijuide mat addet guoddevaš šaddaneavttuid
biebmogálvvuide, oktanis guoddevaš biebmogolahemiin,
biebmobázahusaid unnidemiin ja vugiin mas buorebut geavahit
biebmoloahpaid.
</p>
    <p>Ođasmahtti energiija
Ovdalindustriijalaš áiggis dálá áigái lea ii-ođasmahtti energiija –
koala, oljju ja gása geavaheapmi sakka lassánan. Máilmmi oppalaš
energiijageavaheapmi lassána ain garrasit. Lea áibbas dárbbašlaš
energiijageavaheami eambbo jorahit ođasmahtti energiijagálduide.
Norgga eanandoalus leat buorit vejolašvuođat buvttadit servodahkii
ođasmahtti energiija biomássas – muoras ja eananbázahusain ja nu
ain. Norgga vuovdedoalus čuhppet muoraid dál duššefal 50 %
muorrašaddama ektui mii jagis šaddá. Danne leat teknihkalaččat
buorit vejolašvuođat eambbo buvttadit bioenergiija vaikko dán
ekonomalaš eavttut eai leat heivehuvvon olahahtti dássái vuos odne.
Eanandoalus leat maiddái ollu resursat mat eai geavahuvvo ja mat
leat dohkálaččat bioenergiija buvttadeapmái.
Ráđđehus dáhttu
Dáhkidit vai váikkuhangaskaomiid geavaheapmi doaibmá ulbmiliid
ektui ja ovttaidahttojuvvo vai lassána bioenergiija huksen gitta 14
TWh 2020 sisa.
Movttiidahttit vai buorrána guoddevaš bioenergiija buvttadeapmi
eanandoalu resursaiguin, áinnas geavahettiin vuovdedoalu
</p>
    <p>14
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
vuođđoávdnasiid ja buorebut geavahit lassibuktagiid ja eanandoalu
bázahusaid.
Háhkat ollislaš váikkuhangaskaoapmepáhka biogása ovddideapmái,
nu maid gávnnahit oppalaš čovdosiid orgánalaš doabbariid ja
šibitduvttaid gieđahallamii, dan bokte ahte lea organiserejuvvon
ovttasbargu eanandoalu, industriija ja suohkanlaš dásis
Movttiidahttit vai bioenergiija eambbo geavahuvvo liggemii
eanandoallosuorggis ja nannet eanandoalu sajádaga biolieggasa
lagadeaddjin
Veahkehit teknologiovddideapmái ja máhttobuvttadeapmái
nubbebuolvvat bioboaldámuša birra mii earret eará boahtá
bázahusain ja muorain
Láhčit dili vai ođasmahtti ja dálkkádatustitlaš elektrisihtehta
ovddideapmi smávvafápmorusttegiid olis šaddá guoddevažžan
</p>
    <p>Dálkkádatheiveheapmi
Máilmmiviidosaš liegganeapmi buktá dálkkádatrievdamiid – maiddái
Norggas. Stuora oassi eanandoalus lea sorjávaš ja heivehuvvon
dálkkádahkii, ja dasa sáhttá garraseappot čuohcat go eará
ealáhusaide. Das sáhttet boahtit positiiva váikkuhusat go lieggaset
ilbmi máŋgga báikkis ii šat hehtte biologalaš buvttadeami. Seammás
buktá dálkkádatrievdan negatiiva čuovvumušaid go rivdet arve- ja
borgamállet, garradálkkit, erošuvdna, eallámušsálti ja sullasaččat
čuvvot golgi čáziid. Dát buktet maid balu ahte dálkkádatgásaid luoitu
lassána.
Lea stuorát ballu ahte ođđa vahátdahkkit ja šaddo- ja elliiddávddat
sajáiduvvet. Nu leage dárbbašlaš hukset gearggusvuođa
vahátdáhkkiid ja šaddo- ja elliiddávddaid vuostá, ja ásahit
doaibmabijuid maiguin heiveha dálkkádatrievdamiidda.
Ráđđehus dáhttu
Nannet ja joatkit badjeliigeahččama ja raporterendagaldusaid
čuovvun dihtii ovdáneami ja gozihit vejolaš bohtosiid
dálkkádatrievdamis, oažžun dihtii vuođu árvvoštallat doaibmabijuid
Láhčit dili šaddogieđahallamii ja šládjaovdáneapmái vai heiveha
dálkkádagaide ja oažžu buoret dálkkádatvuoittuid
Nannet badjeliigeahččama ja gearggusvuođa šaddo- ja
elliiddávddaid ektui ja zoonosaid (dávddaid mat njommot elliid ja
olbmuid gaskka), ja veahkehit vai ovdánit ja váldojuvvojit atnui
ođđa teknologiija ja badjeliigeahččama vuogit
Dáhkidit ahte njuolggadusat ja bearráigeahčču veahkehit eastadit
šaddo- ja elliiddávddaid ja zoonosaid viidáneami
</p>
    <p>15
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
Láhčit dili ulbmillaš dutkamii oažžun dihtii máhtu doaibmevaš ja
birasustitlaš hehttendoaimmaid birra vai hehtte
šaddovahágahttejeddjiid viidáneami.
Láhčit dili vai kulturváikkuhuvvon eanadatšlájaid hálddašeapmi
šaddá guoddevažžan, ja vai maiddái fuolahuvvojit biologalaš
šláddjivuođa ja kulturmuittuid árvvut
</p>
    <p>Dutkan, ovdáneapmi ja gelbbolašvuohta
Dálkkádathástalusat gáibidit guhkesáigge ja vuoimmálaš dutkanstrategiija
servodaga, hálddašeami ja ealáhusaid ektui. Dárbbašuvvo máhttu dáid
birra: dálkkádatovdáneami ja dálkkádatrievdama váikkuhusaid ja dasa
heiveheami, dálkkádatpolitihka, doaibmabijuid ja luoitogeahpedemiid.
Dutkan, ovddideapmi ja gelbbolašvuođalokten leat vuođđoeavttut nannet
dálkkádatbargguid eanandoallosuorggis. Lea dehálaš áddet movt karbona
ja nitrogena birrajorru lea ja mo karbona lea vuorkáresursan, vai sáhttá
álggahit golloseastevaš doaibmabijuid eanandoalus. Ođđa máhttu galgá
maiddái veahkehit vai ieža sáhttit buvttadit olu biepmu ja duohtandahkat
vejolašvuođaid ođđahutkamiidda ja innovašuvdnii rievdi dálkkádagas.
</p>
    <p>Ráđđehus dáhttu
Nannet dutkama teknologiija ja ođđa doaibmavuohkebargguid dáfus
ja nu ain vai eanandoalus geahpeda metána, lustagása ja CO2
luoittuid.
Ahte Norga galgá leat njunuš riikan mii bargá máhttobuvttademiin
vai máhttá eanandoalu heivehit dálkkádahkii
Láhčit dili nannejuvvon dutkanovttasbargui riikkaidgaskasaččat,
eandalii eará davviriikkaiguin, Eurohpain, ja USA:in ja Canadain.
Láhčit dili vai dutkamat buktet eambbo dievaslaš dieđuid das mo
dálkkádatrievdamat váikkuhit šattuid ja elliid norgga eanandoalus
Vuoruhit dutkama mii buorida birrajorroáddejumi ja karbona ja
nitrogena vuorkáresursaid
Láhčit dili dynamalaš ja ulbmillaš vuogádahkii mii ovddida
máhttobuvttadeami, ovddida gelbbolašvuođa ja gaskkusta máhtu,
vuođđuduvvon ovttasdoaibmamii gaskal ealáhusa, dutkama ja
hálddašeami.
Nannet máhttobuvttadeami mii fátmmasta eanandoalu
dálkkádatdoaibmabijuid váikkuhusaid mat gusket biologalaš
šláddjivuhtii ja eará birasárvvuide
</p>
    <p>16
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>1.3 Doaibmabijut
Tabeallat oktiigesset eanandollui gullevaš dálkkádatdoaibmabijuid mat
sáhttet leat áigeguovdilat geahpedit eanandoalu dálkkádatgásaluoittuid ja
lasihit CO2 njammaseami. Luoitogeahpedeami doaibmabijuid vuođđun lea
SFT doaibmaanaliisa 2007. Dálkkádatávkki ja goluid árvvoštallama bargu
dávista SFT njuolggadusaide. Tabeallain oaidnit váikkuhangaskaomiid mat
sáhttet ávkkuhit luvvet doaibmabijuid ja man áigodahkii iešguhtet ge
doaibmabidju sáhttá addit dálkkádatávkki.
Tabealla 1.1 čájeha áigeguovdilis dálkkádatdoaibmabijuid eanandoalus
mat ávkkuhit ollašuhttit Norgga geatnegasvuođaid geahpedit
dálkkádatgásaluoittuid 2020 sisa. Áigeguovdilis doaibmabijut galget
boahtit eanandoalus ja čilgejuvvojit eambbo 7. kapihtalis. Biogása lea
doaibmabidju mii addá buoret vuoittu. Eará doaibmabijut gullet šibitdoalu
metánaluoitui ja doaibmabijut geahpedan dihtii lustagásaluoittu go
duktemii geavahit nitrogena.
Tabealla 1.2 čájeha áigeguovdilis dálkkádatdoaibmabijuid vuovdedoalus ja
eanandoalus, geahča 6. ja 7.kapihtala, mat lasihit CO2 njammaseami
guhkii vuollái. Doaibmevaš doaibmabijut ođasmahttit vuovddi ja háhkat
ođđa vuovddi sáhttá dettolaččat lasihit vuovddi positiiva dálkkádatávkki.
Doaibmabijut eai buvtte váikkuhusa dálkkádatrehketdollui mii guoská
Norgga geatnegahttojuvvon luoitogeahpedeapmái. Doaibmabijut eai oidno
dálkkádatrehketdoalus nu movt riikkaidgaskasaš njuolggadusat dál leat
hábmejuvvon.
</p>
    <p>17
Tabealla 1.1 Eanandoalu potensiála dálkkádatdoaibmabijuide mat veahkehit ollašuhttit Norgga geatnegasvuođaid
dálkkádatgásaid luoitogeahpedeamis jahkái 2020, loga vuođđoealáhusaid ja doapparsuorggi suorgemihttomeriid
St.dieđáhusas nr. 34 (2006–2007) (geahča maid Kyotoprotokolla Annex A).
</p>
    <p>Doaibmabijut
</p>
    <p>Váikkuhan-gaskaoamit
</p>
    <p>Sullii gollu
kruvdno
mihtuin
juohke tonnii
CO2
</p>
    <p>Čađahahttivuohta/
Gallii jagi
geahčen
oidno ávki
j.e.
</p>
    <p>Dálkkádatvuoitu –
čatnan/geahpedun
luoitu (miljovnna tonna
CO2-ekv. Juohke jagi)
</p>
    <p>Njamman dahje
vurken
</p>
    <p>Luoitogeahpádus
</p>
    <p>Metána
</p>
    <p>Biogása – muhkiid ja
biebmoloahpaid
geavaheapmi
</p>
    <p>Ekonomalaš
váikkuhangaskaoamit,
FoU, informašuvdna
</p>
    <p>sávzadoalu
</p>
    <p>2020
</p>
    <p>0,50
</p>
    <p>2020
</p>
    <p>0,25
</p>
    <p>2020
</p>
    <p>0,04
</p>
    <p>laččat
</p>
    <p>Gánnáhahtti
</p>
    <p>Beavttalmahttit
mielke- ja
oamibiergobuvttadeami
Beavttalmahttit
</p>
    <p>Gánnáhahtti
servodatekonoma-
</p>
    <p>fitnodatekonomalaččat
Gánnáhahtti
Bagadallan
</p>
    <p>fitnodatekonoma-
</p>
    <p>18
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>Doaibmabijut
</p>
    <p>Váikkuhan-gaskaoamit
</p>
    <p>Sullii gollu
kruvdno
mihtuin
juohke tonnii
CO2
</p>
    <p>Čađahahttivuohta/
Gallii jagi
geahčen
oidno ávki
j.e.
</p>
    <p>Dálkkádatvuoitu –
čatnan/geahpedun
luoitu (miljovnna tonna
CO2-ekv. Juohke jagi)
</p>
    <p>Njamman dahje
vurken
</p>
    <p>Luoitogeahpádus
</p>
    <p>laččat
Geahpedit boazologu
</p>
    <p>Alimus boazologu
gáibádus
</p>
    <p>Ii árvvoštallon
</p>
    <p>2020
</p>
    <p>0,01
</p>
    <p>2020
</p>
    <p>0,03
</p>
    <p>2020
</p>
    <p>0,14
</p>
    <p>2020
</p>
    <p>0,14
</p>
    <p>Lustagása
10 % geahpedit
gortniid N-duktema
</p>
    <p>Juridihkalaš gáibádusat
ja informašuvdna
</p>
    <p>10 % geahpedit rásiid
ja guohtuma Nduktema
</p>
    <p>Juridihkalaš gáibádusat,
informašuvdna ja
doarjja árvvoštallan
</p>
    <p>Ii árvvoštallon
</p>
    <p>CO2/Lustagása
Energiija ja geahpedit
lustagása eanandoalu
šaddoloahpain
(hálmmas j.e.)
</p>
    <p>Oppalaš energihaddi ja
investerendoarjja
</p>
    <p>19
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>Doaibmabijut
</p>
    <p>Váikkuhan-gaskaoamit
</p>
    <p>Sullii gollu
kruvdno
mihtuin
juohke tonnii
CO2
</p>
    <p>Čađahahttivuohta/
Gallii jagi
geahčen
oidno ávki
j.e.
</p>
    <p>Dálkkádatvuoitu –
čatnan/geahpedun
luoitu (miljovnna tonna
CO2-ekv. Juohke jagi)
</p>
    <p>Njamman dahje
vurken
Summa eanandollui
čadnon doaibmabijut
vuođđoealáhusaid ja
doabbariid
suorgemihtuide
</p>
    <p>Luoitogeahpádus
</p>
    <p>1,11
</p>
    <p>20
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>Tabell 1.2 Eanandoalu dálkkádatdoaibmabijuid potensiála mat váikkuhit positiivalaččat Norgga ollislaš luoitorehketdoalu
(Dálkkádatkonvenšuvdna). Doaibmabijut gullet vuovdái, areálii ja areála geavahanearáhuhttimii. (LULUCF).
</p>
    <p>Doaibmabijut
</p>
    <p>Váikkuhangaskaoamit
</p>
    <p>Sullii gollu kruvdno
mihtuin juohke
tonnii CO2
</p>
    <p>Čađahahttivuohta/
Gallii jagi
geahčen oidno
ávki j.e.
</p>
    <p>Dálkkádatvuoitu – čatnan/geahpedun luoitu(miljovnna
tonna CO2-ekv. Juohke jagi)
</p>
    <p>Njamman dahje vurken
Vuovdedoallu
Eambbo buvttadit dálá
areálain. Lasihit šattuid 50
miljovnnas 70 miljovdnii
(eaktun eambbo čuohppan 15
milj. m3)
</p>
    <p>Doarjja ealáhus- ja
birasdoaimmaide vuovdedoalus ja
vuovdefoandaortnegis
</p>
    <p>Gilvit ođđa areálaide.50 000
daa jagis gitta 1 milj. daa 20
jagi geahčen.
</p>
    <p>Doarjja ealáhus- ja
birasdoaimmaide vuovdedoalus ja
vuovdefoandaortnegis
</p>
    <p>Šaddoovdánahttin
10 % ovdánahttin
</p>
    <p>Dábálaš ekonomalaš
doarjjaortnegat šaddoovdánahttimii
(Norsk institutt for skog og
landskap ja Det norske
Skogfrøverk)
</p>
    <p>10 jagi
</p>
    <p>1,0
1,5
</p>
    <p>10 jagi
</p>
    <p>0
</p>
    <p>50 jagi
</p>
    <p>2,2
</p>
    <p>100 jagi
</p>
    <p>100–150
</p>
    <p>50 jagi
100 jagi
</p>
    <p>142
</p>
    <p>0
</p>
    <p>2,0
</p>
    <p>10 jagi
24
</p>
    <p>50 jagi
100 jagi
</p>
    <p>0 1,3 1,3
</p>
    <p>Luoitogeahpá-dus
</p>
    <p>21
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>Doaibmabijut
</p>
    <p>Váikkuhangaskaoamit
</p>
    <p>Sullii gollu kruvdno
mihtuin juohke
tonnii CO2
</p>
    <p>Čađahahttivuohta/
Gallii jagi
geahčen oidno
ávki j.e.
</p>
    <p>Dálkkádatvuoitu – čatnan/geahpedun luoitu(miljovnna
tonna CO2-ekv. Juohke jagi)
</p>
    <p>Njamman dahje vurken
Duktet 1 % olahahtti areálas
sarriteatnamiin
(Čuohppanklássa IV, Bonitet 11
– 17)126 000 daa jahkái.
</p>
    <p>Jus lea ekonomalaš doarjja, dan
kanáliseret vuovdedoalu
doarjjaortnegiiguin ealáhus- ja
birasdoaibmabijuid olis.
</p>
    <p>0,4
</p>
    <p>-7,0
</p>
    <p>50 jagi
</p>
    <p>-6,7
</p>
    <p>100 jagi
</p>
    <p>Geahpeduvvon nettočatnan go
čuohppá eambbo sullii 10
miljovnna m3 gitta 15
miljovdnii m3*
</p>
    <p>10 jagi
geahčen
</p>
    <p>10 jagi
</p>
    <p>0 – 120
</p>
    <p>Luoitogeahpá-dus
</p>
    <p>-2,5
</p>
    <p>Eanandoalloeanan
Geahpedit
jekkiid gilvigoahtima**
</p>
    <p>Unnidit eananbargame čakčat
Njammušattut1 10 %
gordneareála alde
1
</p>
    <p>Njammušattut = fangvekst
</p>
    <p>Nydyrkingsforskriften
</p>
    <p>Buvttadandoarjja láhkaásahus
Doarjja earaládje bargat eatnamiin
Doarjja njammušattuide (guovlolaš
birasprográmmat)
</p>
    <p>Ii-kvantifiserejun
</p>
    <p>2020
</p>
    <p>0,335
</p>
    <p>175
</p>
    <p>2020
</p>
    <p>0,096
</p>
    <p>2 500
</p>
    <p>2020
</p>
    <p>0,090
</p>
    <p>22
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>* Eambbo čilgejuvvo kapihtaliin 6.7.3 ja 6.8.9 das makkár oktavuohta lea vuovdedoaibmabijuin mat galget lasihit CO2-njamu ja
karbonvuorkká geahppáneamis go vuvddiid čuohppá. Dálá njuolggadusaid mielde eai rievdda Norgga luoittu geatnegasvuođat, vaikko mii
válljet geahpedit karbonvuorkká norgga vuvddiin. Dát gusto nu guhká go nettonjammu vuovddis ii geahppán vuollelii 1,5 miljovnna tonna
CO2 (vástida 3 % Norgga ollislaš luoittuin 1990:s).
** Lohku muitala suorggi geahpeduvvon luoittuid jagis 2020. "Nydyrkingsforskriften" rievdadusa beaktu , dálá ođđagilvima vuođul, addá
dušše unnit oasi dás.
</p>
    <p>23
</p>
    <p>St dieđáhus nr. 39 (2008-2009)
Dálkkádathástalusat – eanandoallu mielde čovdosis
</p>
    <p>Tabealla 1.3 čájeha vejolaš, positiiva dálkkádatváikuhusaid mat bohtet ovttaskas dálkkádatdoaibmabijuin main adnojuvvojit eanandoalu
vuođđoávdnasat.
Tabealla 1.3 Eará doaibmabijuid potensiála man vuođđun leat eanandoalu vuođđoávdnasat.
</p>
    <p>Doaibmabijut
</p>
    <p>Váikkuhangaskaoamit
</p>
    <p>Sullii gollu
kruvdno
mihtuin
juohke
tonnii CO2
</p>
    <p>Čađahahtti-vuohta/
Gallii jagi geahčen
oidno ávki j.e.
</p>
    <p>Dálkkádatvuoitu –
čatnan/geahpedun
luoitu(miljovnna tonna
CO2-ekv. Juohke jagi)
Luoitogeahpádus
</p>
    <p>Njamman dahje vurken
</p>
    <p>Bioenergiija*14
TWh boahtá
boaldámušoljju
sadjái
Eanet muora
ávkkástallat**
</p>
    <p>Enova, Eanandoallo- ja
biebmodepartemeantta
bioenergiprográmma, ja eará
oppalaš váikkuhangaskaoamit
Juolludeamit muorravuđđosaš
innovašuvdnaprográmmii ja
dutkamii ja ovddideapmái
</p>
    <p> 100
</p>
    <p>25–50
</p>
    <p>Rehkenaston
oljogievnni vuostá
(luoitologuiguin 340 g
CO2 juohke KWh
ektui)
</p>
    <p>4,8
</p>
    <p>0,8
</p>
    <p>1
</p>
    <p>* Vejolaš vuođđoávdnasiin, mat leat rehkenaston energiijai, leat maiddái mielde eanandoalu šaddoloahpat
** Dálá njuolggadusat eai fátmmas dálkkádatrehketdollui karbona bistevaš čatnaseami muorrabuktagiin. Ávki das go geavaha muora dan
sadjái go eará ávdnasiid, fievrriduvvo eará surggiid rehketdollui jus dát leat buvttaduvvon Norggas, muhto eai boađe oidnosii eanandoalu
rehketdoalus.
</p>
  </body>
</document>
