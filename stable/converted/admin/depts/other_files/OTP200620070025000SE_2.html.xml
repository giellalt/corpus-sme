<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Od.prp. nr. 25 (2006-2007)</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <place>http://www.regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-.html?id=461192</place>
    <publChannel>
      <publication>
        <publisher>Arbeids- og inkluderingsdepartementet</publisher>
      </publication>
    </publChannel>
    <availability>
      <free/>
    </availability>
    <multilingual>
      <language xml:lang="nob"/>
      <language xml:lang="swe"/>
    </multilingual>
    <origFileName>OTP200620070025000SE_2.html</origFileName>
    <parallel_text location="OTP200620070025000SE_2.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate  1.16 ; file-specific xsl  $Revision: 1.7 $; common.xsl  $Revision$; </version>
  </header>
  <body>
    <p type="text">
                Dás don leat: Eanandoallo- ja
                biebmodepar... &lt;
                 Dokumeanttat
                &lt;
                 Proposisjoner og
                meldinger &lt;
                 2 Láhkaevttohusa duogáš </p>
    <p type="text">Od.prp. nr. 25 (2006-2007)</p>
    <section>
      <p type="title">Boazodoallolága birra</p>
    </section>
    <p type="text">
                Bláđe dokumeanttas: 
                &lt;  1 Proposišuvnna váldosisdoallu | 
                3 Gulaskuddan ja ráđđádallamat > | 
                Ovdasiidu</p>
    <section>
      <p type="title">2
                      Láhkaevttohusa duogáš </p>
    </section>
    <p type="text">Dálá boazodoalloláhka mearriduvvui
                      1978:s. Láhka ođasmahttojuvvui 1996:s.
                      Ođasmahttinbarggu duogážin ledje
                      resursadilálašvuođat Finnmárkkus,
                      riektedilálašvuođat Lulli-Trøndelága/Hedmárkku
                      boazodoalloguovllus ja sámepolitihkalaš
                      ovdáneapmi man olis čuovui ahte Sámediggi oaččui
                      válddi nammadit miellahtuid stivrenorgánaide. Lei
                      unnán sáhka stivrejumi, hálddašeami ja siskkáldas
                      dilálašvuođaid birra.</p>
    <p type="text">Jagi 1998/99
                      boazodoallošiehtadallamiid oktavuođas gáibidii
                      Norgga Boazosápmelaččaid Riikkasearvi ahte
                      ásahuvvo boazodoalloláhkalávdegoddi oppalaččat
                      guorahallat boazodoallolága. Dasto sohppojuvvui
                      álggahit ođasmahttinbarggu mearrádusaid hárrái
                      mat gusket stivrejupmái, hálddašeapmái ja
                      boazodoalu siskkáldas áššiide. Eaktuduvvui ahte
                      vuđolaš riektegažaldagaid galgá ođđa
                      sámevuoigatvuođalávdegoddi guorahallat. Dát bođii
                      ovdan Sd.prp. nr 49 (1997 – 1998) <em type="italic">Boazodoallošiehtadusa birra</em> dáinna
                      lágiin (dás jorgaluvvon):</p>
    <p type="text"><span type="quote">«Departemeanta eaktuda dán
                        vuođul ahte boazodoallolága rievdadeapmi,
                        boazodoalu vuđolaš riektegažaldagaid hárrái,
                        ferte vuos árvvoštallot
                        Sámevuoigatvuođalávdegotti viidáset barggus.
                        Dat lea hui áigeáddjás proseassa. Almmotge lea
                        čielggas ahte lea sihke sávahahtti ja
                        dárbbašlaš rievdadit ja ođasmahttit lága
                        mearrádusaid hálddašeami ja siskkáldas beliid
                        hárrái.»</span></p>
    <p type="text">Skábmamánu 5. beaivvi 1998
                      nammadii Eanandoallodepartemeanta láhkalávdegotti
                      mii oaččui dán mandáhta:</p>
    <p type="text">«Lávdegoddi galgá guorahallat
                        geassemánu 9. beaivvi 1978 Boazodoallolága
                        dainna ulbmiliin ahte rievdadit mearrádusaid
                        dán hárrái:</p>
    <list>
      <p type="listitem">Boazodoalu stivrejupmi ja
                            hálddašeapmi.</p>
      <p type="listitem">Boazodoalu siskkáldas
                            dilálašvuođat, dás maiddái ovttaskas
                            boazoeaiggádiid riektedilálašvuohta.»</p>
    </list>
    <p type="text">Lávdegoddái nammaduvvojedje
                      čuovvovaš olbmot:</p>
    <list>
      <p type="listitem" xml:lang="nob">Professor dr. juris Kirsti
                          Strøm Bull, Oslo</p>
      <p type="listitem">Boazoeaiggát Johan Mathis
                          Turi, Guovdageaidnu</p>
      <p type="listitem">Boazoeaiggát Inger Anita Smuk,
                          Unjárga</p>
      <p type="listitem">Boazoeaiggát John Henrik Eira,
                          Kárášjohka</p>
      <p type="listitem">Boazoeaiggát Aud Renander,
                          Rennebu</p>
      <p type="listitem">Boazoeaiggát Betty Kappfjell,
                          Grane</p>
      <p type="listitem">Boazoeaiggát Karen Marie Eira
                          Buljo, Guovdageaidnu</p>
      <p type="listitem" xml:lang="nob">Advokáhtta Erik Keiserud,
                          Bærum</p>
      <p type="listitem" xml:lang="nob">Ekspedišuvdnahoavda Arne G.
                          Arnesen, Ski</p>
      <p type="listitem">Boazodoallohoavda Jon Meløy,
                          Kárášjohka</p>
      <p type="listitem">Seniordutki dr. art. Nils
                          Oskal, Guovdageaidnu</p>
    </list>
    <p type="text">Professor dr. juris Kirsti Strøm
                      Bull nammaduvvui lávdegotti jođiheaddjin.</p>
    <p type="text">Aud Renander luobai lávdegottis
                      2000 giđa. Su sadjái ii nammaduvvon oktage, go
                      árvvoštallui ahte lávdegoddi lea ollen nu guhkás
                      bargguin ahte ii leat ulbmillaš nammadit ođđa
                      lahtu. Lávdegoddi jotkkii barggus dainna 10
                      báhcán miellahtuin.</p>
    <p type="text">Lávdegoddi geigii evttohusas
                      njukčamánu 15. beaivvi 2001. Čielggadeapmi lea
                      prentejuvvon NOU 2001:35. Muđui láhkalávdegotti
                      barggu duogáža hárrái čujuhuvvo čielggadeami
                      čuoggái 2.1.</p>
    <p type="text">
                Bláđe dokumeanttas: 
                &lt; 1 Proposišuvnna váldosisdoallu | 
                3 Gulaskuddan ja ráđđádallamat > | 
                Ovdasiidu</p>
  </body>
</document>
