<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Od.prp. nr. 25 (2006-2007)</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <place>http://www.regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-.html?id=461192</place>
    <publChannel>
      <publication>
        <publisher>Arbeids- og inkluderingsdepartementet</publisher>
      </publication>
    </publChannel>
    <availability>
      <free/>
    </availability>
    <multilingual>
      <language xml:lang="nob"/>
      <language xml:lang="swe"/>
    </multilingual>
    <origFileName>OTP200620070025000SE_6.html</origFileName>
    <parallel_text location="OTP200620070025000SE_6.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate  1.16 ; file-specific xsl  $Revision: 1.7 $; common.xsl  $Revision: 43394 $; </version>
  </header>
  <body>
    <p type="title">Boazodoallolága birra</p>
    <list>
      <p type="listitem">Mana ohcamii</p>
      <p type="listitem">Mana sisdollui</p>
      <p type="listitem">Mana bajimus
        navigašuvdnii</p>
      <p type="listitem">Mana báikkálaš navigašuvdnii</p>
    </list>
    <list>
      <p type="listitem">ráđđehus.no</p>
      <p type="listitem">Stoltenberga nubbi ráđđehus</p>
      <list>
        <p type="listitem">Stáhtaministara
                    kantuvra</p>
        <p type="listitem">Bargodepartemeanta</p>
        <p type="listitem">Mánáid-, dásseárvo- ja
                    searvadahttindepartemeanta</p>
        <p type="listitem">Ruhtadandepartemeanta</p>
        <p type="listitem">Guolástus- ja
                    riddodepartemeanta</p>
        <p type="listitem">Ođasmahttin-, hálddahus- ja
                    girkodepartemeanta</p>
        <p type="listitem">Suodjalusdepartemeanta</p>
        <p type="listitem">Dearvvašvuođa- ja
                    fuolahusdepartemeanta</p>
        <p type="listitem" xml:lang="nob">Justis- ja
                    politidepartemeanta</p>
        <p type="listitem">Gielda- ja
                    guovlodepartemeanta</p>
        <p type="listitem" xml:lang="nob">Kulturdepartemeanta</p>
        <p type="listitem">Máhttodepartemeanta</p>
        <p type="listitem">Eanandoallo- ja
                    biebmodepartemeanta</p>
        <p type="listitem">Birasgáhttendepartemeanta</p>
        <p type="listitem">Ealáhus-ja
                    gávpedepartemeanta</p>
        <p type="listitem" xml:lang="nob">Oljo- ja
                    energiijadepartemeanta</p>
        <p type="listitem">Johtalusdepartemeanta</p>
        <p type="listitem">Olgoriikadepartemeanta</p>
      </list>
    </list>
    <p type="text">Oza Eanandoallo- ja
                biebmodepartemeantta siidduin</p>
    <p type="text">
                Oza olles ráđđehusa.no:as</p>
    <list>
      <p type="listitem">Fáddá A-Å</p>
      <p type="listitem">Neahttakarta</p>
      <p type="listitem" xml:lang="nob">Hjelp</p>
      <p type="listitem">
              Oktavuohta</p>
    </list>
    <p type="text">
                Dás don leat: Eanandoallo- ja
                biebmodepar... &lt; Dokumeanttat
                &lt; Proposisjoner og
                meldinger &lt; 6 Boazodoallolágat
                Ruoŧas...</p>
    <p type="text">Od.prp. nr. 25 (2006-2007)</p>
    <section>
      <p type="title">Boazodoallolága birra</p>
    </section>
    <p type="text">
                Bláđe dokumeanttas: 
                &lt;  5 Gustovaš riekti | 
                7 Boazodoalloláhkalávdegotti... > | 
                Ovdasiidu</p>
    <section>
      <p type="title">6
                      Boazodoallolágat Ruoŧas ja Suomas</p>
    </section>
    <p type="text">Maiddái eará riikkain lea
                      boazodoallu. Čujuhit lávdegotti čielggadeami 8.
                      kapihttalii, gos lea eanet muitaluvvon dan birra.
                      Dás áigut dušše oanehaččat muitalit makkár
                      rievttálaš ja hálddahuslaš vuogádagat Ruoŧas ja
                      Suomas leat, mat leat riikkaid maiguin mii
                      lunddolaččat sáhttit iežamet buohtastahttit.</p>
    <section>
      <p type="title">Ruoŧŧa</p>
    </section>
    <p type="text">Ruoŧa bealde lea Rennäringslagen
                      (1971: 437), boazodoalloláhka, mii regulere
                      boazodoalu. Láhka bođii fápmui suoidnemánu 1.
                      beaivvi 1971 ja bođii lágaid sadjái maid
                      gohčodedje Ruoŧa boazosámiid vuoigatvuohta
                      guohtumiidda Ruoŧas (1928: 309) ja láhka
                      boazomearkkaid birra (1960:144).</p>
    <p type="text">Sápmelaččaid vuoigatvuođaid leat
                      lágas gohčodan boazodoallovuoigatvuohtan.
                      Vuoigatvuođaid, mat Ruoŧa boazodoallolágas gusket
                      sápmelaččaide, čilge lága § 1 leat vuoigatvuohtan
                      sidjiide, geat leat sámi sogas, geavahit
                      eatnamiid ja čáziid birgejupmin alcceseaset ja
                      sin bohccuide. Boazodoallu sáhttá doaimmahuvvot
                      priváhta eatnamiin seammaládje go stáhta ja
                      suohkaniid eatnamiin. Vuoigatvuhtii gullá earret
                      eará boazoguohtun, bivdu, guolásteapmi ja vissis
                      vuovdedoallu. Vuoigatvuohta gullá sápmelaččaide
                      ja lea huksejuvvon <span type="quote" xml:lang="nob">«urminnes hävd»</span> ala
                      (vuoigatvuohta dološ áiggi geavaheami rájes). Das
                      lea priváhtarievttálaš vuođđu ja lea seammaládje
                      go opmodatvuoigatvuohta bággolotnunrievttálaččat
                      suodjaluvvon. Boazodoallovuoigatvuohta lea nappo
                      beroškeahttá lágas, muhto áigges áigái gustovaš
                      boazodoalloláhka regulere sisdoalu ja čađaheami.
                      Guohtunvuoigatvuohta ja guoskevaš vuoigatvuohta
                      atnit eatnama boazodoalu iešguđet rusttegiidda
                      namahuvvo dábálaččat čearu gullevaš miellahtuid
                      kollektiiva vuoigatvuohtan (geahča maŋŋelis).</p>
    <p type="text">Nugo Norggas ge, de lea Ruoŧas nai
                      viiddis mearkaortnet. Buot bohccot galget
                      merkejuvvot eaiggáda sisačálihuvvon merkii.</p>
    <p type="text">Boazodoallovuoigatvuohta lea
                      čearuid (orohagaid) miellahtuin. Oktiibuot leat
                      51 čearu.</p>
    <p type="text">Čearru lea muhtun muddui
                      geográfalaš guovlu, ja muhtun muddui ekonomalaš
                      ja hálddahuslaš ovttastus. Lága 9. § mielde lea
                      čearu ulbmil earret eará doaimmahit boazodoalu
                      miellahtuide oktasaččat buorrin. Čearru ovddasta
                      miellahtuid gažaldagain mat gusket boazodollui ja
                      miellahtuid oktasaš beroštumiide muđui
                      boazoealáhusa oktavuođas (§ 10). Čearru lea
                      rievttálaš ovddasteaddji áššiin gos lea riidu
                      beroštumiid gaskka omd. eanangeavaheami hárrái.
                      Čearu geatnegasvuohta lea maiddái fuolahit
                      boazodoalu beroštumiid iešguđetlágán
                      šiehtadallamiin omd. stáhtalaš eiseválddiiguin.
                      Maiddái oktavuođas suohkaniiguin, earret eará
                      plánemiid ja plánabargguid oktavuođas ovddasta
                      čearru boazodoalu beroštumiid. Čearu miellahtuid
                      vuoigatvuohta váikkuhit movt čearru galgá
                      stivrejuvvot, lea čearu čoahkkimiid bokte.
                      Jođihit čearu boazodoalu ja doaimmahit dárbbašlaš
                      oktasaš doaimmaid vállje čearu čoahkkin stivrra.
                      Čearu goluid boazodollui gokčet čearu miellahtut
                      dan mielde galle bohcco guđesge leat.</p>
    <p type="text">Čearru mearrida
                      miellahttogažaldagaid, ja ohcan lea dan duohken
                      man muddui sus guhte ohcá beassat álgit
                      boazodoallin, lea gullevašvuohta čearu
                      boazodollui. Ruoŧa lágain ii leat dán rádjái
                      leamaš almmolaččat dohkkehuvvon definišuvdna das
                      gii lea sápmelaš. Lágas daddjo dušše ahte
                      sápmelaš mearkkaša ahte son lea sámi sogas.
                      Olmmoš gii lea náitalan sápmelaččain, muhto gii
                      ieš ii leat sápmelaš, sáhttá searvat boazodollui
                      jus son dohkkehuvvo čearu miellahttun.</p>
    <p type="text">Juohke čearus leat rievddadeaddji
                      logu renskötselsforetag(doalut), oktiibuot
                      sullii 900. Diekkár doaluin oaivvilduvvo
                      boazodoallu man čearu boazodoalli
                      miellahttu ja su bearaš doaimmaha. Boazodoalli miellahtu definere láhka
                      leat boazodoalli gii aktiivvalaččat searvá čearu boazodoalu
                      bargguide. Dalle go máŋga boazodoalli
                      miellahtu leat ovtta dállodoalus ja nu leat
                      seamma doalus, de gohčoduvvo okta sis ovddasvástideaddjin/ovdaolmmožin.</p>
    <p type="text">Ruoŧa boazodoallopolitihkka, oktan
                      láhkagažaldagaiguin, lea čielggaduvvon, gč. SOU
                      2001:101. Dás evttohuvvojit ođđa
                      boazodoallopolitihkkii iešguđet rámmat mat leat
                      huksejuvvon kultuvrralaš, ekonomalaš ja
                      ekologalaš guoddevašvuođa ala. Áigumuššan lea
                      nannet siskkáldas iešstivrejumi, ja ahte
                      Sámediggi galgá ožžut eanet guovddáš sajádaga.
                      Vuolggasadjin lea ahte sápmelaččat berrejit ieža
                      oažžut ovddasvástádusa hábmet iežaset
                      ealáhuseallima, muhto ahte iešguđet doaimmaide
                      galgá gustot birasmihttomearri mii vuhtii váldá
                      luondduresurssaid guhkit áiggi buvttadannávcca,
                      biologalaš šláddjivuođa, luonddu- ja
                      kulturárvvuid ja olgonastima beroštumiid. Dan
                      vuođul evttohuvvo ahte maiddái ollu dain
                      doaimmain maid eiseválddit dál fuolahit, galget
                      sirdojuvvot sápmelaččaide alcceseaset.</p>
    <p type="text">Ođđajagemánu 1. beaivvi 2007 rájes
                      sirdojuvvui ovddasvástádus ollu doaimmaid dáfus
                      Stáhta eanandoallodoaimmahagas ja
                      leanahálddahusas Sámediggái. Dál lea Sámediggi
                      boazodoalu guovddáš hálddašaneiseváldi.</p>
    <p type="text">Ruoŧa gaskavuohta ILO-soahpamuššii
                      lea maiddái čielggaduvvon, geahča SOU 1999:25, ja
                      dán čielggadeamis boahtá ovdan mii galgá
                      dahkkojuvvot ovdal go Ruoŧŧa sáhttá soahpamuša
                      dohkkehit. Dan hárrái leat álggahuvvon
                      čuovvolanproseassat, muhto dán rádjái ii leat
                      soahpamuš vel vuolláičállojuvvon.</p>
    <section>
      <p type="title">Suopma</p>
    </section>
    <p type="text">Vuoigatvuohta doaimmahit
                      boazodoalu ii leat dušše sámi vuoigatvuohta. Lea
                      datte dihtosis ahte davviguovlluid boazodoalu
                      vuoigatvuođat leat huksejuvvon don dološ
                      geavaheami ala ja vuosttaš boazodolliid,
                      namalassii sápmelaččaid, ovdamuniid ala.</p>
    <p type="text">Boazodoallovuoigatvuohta lea
                      dárkileappot regulerejuvvon 1990 boazodoallolágas
                      (848/90).</p>
    <p type="text">Boazodoalloguovlu lea juhkkojuvvon
                      bálggusin. Boazodoallu sáhttá doaimmahuvvot
                      boazodoalloguovllus beroškeahttá das geas lea
                      oamastan- dahje geavahanvuoigatvuohta eatnamii (§
                      3). Bohccuid sáhttet eaiggáduššat Eurohpa
                      ekonomalaš ovttastusa ássit geat fásta orrot
                      boazodoalloguovllus (§ 4). Boazoeaiggádat ovtta
                      bálgosa guovllus gullet ovtta bálgosii, mii
                      rehkenastojuvvo juridihkalaš persovdnan ja mas
                      leat rájit maid leanaráđđehus lea mearridan.
                      Bálgosis lea geatnegasvuohta geahččat buot
                      miellahtuid bohccuid ja galgá hehttet bohccuid
                      dahkamis vahágiid (§ 7). Buot boazoeaiggádat
                      bálgosa doaibmaguovllus leat bálgosa miellahttun,
                      muhto juohke boazoeaiggádis lea sierra mearka.
                      Bálggus fuolaha ja mearrida doaimma hárrái.</p>
    <p type="text">Eanan- ja vuovdedoalloministeriija
                      mearrida bálgosiid alimus boazologu (§ 21).</p>
    <p type="text">Láhka ii definere
                      boazodoallorievtti sisdoalu. Boazodoalloriekti
                      sisttisdoallá vuoigatvuođa eaiggáduššat bohccuid
                      ja daidda guohtunvuoigatvuođa. Eiseválddiid addin
                      lobi mielde sáhttá maiddái cegget oahceáiddiid ja
                      gárddiid stáhta eatnamii (§ 39) ja muđui sáhttá
                      almmá ohcama haga váldit stáhta vuovddis
                      boaldámuša ja goahteávdnasiid (§ 40). Dát
                      vuoigatvuođat sulastahttet buohkaidrievtti. Ii
                      leat sierravuoigatvuohta bivdit ja guolástit.</p>
    <p type="text">Stáhta eanan davimus
                      boazodoalloguovllus lea sierra nammaduvvon
                      boazodoalloguovlun. Geavatlaččat lea dát sámi
                      boazodollui. Dán guovllus ii galgga eanan
                      geavahuvvot dainna lágiin ahte šaddá
                      mearkkašahtti hehttehussan boazodollui (§ 2).
                      Nuppe dáfus sáhttá Eanan- ja
                      vuovdedoalloministeriija lága olis (196/22)
                      suodjemehciid birra mearridit
                      boazoguohtunráddjemiid, jus dat lea dárbbašlaš
                      vuovddi gáhttema dihte (§ 2). Boazodoalloláhka ii
                      atte vuođu oažžut buhtadusa vahágiid ovddas mat
                      deaividit boazodoalu guovdu. Muhtun eará lágain –
                      čázádatlágas, olgonastinlágas ja lágas johtaleami
                      birra meahcis – leat liikká sierra mearrádusat
                      buhtadusa birra boazoeaiggádiidda.</p>
    <p type="text">
                Bláđe dokumeanttas: 
                &lt; 5 Gustovaš riekti | 
                7 Boazodoalloláhkalávdegotti... > | 
                Ovdasiidu</p>
  </body>
</document>
