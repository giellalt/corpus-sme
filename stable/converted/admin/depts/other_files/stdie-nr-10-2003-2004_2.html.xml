<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>St.die nr. 11 (2004-2005)</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <place>http://www.regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-.html?id=461192</place>
    <publChannel>
      <publication>
        <publisher>Arbeids- og inkluderingsdepartementet</publisher>
      </publication>
    </publChannel>
    <availability>
      <free/>
    </availability>
    <multilingual>
      <language xml:lang="nob"/>
    </multilingual>
    <origFileName>1.html</origFileName>
    <metadata>
      <uncomplete/>
    </metadata>
    <version>XSLtemplate  1.16 ; file-specific xsl  $Revision: 1.7 $; common.xsl  $Revision: 43736 $; </version>
  </header>
  <body>
    <p type="text">
                Dás don leat: </p>
    <p type="text">Bargodepartemeanta</p>
    <p type="text"> &lt;
                 </p>
    <p type="text">Dokumeanttat</p>
    <p type="text">
                &lt;
                 </p>
    <p type="text">
                Proposišuvnnat ja dieđáhusat</p>
    <p type="text"> &lt;
                 </p>
    <p type="text">
                Dieđáhusat Stuorradiggái</p>
    <p type="text"> &lt;
                 </p>
    <p type="text">2 Sámedikki ja guovddáš ...</p>
    <p type="text">St.dieđ. nr. 10 (2003-2004)</p>
    <section>
      <p type="title">Sámedikke doaibma jagis 2002</p>
    </section>
    <p type="text">
                Bláđe dokumeanttas: </p>
    <p type="text">
                &lt;  1 Álgu</p>
    <p type="text"> | </p>
    <p type="text">
                3 Sámi mánát ja nuorat ></p>
    <p type="text"> | </p>
    <p type="text">
                Ovdasiidu</p>
    <section>
      <p type="title">2 Sámedikki ja guovddáš ja báikkálaš
                          eiseváldiid ovttasbargu</p>
    </section>
    <p type="text">Sámediggi lea dovddahan ahte
                          ii leat dohkálaš duššefal soaittáhagaid
                          mielde beassat ráđđádallat ráđđehusain sámi
                          guoskevaš áššiin. Lea ráđđehusa mihttu ahte
                          sámi beroštumit galget váldot fárrui nu árrat
                          go vejolaš ja ovdal go prosessat
                          álggahuvvojit mat guoskkahit sámi
                          beroštumiid. Ráđđehus áigu joatkit barggus
                          ovddidit vugiid mat sihkkarastet ahte
                          Sámediggi oažžu duohta mieldemearridanválddi
                          sámepolitihka ovddideamis.</p>
    <section>
      <p type="title">2.1 Ráđđehusa bušeahttabarggu
                          heiveheapmi</p>
    </section>
    <p type="text">Sámedikki, Gielda- ja
                          guovludepartementta ja áigeguovdilis
                          fágadepartementtaid gulahallama olis
                          dollojuvvojit maiddái fásta jahkásaš
                          čoahkkimat politihkalaš dásis ovdal ráđđehusa
                          vuosttaš bušeahttakonferánssa. Čoahkkimiin
                          ovddida sámediggepresidenta Sámedikki
                          boahttevaš jagi ulbmiliid ja vuoruhemiid.
                          Dákkár čoahkkima dolle Sámedikki ja
                          Eanandoallodepartementta,
                          Dearvvašvuođadepartementta, Kultur- ja
                          girkodepartementta,
                          birasgáhttendepartementta, Oahpahus- ja
                          dutkandepartementta ja Mánáid ja
                          bearašdepartementta politihkalaš jođiheaddjit
                          ođđajagimánus 2003. Hálddahusdásis
                          dollojuvvojit jahkásaš bušeahttačoahkkimat
                          Sámedikkiin ja guoskevaš departementtaiguin,
                          ja maiddái siskkaldas čoahkkimat iešguđet
                          departementtaiguin.</p>
    <p type="text">Sámediggi beassá spiehkastit
                          juolludannjuolggadusaid 4. §:s
                          bruttobušetterema birra, ja oažžu dál olles
                          juolludusa poastta 50 badjel Gielda- ja
                          guovludepartementtas, Mánáid- ja
                          bearašdepartementtas, Oahpahus- ja
                          dutkandepartementtas, Kultuvra- ja
                          girkodepartementtas ja
                          Birasgáhttendepartementtas. Sámediggi ieš
                          vuoruha ja hálddaša juolluduvvon ruđa dakkár
                          doaimmaide mat dan mielas nannejit sámi
                          giela, kultuvrra ja servodateallima.</p>
    <p type="text">Ráđđehusa doaibmabijut
                          sámepolitihkalaš surggiin čilgejuvvojit
                          oppalaččat Gielda- ja guovlodepartementta
                          bušeahttaproposišuvnnas ja departementta
                          jahkásaš almmuhusas stáhtabušeahta
                          juolludemiid birra sámi ulbmiliidda.</p>
    <p type="text">Juolludanreive Sámediggái
                          heivehuvvo Sámedikki dilálašvuhtii. Dat galgá
                          gaskkustit Stuoradikki bušeahttameannudeami
                          signálaid, muhto muđui ii galgga dat
                          mearridit Sámedikki juolludemiid.
                          Juolludanreivviin galget maiddái leat
                          fápmudusat ja eará eanet formálalaš bealit
                          čadnon juolludeapmái, mii addo Sámediggái.
                          Fágadepartementta juolludanreiveárvalus
                          Sámediggái ovddiduvvo Gielda- ja
                          guovludepartementii vai dat buktá cealkámuša,
                          ja Gielda- ja guovlodepartementta
                          juolludanreive Sámediggái ovddiduvvo
                          guoskevaš fágadepartementtaide.</p>
    <p type="text">Prošeavttas <span type="quote">«Sámedikki
                          doarjjahálddašeapmi»</span> galgá árvvoštallojuvvot
                          movt čuovvut ja dárkkistit doarjagiid maid
                          Sámedikki dievasčoahkkin juohká, vrd. Gielda-
                          ja guovlodepartementta St. prp. nr. 1
                          (2003–2004).</p>
    <section>
      <p type="title">2.2 Tromssa ja Finnmárkku
                          fylkkagielddaid ja Sámedikki
                          ovttasbargošiehtadusat</p>
    </section>
    <p type="text">Sámediggi lea dahkan
                          ovttasbargošiehtadusaid Tromssa
                          fylkkagielddain ja Finnmárkku fylkkagielddain
                          
                          1  .Ovttasbargošiehtadusat
                          fylkkagielddaid ja Sámedikki gaskka
                          mielddisbuktet ođđa ovttasbargovugiid
                          almmolaš etáhtaide. Dát leat ođasteamit mat
                          veahkkin čielggadit Sámedikki doaimma
                          fylkkagieldda dási ektui. iehtadusat leat
                          maiddái mielde ovddideamis fylkkagieldda
                          rolla guovllulaš ovddidanbeallin. iehtadusat
                          leat dahkkon seammás go fylkkagielda oažžu
                          ođđa doaimmaid guovllupolitihkalaš orgánan.
                          Dakko bokte čadnojit máŋga mihttomeari
                          ovttasbargošiehtadusaide. Dat sáhttet nannet
                          regionála hálddašandási ja oktiiheivehit
                          beroštumiid ovttaskas politihkkasurggiin. Dat
                          institušunaliserejit ja nannejit barggu sámi
                          áššiiguin, vai bistevašvuohta ja
                          gelbbolašvuođaovdáneapmi fylkkagieldda sámi
                          áššiid barggus sihkkarastojuvvo. iehtadusain
                          ovdánahttojuvvo maiddái oktasaš oaivil ja
                          politihkkaovddideapmi nuorttabeale
                          ránnjáriikkaid ektui. iehtadusain leat
                          goabbat konkretiseremat ja formaliseremat, ja
                          dain čilgejuvvojit áigumušat ja
                          geahččalanortnegat iešguđet servodatsurggiin,
                          omd sámegiela ovddideami dáfus.</p>
    <p type="text">Dákkár ovttasbargovuogit leat
                          ráđđehusa miela mielda, danne go leat mielde
                          sihkkarastime sámi perspektiivva áittardeami
                          maiddái regionála dásis.</p>
    <p type="text">1</p>
    <p type="text">Geahča Sámedikki jahkedieđáhusa
                        kap. 2.9.</p>
    <p type="text">
                Bláđe dokumeanttas: </p>
    <p type="text">
                &lt; 1 Álgu</p>
    <p type="text"> | </p>
    <p type="text">
                3 Sámi mánát ja nuorat ></p>
    <p type="text"> | </p>
    <p type="text">
                Ovdasiidu</p>
  </body>
</document>
