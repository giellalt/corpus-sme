<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>St.die nr. 11 (2004-2005)</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <place>http://www.regjeringen.no/se/dep/lmd/Dokumeanttat-/regpubl/otprp/2006-2007/Odprp-nr-25-2006-2007-.html?id=461192</place>
    <publChannel>
      <publication>
        <publisher>Arbeids- og inkluderingsdepartementet</publisher>
      </publication>
    </publChannel>
    <availability>
      <free/>
    </availability>
    <multilingual>
      <language xml:lang="nob"/>
    </multilingual>
    <origFileName>1.html</origFileName>
    <metadata>
      <uncomplete/>
    </metadata>
    <version>XSLtemplate  1.16 ; file-specific xsl  $Revision: 1.7 $; common.xsl  $Revision: 43470 $; </version>
  </header>
  <body>
    <p type="title">Sámedikke doaibma jagis 2002</p>
    <list>
      <p type="listitem">Mana ohcamii</p>
      <p type="listitem">Mana sisdollui</p>
      <p type="listitem">Mana bajimus
        navigašuvdnii</p>
      <p type="listitem">Mana báikkálaš navigašuvdnii</p>
    </list>
    <list>
      <p type="listitem">ráđđehus.no</p>
      <p type="listitem">Stoltenberga nubbi ráđđehus</p>
      <list>
        <p type="listitem">Stáhtaministara
                    kantuvra</p>
        <p type="listitem">Bargodepartemeanta</p>
        <p type="listitem">Mánáid-, dásseárvo- ja
                    searvadahttindepartemeanta</p>
        <p type="listitem">Ruhtadandepartemeanta</p>
        <p type="listitem">Guolástus- ja
                    riddodepartemeanta</p>
        <p type="listitem">Ođasmahttin-, hálddahus- ja
                    girkodepartemeanta</p>
        <p type="listitem">Suodjalusdepartemeanta</p>
        <p type="listitem">Dearvvašvuođa- ja
                    fuolahusdepartemeanta</p>
        <p type="listitem" xml:lang="nob">Justis- ja
                    politidepartemeanta</p>
        <p type="listitem">Gielda- ja
                    guovlodepartemeanta</p>
        <p type="listitem" xml:lang="nob">Kulturdepartemeanta</p>
        <p type="listitem">Máhttodepartemeanta</p>
        <p type="listitem">Eanandoallo- ja
                    biebmodepartemeanta</p>
        <p type="listitem">Birasgáhttendepartemeanta</p>
        <p type="listitem">Ealáhus-ja
                    gávpedepartemeanta</p>
        <p type="listitem" xml:lang="nob">Oljo- ja
                    energiijadepartemeanta</p>
        <p type="listitem">Johtalusdepartemeanta</p>
        <p type="listitem">Olgoriikadepartemeanta</p>
      </list>
    </list>
    <p type="text">Oza Bargodepartemeanta
                siidduin</p>
    <p type="text">
                Oza olles ráđđehusa.no:as</p>
    <list>
      <p type="listitem">Fáddá A-Å</p>
      <p type="listitem">Neahttakarta</p>
      <p type="listitem" xml:lang="nob">Hjelp</p>
      <p type="listitem">
              Oktavuohta</p>
    </list>
    <p type="text">
                Dás don leat: Bargodepartemeanta &lt;
                Dokumeanttat
                &lt; 
                Proposišuvnnat ja dieđáhusat &lt; 
                Dieđáhusat Stuorradiggái &lt; 7 Sámi
                ealáhusat</p>
    <p type="text">St.dieđ. nr. 10 (2003-2004)</p>
    <section>
      <p type="title">Sámedikke doaibma jagis 2002</p>
    </section>
    <p type="text">
                Bláđe dokumeanttas: 
                &lt;  6 Sámi dearvvašvuođa- ... | 
                8 Areála-, biras ja kultursuodjaleapmi > |
                
                Ovdasiidu</p>
    <section>
      <p type="title">7 Sámi ealáhusat</p>
    </section>
    <p type="text">Sámi kultuvrra ja giela
                          ovddideami eaktun leat ahte sámi
                          ássanguovlluin gávdnojit bistevaš ja
                          njuovžilis ealáhusat. Ráđđehus dáhttu oppalaš
                          ealáhuspolitihka bokte nannet sámi
                          ealáhuseallima vai sáhttá plánet buriid ja
                          neutrála rámmaeavttuid vuođul. Seammás leat
                          Sámedikkis Sámi ovddidanfondda bokte sierra
                          ealáhuspolitihkalaš gaskaoamit, maid
                          Sámediggi ieš vuoruha. 
                          1 Sámi ealáhuseallimis lea ee.
                          unnán kapitála. Maŋemus reantovuolidemiin
                          (oktiibuot 4 proseantta) lea danne stuora
                          mearkkašupmi sámi guovlluid ealáhuseallimii.
                          Oppalaš doaimmat, nugo vearro- ja
                          divatgeahpádusat leat maiddái mielde
                          ovddideame sámi ealáhusaid.</p>
    <p type="text">Sámediggi deattuha
                          jahkedieđáhusastis almmolaš oasseváldiid
                          gaskasaš ovttasbarggu doarjjajuolludemiid
                          dáfus, regionála ovddidanprográmma
                          doaibmabijuid oktiiheiveheami ja ovttasbarggu
                          nannema iešguđet fylkkaiguin. 
                          2 Dát čuovvu ráđđehusa ulbmila
                          ovddidit viidát ja vuohkkaset
                          veahkkedoaibmavuogi geavaheddjiide.</p>
    <p type="text">Duodji lea sihke sámi ealáhus
                          ja sámi kulturguoddi ja –buvttadeaddji
                          
                          3 . Gielda- ja guovludepartementa
                          áigu dan dihte ovttasráđiid Sámedikkiin ja
                          duojáriiguin árvvoštallat doaimmaid mat
                          nanneše ealáhusa. Geahča muđui 5. kap. duoji
                          ja oahpahusa birra.</p>
    <p type="text">Geahča maiddái
                          St.prp.nr. 1 (2003–2004) ja
                          St.dieđ.nr. 33 (2001–2002) sámi
                          ealáhusaid birra.</p>
    <section>
      <p type="title">7.1 Guolásteapmi</p>
    </section>
    <p type="text">Sámediggi ja
                          Guolástusdepartementa leat doallagoahtán
                          fásta čoahkkimiid politihkalaš dásis oktii
                          dahje moatte háve jagis.</p>
    <p type="text">Njukčamánu 14.b. nammadii
                          Ráđđehus láhkalávdegotti mii galgá čielggadit
                          ođđa mearraresursalága. Mearraresursaláhka
                          boahtá dálá Mearraguolástanlága sadjái, ja
                          šaddá deaŧaleamos láhkan meara ealli
                          resurssaid hálddašeamis ja dárkkisteamis ja
                          guolástusa, bivddu ja eará
                          ealáhusávkkástallama dáfus. Sámediggi lea
                          nammadan ovtta lahtu lávdegoddái.</p>
    <p type="text">Sámediggi lea máŋga jagi
                          maŋŋálaga evttohan ásahit sámi
                          guolástusguovllu. 
                          4 Sámediggi dáhttu maiddái ahte
                          árvvoštallojuvvo ásahit sierra bivdoeriid
                          sámi guovlluide. Guolástusdepartementa
                          deattuha ahte guolleresurssat leat riikka
                          searveresurssat, main našunála ii ge guovllu
                          hálddašeapmi lea vuođđun. Dát lea duogáš go
                          Sámedikki oaivilat árvvoštallojuvvojit.</p>
    <p type="text">Sámedikki mearkkašumi
                          oktavuođas dasa ahte lea váttis oažžut
                          doarjaga áššiide Regulerenráđis
                          (kap. 3.8.8), čujuhit St.dieđáhussii
                          nr. 10 (2002–2003) kap. 4.9.</p>
    <p type="text">Guolástusdepartementa oaidná
                          ahte Sámediggi vuorjahuvvá dainna go dutkiid
                          earrerávvagat eai čuvvujuvvo, ja ahte
                          Sámediggi jáhkká bistevaš ovdánahttima
                          bisánit go bivdohivvodat lea eanet go dat mii
                          lea biologalaččat rávvejuvvon.</p>
    <p type="text">Lea duohta ahte dutkiid
                          rávvagat eai álo ollasit vuhtiiváldojuvvo go
                          earit mearriduvvojit. Dát ii mearkkaš dattege
                          ahte lea billisteame dálá guollenáli bistevaš
                          hálddašeami juogo guhkilmasat dahje oanehet
                          áigái. Guhkilmas guolástushálddašanplána
                          konkrehta ulbmil- ja rádjeárvvuiguin
                          guoskevaš guollenállái lea liikka deaŧalaš.
                          Dál leat ráhkaduvvon dakkár plánat goasii
                          buot deaŧalaš guollenáliid hálddašeapmái maid
                          Norga juogada eará riikkaiguin. Earret
                          Davviábi dorski, leat buot komersiálalaččat
                          deaŧalaš gođđoguollenálit Norgga mearain
                          arvat badjelis dan meari maid Gaskariikkalaš
                          mearradutkanráđđi (ICES) oaivvilda leat
                          <span type="quote">«ovdalgihtii várrogasvuođa dássin»</span> guđege
                          nállái.</p>
    <p type="text">Guolástusdirektoráhta lea
                          nammadan bargojoavkku mas Sámediggi lea
                          ovddastuvvon, mii galgá árvvoštallat
                          erenoamáš regulerendoaibmabijuid riddodorskki
                          suodjaleami várás. Bargojoavku ovddidii
                          árvalusas čakčamánu 8.b. 2003.</p>
    <p type="text">Bargojoavkku árvalusa vuođul
                          lea Guolástusdepartementa ráhkadan
                          gulaskuddannotáhta oktan erenoamáš
                          regulerendoaibmabijuiguin riddodorskki
                          suodjaleami várás, mas gulaskuddanáigemearri
                          lea golggotmánu 24.b. 2003.</p>
    <p type="text">Guolástusdepartementa lea
                          fuomášan ahte Sámediggi dáhttu lagasvuođa- ja
                          sorjjasvuođaprinsihpa leat vuođđun
                          guolleresurssaid hálddašeamis. Dálá
                          oasseváldelágas ii leat láhkavuođđu juolludit
                          oassálastinlobi dušše geográfalaš
                          gullevašvuođa vuođul.</p>
    <section>
      <p type="title">7.2 Boazodoallu</p>
    </section>
    <p type="text">Boazodoallošiehtadusa
                          doarjjaortnegiid guorahallama olis leat
                          ortnegat dán šiehtadusjagi rájes (2003/2004)
                          rievdaduvvon dihto supmis juohke dollui dasa
                          ahte bálkášit buvttadeami ja árvoháhkama.
                          Ásahuvvo ee. buvttadanvuoitu mii dahká 25
                          proseantta bohcco buot divatvuloš dietnasiin.
                          Dán oktavuođas čujuhuvvo ahte Ráđđehus
                          maiddái lea ásahan 36.000 kruvdnosaš
                          vuođđogessosa ealáhusdietnasis, ja dasa
                          lassin 19 proseantta gessosa dietnasiin
                          gaskal 36.000 ja 170.000 kr. iehtadusbealit
                          leat soahpan ahte boahtte šiehtadallamiid
                          rádjái galget šiehtadusa eará ortnegat
                          guorahallojuvvot, ee. Boazodoalu
                          ovddidanfoanda, dainna ulbmiliin ahte oažžut
                          ávkkáleamos ruhtageavaheami
                          boazodoallopolitihkka váldoulbmiliid
                          mielde.</p>
    <p type="text">Eanandoallodepartementa lea
                          mearkkašan ahte Sámediggi gáibida beassat
                          leat mielde boazodoallolágaproposišuvnna
                          boahttevaš barggus. 5
                          Ii leat vel dál čielggas man láhkái Sámediggi
                          galggašii searvat. Dát čielgá viidáset
                          barggus proposišuvnnain. Muđui leat Sámediggi
                          ja Norgga Boazosápmelaččaid Riikkasearvi
                          ovddastuvvon Norgga šiehtadanlávdegottis
                          Norgga ja Ruoŧa gaskasaš ođđa
                          boazoguohtunkonvenšuvnna barggus, goappáinge
                          lahtuin.</p>
    <p type="text">Oarje-Finnmárkku
                          boazoguohtunguovllu boazologu heiveheami olis
                          ásahuvvo <em type="italic">Boazodoalu
                          resursaguovddáš.</em> Guovddáš lea
                          jurddašuvvon šaddat deaŧalaš doaibman
                          heiveheamis bargosajiid mat lasihit
                          árvoháhkama boazodoalus ja boazodoalu olis.
                          Guovddáš galgá iešguđet doaimmain geavahit
                          boazodolliid dálá máhtolašvuođa.
                          Vuosttažettiin lea dás sáhka iešguđet
                          bearráigeahččo- ja dárkkistandoaimmain.</p>
    <p type="text">Minddár čujuhit kap:ii 13.5
                          boazodoalu ja gaskariikkalaš ovttasbarggu
                          birra.</p>
    <section>
      <p type="title">7.3 Davvi-Tromssa ja Finnmárkku
                          doaibmabidjoguovlu</p>
    </section>
    <p type="text">Ráđđehus ovddida 2003 čavčča
                          mielde stuoradiggedieđáhusa Davvi-Tromssa ja
                          Finnmárkku doaibmabijuid birra. (Geahča
                          Sámedikki jahkedieđáhusa kap. 2.7.2)
                          <em type="italic">.</em> Finnmárkku ja
                          Davvi-Tromssa doaibmaguovllu doaibmabijuid
                          árvu lea lahká 2,4 miljárdda kruvnno.
                          EFTA-riikkaid soahpamuša olis lea
                          mearriduvvon ahte nuvttá bargoaddidivat
                          sáhttá joatkašuvvat dán guovllus.</p>
    <p type="text">Davvi-Tromssa ja Finnmárkku
                          doaibmabijuid árvu lea lagabui 2.4 mill kr.
                          EFTA-riikkaid šiehtadusa vuođul lea
                          mearriduvvon ahte ortnet mas beassá
                          bargoaddidivvaga máksimis dán guovllus sáhttá
                          bisuhuvvot. Muđui čujuhuvvo GGD St.prp.
                          nr. 1 (2003–2004). 134 gos namuhuvvojit
                          dihto doaimmat Davvi-Tromssa ja Finnmárkku
                          várás.</p>
    <section>
      <p type="title">7.4 Sis-Finnmárku</p>
    </section>
    <p type="text">Gielddakomitea dáhtui
                          Evttohusas S.nr. 110 (2002–2003) ahte
                          ráđđehus Finnmárkku ja Davvi-Tromssa
                          doaibmasonačielggadeami barggu oktavuođas
                          čilge doaibmabijuid maiguin nannešii
                          Sis-Finnmárkku eallineavttuid dili. Doppe
                          jerrojuvvo ee. man muddui
                          eallindási-indikáhtorat ekonomalaš diliid
                          birra barggolašvuođa oktavuođas sohpet sámi
                          servodaga kultuvrralaš beliid
                          árvvoštallamiin.</p>
    <p type="text">Ráđđehus lea seammás ožžon
                          áigái doaimmaid mat nannejit ealáhusaid ja
                          barggolašvuođa Sis-Finnmárkkus:</p>
    <list>
      <p type="listitem">Lasihuvvon vearrogeasus
                              boazodoalus (kap. 7.2)</p>
      <p type="listitem">Sis-Finnmárkku diggegotti
                              ásaheapmi (kap. 9.7)</p>
      <p type="listitem">Tromssa ja Finnmárkku
                              biebmobearráigeahču kantuvrra ásaheapmi
                              Guovdageidnui, vrd. St.prp. nr. 1
                              Tillegg nr. 8 (2002–2003) (
                              <em type="italic">Sd. prp. nr. 1,
                              Lasáhus nr. 8 (2002–2003))</em>
                              kap. 5.3.1.</p>
      <p type="listitem">Álgoálbmotvuoigatvuođaid
                              gelbbolašvuođa-guovddáža ásaheapmi
                              Guovdageaidnui</p>
      <p type="listitem">Boazodoalu
                              resurssaguovddáža ásaheapmi</p>
    </list>
    <p type="text">Čujuhuvvo maiddái
                          St.dieđáhussii nr. 33 (2001–2002)
                          kap. 18.5.2 ja Sis-Finnmárkku
                          Ovddidanfitnodaga, SFO (Indre Finnmark
                          Utviklingsselskap, IFU) ásaheapmái.
                          Porsáŋggu, Kárášjoga, Deanu ja Unjárgga
                          gielddat ásahedje Sis-Finnmárkku
                          Ovddidanfitnodaga AS cuoŋománu 24. beaivvi
                          2002. Fitnodat lea doaibma- ja ovddidanruđaid
                          ožžon Gielda- ja guovludepartementtas,
                          gielddain, Finnmárkku fylkkagielddas ja
                          Sámedikkis. SFO váldodoaibma lea ovdánahttit
                          girjás ja gánnáhahtti ealáhusdoaimmaid
                          Sis-Finnmárkkus.</p>
    <p type="text">SFO ásahii 4.9.2003
                          Sis-Finnmárkku Investerenfitnodaga (SFI)
                          (Indre Finnmark Investeringsselskap, IFI).
                          Investerenfitnodaga ásaheapmi lea mielde
                          čoavdime muhtumiid dain hástalusain maid
                          Sis-Finnmárkku ealáhusdoaimmat deaivvidit.
                          Dat lea mielde buorideame vejolaš gánnáhahtti
                          fitnodagaid iežaskapitáladili, seammás go
                          kapitála laktojuvvo gelbbolašvuhtii ja
                          fierpmádagaide aktiiva eaiggáduššama ja
                          stivrejumi bokte. Seammás hukse dat
                          fierpmádagaid ja strategalaš guimmešvuođaid
                          guovllu ealáhusaiguin.</p>
    <section>
      <p type="title">7.4.1 Sis-Finnmárkku
                          nuppástuhttinprográmma</p>
    </section>
    <p type="text">Sis-Finnmárkku
                          nuppástuhttinprográmma lea čilgejuvvon ee.
                          St.dieđáhusas nr. 55 (2000–2001)
                          kap. 14.1.2. Prográmma ulbmilin lei
                          unnidit boazologu ja sirdit bargofámuid eará
                          fidnuide.</p>
    <p type="text">Nuppástuhttinprográmma álgo
                          sisdoallu loahpahuvvui 1998–1999
                          jahkemolsumis. Gaskaboddosaš áigodagas
                          1999/2000 jođihuvvui erenoamaš
                          nuppástuhttinbargu ovdal go sirdojuvvui
                          dábálaš doaibmabidjoortnegiidda. Norut NIBR
                          Finnmárku lea Gielda- ja guovludepartementta
                          ovddas evalueren Sis-Finnmárkku
                          nuppástuhttinprográmma.
                          Nuppástuhttinprográmma ulbmilin lei
                          ovdánahttit ealáhusdoaimmaid ja bargosajiid,
                          nannet oahppovejolašvuođaid ja
                          gelbbolašvuođa, ja jođihit doaimmaid mat
                          veahkehit ovttaskas olbmuid nuppástuhttimii
                          dain suohkaniin maidda boazodoalu nuppástusat
                          erenoamážit čuhce.</p>
    <p type="text">Nuppástuhttinprográmma ii
                          dáidde dagahan daid bohtosiid maid livččii
                          sáhttán vuordit, ja dál lea deaŧalaš ahte
                          evaluerma bohtosat ja vásáhusat bohtet
                          buorrin guovllu positiiva ovdáneapmái.</p>
    <p type="text">Nuppástuhttinprográmma lei
                          eanemus ávkin nuorra olbmuide geain ledje
                          čielga oahppoáigumušat. Stuorámus
                          nuppástuhttinhástalusaid deaividedje
                          vuorrasit olbmot geat álo leat leamaš
                          boazodoalus.</p>
    <p type="text">Norut NIBR čujuha ahte
                          Nuppástihttinprográmma lea čađahuvvon
                          áigodagas goas máŋgga servodatsuorggis ledje
                          stuora rievdadusat, ja nu lea váttis earuhit
                          nuppástuhttinprográmma váikkuhusaid eará
                          servodatrievdamiid váikkuhusain. Seammás go
                          sámi hálddahuslaš suorgi ja ásahushuksejupmi
                          lea ovdánan, de leat Suodjalusas leamaš
                          stuora nuppástumit, ja oahpahussuorggis ges
                          leat leamaš deaŧalaš ođastusat.</p>
    <p type="text">Muhtun konklušuvnnat
                          raporttas:</p>
    <list>
      <p type="listitem">Ovttasbargu suohkaniid
                              gaskka lea buorránan ja dan olis lea ee.
                              ásahuvvon oktasaš ealáhusfitnodat. Bealit
                              atnet nuoraidáššiid áŋgiruššama buorren.
                              Namuhuvvo maiddái ahte UniReg
                              Sis-Finnmárku čađahuvvui buriid
                              bohtosiiguin ja dan olis lea ee.
                              EasyConnect fitnodat AS boahtán áigái
                              Kárášjogas. Gielddaid
                              nuppástuhttinfoanddaid (ealáhusfoanddaid)
                              doarjagiid bokte lea leamaš
                              gaskamearálaččat 38 ođđaásaheami juohke
                              jagi.</p>
      <p type="listitem">Boazodoalloealáhusa ja
                              ealáhusa olbmuid dáfus leat leamaš unnit
                              nuppástumit go Nuppástuhttinprográmma
                              rámmaplána lei jurddašan. Liikká lea
                              rievdadeapmi addán buoret ekonomalaš
                              eavttuid sidjiide geat báhce ealáhussii.
                              Dan 101 doalus mat heite, leat 62 fas
                              álggahan boazodoalu.</p>
      <p type="listitem">Doaibmabijut <span type="quote">«Oahpahusa ja
                              gelbbolašvuođa loktema»</span> oktavuođas
                              čájehit ahte Sis-Finnmárkkus lea
                              oahppodássi loktanan
                              nuppástuhttináigodagas. Vuosttažettiin
                              leat nissonolbmot váldán alit oahpu, ja
                              dát lea ain eanet ovdánan
                              nuppástuhttináigodagas.</p>
      <p type="listitem"><span type="quote">«Eallindásiáŋgiruššama»</span>
                              váldoulbmil lei sihkkarastit eallindási
                              ja dienasvuođu gaskaboddosaš áigodagas,
                              sidjiide geaidda boazodoalu nuppástuhttin
                              guoskkai. Sii geaidda
                              nuppástuhttináigodat lei ávkkálaččamus,
                              leat olbmot geain ledje čielga
                              oahppoáigumušat. Muhtun muddui leat dát
                              olbmot geain ovdalaččas lei
                              joatkkaoahppu, ja sáhtte
                              nuppástuhttináigodagas váldit alit oahpu,
                              ja muhtun muddui sii geat válde fágaoahpu
                              joatkkaskuvladásis, dahje geat leat
                              mannan viidáseappot alit ohppui. Dát leat
                              eanas leamaš nuorra olbmot.</p>
      <p type="listitem">Nuppástuhttima hástalusat
                              leat leamaš stuorámusat sidjiide geat
                              ledje boazodoallit, erenoamážit vuoras
                              boazodoalliide. Sidjiide leat
                              molssaeaktun leamaš boarrásiidruhta,
                              bargguhisvuođaruhta, lápmásiid oadju
                              dahje ođđasis álgit boazodollui.
                              Eanandoallodepartementta juolludan
                              nuppástuhttinbálká lea leamaš deaŧalaš
                              sihkarvuohtan doalahit vissis eallindási
                              nuppástuhttináigodagas.</p>
    </list>
    <p type="text">1</p>
    <p type="text">Geahča Sámedikki
                        jahkedieđáhusa kap. 4.2</p>
    <p type="text">2</p>
    <p type="text">Geahča Sámedikki
                        jahkedieđáhusa kap. 3.8.3</p>
    <p type="text">3</p>
    <p type="text">Geahča Sámedikki
                        jahkedieđáhusa kap. 3.8.4</p>
    <p type="text">4</p>
    <p type="text">Geahča Sámedikki jahkedieđáhus
                        kap. 2.7.2</p>
    <p type="text">5</p>
    <p type="text">Sámedikki jahkedieđáhus
                        kap. 2.7.2</p>
    <p type="text">
                Bláđe dokumeanttas: 
                &lt; 6 Sámi dearvvašvuođa- ... | 
                8 Areála-, biras ja kultursuodjaleapmi > |
                
                Ovdasiidu</p>
  </body>
</document>
