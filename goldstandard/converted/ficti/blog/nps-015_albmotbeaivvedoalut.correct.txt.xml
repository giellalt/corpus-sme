<document xml:lang="sme" id="no_id">
  <header>
    <title/>
    <genre code="ficti"/>
    <author>
      <unknown/>
    </author>
    <year>2009</year>
    <place>FI</place>
    <availability>
      <license type="standard"/>
    </availability>
    <multilingual/>
    <origFileName>http://rauna.wordpress.com/2009/02/07/albmotbeaivve-doalut/</origFileName>
    <metadata>
      <uncomplete/>
    </metadata>
    <version>XSLtemplate $Revision: 43483 $; file-specific xsl  Revision; common.xsl  $Revision$; </version>
    <note>Innsamlingsdato: 12.07.2010</note>
  </header>
  <body>
    <p>Álbmotbeaivve Doalut</p>
    <p>Vaikko dáppe Torontos eai lean mangelágan doalut sámi álbmotbeaivvi gudnin, dáiden ávvudit beaivvi buot árbeviroleamos vuogi mielde go goassige Sámis – vahágis. Iđđes barggus mis lei eamiálbmotprográmma mánnosaš čoahkkin, man min <span type="quote" xml:lang="smj">“vuoras”</span> rabai <errorortreal correct="haudenosaunee-giittossártniin" errorinfo="cmp,2-1">haudenosaunee <errorort correct="giittossártniin" errorinfo="conc,it-itt">giitossártniin</errorort></errorortreal> dego son láve. Dat lea árbevirolaš sárdni mii giitá eatnama ja dan buot oliid ja osiid ja mii árbevirolaččat sáhttá bistit máŋga diimmu. Ovdal dan <errorort correct="giittossártni" errorinfo="conc,it-itt">giitossártni</errorort> min prográmma čálli váccii birra rieggá <errorortreal correct="&quot;smudge&quot;-suovain" errorinfo="cmp,2-1"><span type="quote" xml:lang="smj">“smudge”</span> suovain</errorortreal> (dábálaččat goikaduvvon salvia-šaddu, muhtumin <errorort correct="háisuoidni" errorinfo="conc,dn-idn">háisuodni</errorort> ) vai buot čoahkkima oassálastit sáhtte buhtistit iežaset dainna suovain. Smudge-suova ulbmilin lea buhtistit ja rahpat olbmo ja olbmo miela váldit vuostá earáid ja earáid sániid positiivvalaš vuoiŋŋas. Dáid árbevirolaš <errorort correct="rahpanvieruid" errorinfo="vowc,á-a">ráhpanvieruid</errorort> maŋŋá gieđahallagođiimet čoahkkináššiid. Go čoahkkin nogai, min <span type="quote" xml:lang="smj">“vuoras”</span> (gii oahpaha maiddái oneida-giela min prográmmas) loahpahii čoahkkima. Eahkes <errorort correct="trumbo-" errorinfo="vowlat,u-o">trumbu-</errorort> ja lávlunrieggás eamiálbmotstudeanttaid guovddážis vuot <errorort correct="gii nu" errorinfo="cmp,1-2">giinu</errorort> manai rieggá birra smudge-suovain ovdalgo álggiimet lávlut. Rieggás juohkehaš beasai válljet oahpes lávlaga dahje oahpahit earáide ođđa lávlaga – lávlagat leat <span type="quote" xml:lang="dan">“árbevirolaš”</span> <errorort correct="indiánalávlagat" errorinfo="conc,nt-nd">intiánalávlagat</errorort> mat olbmot lávlot sihke seremoniijain ja eahpeformála ovttastallamiin. Okta almmái lávllui ja oahpahii midjiide <errorort correct="guovžža" errorinfo="typo">guovdžža</errorort> lávlaga – son ieš gulai guovžža klánii – ja lávlaga maŋŋá okta rieggá <errorort correct="jođiheddjiin" errorinfo="vowc,mono">jođiheaddjiin</errorort> čilgii guovžamánu birra, mii lea dál lahkoneamen go guovža lihkká dálvenahkáriin. Son čilgii ahte oađedettiin guovža viežžá <errorort correct="višuvnnaid" errorinfo="conm,s-š">visuvnnaid</errorort> olbmuid várás ja dat lea <errorort correct="eandaliige" errorinfo="fin,t-i">eandalitge</errorort> guovža-klána olbmuid geatnegasvuohta gaskkustit daid <errorort correct="višuvnnaid" errorinfo="conm,s-š">visuvnnaid</errorort> earáide.</p>
    <p>Jurddašallen ahte nie dáppe stuorra miljongávpogis olbmot ellet iežaset kultuvrra vaikko ii leange miige erenoamáš ávvubeivviid sidjiide. Sidjiide dat leat oassin árgabeaivvis dađe <errormorphsyn correct="stuorát doaluid" errorinfo="vowlat,a-á">stuorat doaluid</errormorphsyn> dahje meanuid haga. Sámis mii dušše <errorort correct="lávlestit" errorinfo="conc,vll-vl">lávllestit</errorort> Sámi soga lávlaga oktii jagis almma mangelágan vieruid haga ja dasto guldalit daid agálaš sártniid…</p>
    <p>PS: Helsingin Sanomat almmustahtii mu čállosa Suoma stáhta ájihanpolitihkas sámiid hárrái ikte – mun ledjen gal ráhkkanan muhtin čilgehussii manne sii eai sáhte dan almmustahttit, nu ahte lei oalle stuorra imaš go lohke ahte šaddá álbmotbeaivve aviisii!</p>
  </body>
</document>
