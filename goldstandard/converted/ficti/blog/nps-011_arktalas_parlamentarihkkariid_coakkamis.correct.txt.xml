<document xml:lang="sme" id="no_id">
  <header>
    <title/>
    <genre code="ficti"/>
    <author>
      <unknown/>
    </author>
    <year>2010</year>
    <place>FI</place>
    <availability>
      <license type="standard"/>
    </availability>
    <multilingual/>
    <origFileName>http://klemetti.blogspot.com/2010/06/arktalas-parlamentarihkkariid-coakkamis.html</origFileName>
    <metadata>
      <uncomplete/>
    </metadata>
    <version>XSLtemplate $Revision: 43483 $; file-specific xsl  Revision; common.xsl  $Revision$; </version>
    <note>Innsamlingsdato: 7.7.2010</note>
  </header>
  <body>
    <p>Árktalaš <errorort correct="parlamentarihkkáriid" errorinfo="vowlat,á-a;vowlat,a-á">parlamentárihkkariid</errorort> čoakkámis</p>
    <p>Oslos lei dán giđa maŋimus árktalaš <errorort correct="parlamentarihkkáriid" errorinfo="vowlat,á-a;vowlat,a-á">parlamentárihkkariid</errorort> bissovaš komitea čoakkán 7.6.2010. Čoakkán lei ollislaččat geahčadettiin hui beroštahtti ja ávkkálaš. Dánmárkku <errorlex correct="olgoriikaministtar" errorinfo="w">olgoáššiidministtar</errorlex> Lene Espersen muitalii čoakkáma álggus Dánmárkku <errorortreal correct="Árktalaš ráđi" errorinfo="cap">árktalaš ráđi</errorortreal> ságadoalli áigodaga ulbmiliin. Árktalaš ráđi jođiheapmi lea dán vuoru dan dáfus hárvenaš, ahte ságadoalliriikka báiki lea guhtta jagi maŋŋálaga davviriikkaid hálddus. Ságadoallivuohta sirdása Norggas Dánmárkui, mas dat sirdása Ruŧŧii jagi geahčen. Dánmárku sávvá gávdnat iežas jođihanáigodaga áigge čovdosa ođđa bissovaš dárkojeddjiid váldimii <errorortreal correct="Árktalaš ráđđái" errorinfo="cap">árktalaš ráđđái</errorortreal>. Eatnamat dego Kiinná, Lulli-Korea ja Japána ja organisašuvnnat dego <errorortreal correct="Eurohpá Uniovdna" errorinfo="cap">Eurohpá uniovdna</errorortreal> leat viggame <errorortreal correct="Árktalaš ráđi" errorinfo="cap">árktalaš ráđi</errorortreal> bissovaš dárkojeaddjin.</p>
    <p>Bukten čoakkámis ovdan hui stuora fuola earenoamážit Kiinná ohcamuša buohta. Válden ovdan dan, ahte mot <errorortreal correct="Árktalaš ráđđái" errorinfo="cap">árktalaš ráđđái</errorortreal> sáhttá váldit dárkojeddjiid, mat eai gudnejahte olmmošvuoigatvuođaid ja álgoálbmogiid vuoigatvuođaid ja <errormorphsyn correct="mot Árktalaš ráđi váldegaskavuođaide, politihkkii ja olmmošvuoigatvuođalinnjái geavalii" errorinfo="case,acc-ill;case,acc-ill">mot <errorortreal correct="Árktalaš ráđi" errorinfo="cap">árktalaš ráđi</errorortreal> váldegaskavuođaid, politihka ja <errorort correct="olmmošvuoigatvuođalinnjái" errorinfo="case,nom-gen">olmmošvuoigatvuohtalinnjái</errorort> geavalii</errormorphsyn> dákkár ođđa dárkojeddjiid mielde. Evttohin, ahte ođđa dárkojeaddjit eai galggale váldojuvvot mielde muđuid go dakkár organisašuvnnat, main lea gaskavuohta árktalaš guvlui dego EU ja Unesco. Dánmárkku <errorlex correct="olgoriikaministtar" errorinfo="w">olgoáššiidministtar</errorlex> dajai dása, ahte sii dollet geažos áigge ovdan olmmošriektegažaldagaid ja <errormorphsyn correct="čujuhii maid Norgga olgoriikaministarii" errorinfo="case,nom-ill">čujuhii maid Norgga <errorlex correct="olgoriikaministtar" errorinfo="w">olgoáššiidministtar</errorlex></errormorphsyn> <errorort correct="Størii" errorinfo="vowlat,e-i">Størei</errorort>. Ođđa lahtut galggale váldojuvvot danin, vai ságastallan árktalaš guovlluin ii sirdásivčče eará <errorort correct="forumiidda" errorinfo="vowm,a-i">forumaidda</errorort> muhto bisolii <errorortreal correct="Árktalaš ráđi" errorinfo="cap">árktalaš ráđi</errorortreal> <errorort correct="konteavsttas" errorinfo="vowlat,e-ea">kontevsttas</errorort>. Dánmárkku <errorlex correct="olgoriikaministtar" errorinfo="w">olgoáššiidministtar</errorlex> <errormorphsyn correct="deattuhii vástádusastis maid árktalaš guovllu vejolašvuođa" errorinfo="case,ill-acc">deattuhii vástádusastis maid árktalaš guovllu vejolašvuhtii</errormorphsyn> beassat Ásia márkaniidda.</p>
    <p>Dánmárkku <errorlex correct="olgoriikaministara" errorinfo="w">olgoáššiidministara</errorlex> vástádus ii jávkadan mu fuola <errorortreal correct="Árktalaš ráđi" errorinfo="cap">árktalaš ráđi</errorortreal> boahttevuođas vejolaš ođđa dárkojeddjiid váikkuhusa mielde. Mishan lea juo ON, ja doppe ságastallojuvvo maid árktalaš gažaldagain ja de leat vel iešguđetlágán G-čoakkámat. Lea morašlaš, jos gávpeberoštumit Ásia márkaniidda mannet badjel biras- ja <errorort correct="olmmošvuoigatvuođaid" errorinfo="conwb,s-š">olmmosvuoigatvuođaid</errorort> dárbbuid. Čoakkámis bođii maid ovdan fuolla <errorort correct="nannánjuolgeriikkaid" errorinfo="vowlat,a-á">nannanjuolgeriikkaid</errorort> oktasaščoakkámiin ja čoakkámiid váikkuhusain <errorortreal correct="Árktalaš ráđi" errorinfo="cap">árktalaš ráđi</errorortreal> bargui. Ipmirdin bures fuola, muhto nuppe dáfus <errorort correct="nannánjuolgenákkut" errorinfo="vowlat,a-á">nannanjuolgenákkut</errorort> eai guoskka Suoma. Čoakkámis gieđahallui maid árktalaš guovllu gádjundoaimma organiseren. Dát lea mu mielas okta mávssolaččamus <errorortreal correct="Árktalaš ráđi" errorinfo="cap">árktalaš ráđi</errorortreal> doaimma ulbmiliin, daningo lassáneaddji mearrajohtalus, oljofievrredeapmi ja offshore-bohkan buktet hui stuora birasriskkaid, maidda ferte ráhkkanit. Livččii dehálaš oažžut árktalaš guvlui soahpamuša, mii stivre mearrajohtalusa, vai lihkohisvuođat eai dáhpáhuvale váilevaš teknologiija geažil.</p>
    <p>Dánmárkku <errorlex correct="olgoriikaministara" errorinfo="w">olgoáššiidministara</errorlex> sága maŋŋel Norgga <errorlex correct="olgoriikaministtar" errorinfo="w">olgoáššiidministtar</errorlex> Støre muitalii Norgga árktalaš politihkas ja Norgga rádječáhcesoahpamušas Ruoššain. Jerren <errorlex correct="olgoriikaministaris" errorinfo="w">olgoáššiidministaris</errorlex>, ahte gullágo davviriikkalaš sámi soahpamuša ratifiseren Norgga árktalaš politihkkii ja mot sápmelaččaid váikkuhanvejolašvuođat leat sihkkarastojuvvon. <errorlex correct="Olgoriikaministtar" errorinfo="w">Olgoáššiidministtar</errorlex> vástidii, ahte su ovddasvástádussan ii leat sámi soahpamuš. Mu ipmárdusa mielde maiddái Norggas stáhtasoahpamušat gullet <errorlex correct="olgoriikaministeriija" errorinfo="w">olgoáššiidministeriija</errorlex> doaibmasuorgái. <errorlex correct="Olgoriikaministtar" errorinfo="w">Olgoáššiidministtar</errorlex> maid dajai, ahte son gullá sámedikki ovdal go oassálastá Barents- ja <errorortreal correct="Árktalaš ráđi" errorinfo="cap">árktalaš ráđi</errorortreal> čoakkámiidda ja ná son ovddasta maid sápmelaččaid oainnuid čoakkámis. In dieđe juohkágo Norgga sámediggi liikká positiivvalaš gova Norgga <errorort correct="olgoriikapolitihkas" errorinfo="conc,ikk-ik">olgoriikkapolitihkas</errorort>. Norgga sámediggeláhka lea dán goris geahnoheabbo go Suoma sámediggeláhka, daningo Suomas dušše sámediggi ovddasta virggálaččat sápmelaččaid sihke <errorort correct="našuvnnalaš" errorinfo="vowc,á-a">nášuvnnalaš</errorort> ja riikkaidgaskasaš oktavuođain.</p>
    <p>Gulaimet čoakkámis maid riikkaidgaskasaš prošeavtta gaskaraporttas, mii gieđahallá árktalaš guovllu hálddašeami. Prošeavttas gávdno lassidiehtu mielčuovvu čujuhusas: <errorlang correct="url">http://www.arcticgovernance.org</errorlang>/ Prošeaktajođiheaddji, <errorort correct="dr." errorinfo="punct,0-1">dr</errorort> Robert Corell muitalii prošeavtta duogážis ja mearkkašumis. Son čájehii čoakkánoasseváldiide ođđa, suorggahahtti árvvoštallamiid mearradási loktaneamis ja dan váikkuhusain globála dásis. Prošeavtta ulbmilin lea ohcat vugiid mot árktalaš guovllu hálddašeapmi sáhttá gárgehuvvot dávistit jur dálkkádatrievdama buktin hástalusaide. Soabaime <errorort correct="dr." errorinfo="punct,0-1">dr</errorort> Corelliin, ahte son boahtá Sámi parlamentáralaš ráđi stivrra guossin čakčat ja gullá sámedikkiid oainnuid árktalaš guovllu hálddašeamis.</p>
    <p>Muitalin bissovaš komitea čoakkáma loahpas oanehaččat Sámi parlamentáralaš ráđi dálkkádatpolitihkalaš strategiijas, mii laktojuvvui maid čoakkánbeavdegirjji čuovusin. Das leat dál gárvánan dál jorgalusat buot Suomas hubmon sámegielaide, ruošša-, eŋgelas-, ruoŧa- ja <errorort correct="spánskkagillii" errorinfo="conc,nsk-nskk">spánskagillii</errorort>. Dat gávdnojit sámedikki ruovttusiidduin. Árktalaš <errorort correct="parlamentarihkkáriid" errorinfo="vowlat,á-a;vowlat,a-á">parlamentárihkkariid</errorort> bissovaš komiteas <errormorphsyn correct="leat dán jagi vel guokte" errorinfo="kongr,sg-pl">lea dán jagi vel guokte</errormorphsyn> čoakkáma. Suoma stáhtaráđđi lei addán árktalaš strategiija riikkabeivviide jur seamma beaivve min bissovaš komitea čoakkámiin. In leat vel háhppehan vel oahpásnuvvat strategiijai, muhto dat gávdno čujuhusas: <errorlang correct="url">http://www.vn.fi/tiedostot/julkinen/pdf/2010/arktinen_strategia-0706/arktinen_strategia_070610.pdf</errorlang></p>
    <p>Lean oassálastán dál muhtin árktalaš <errorort correct="parlamentarihkkáriid" errorinfo="vowlat,á-a;vowlat,a-á">parlamentárihkkariid</errorort> bissovaš komitea čoakkámii ja oaidnán dan hui dehálaš diehtolonohallamii ja obanassiige árktalaš ovttasbargui. Árktalaš ráđi bargu lea loktaneame ain dehálit sajádahkii ja sápmelaččaide lea eallindehálaš, ahte sáhttit váikkuhit riikkaidgaskasaš mearrádusdahkamii, mii guoská sápmelaččaid. Lean goitge unnánaš fuolas Suoma sámedikki vejolašvuođas oassálastit bargui dievasmearálaččat min resursaváilli geažil. Bissovaš komitea čoahkkana njealje <errorort correct="háve" errorinfo="vowc,a-á">have</errorort> jagis miehtá árktalaš viidodaga ja mátkkoštangolut leat stuorrát, ja dat báhcet Suoma sámedikki máksima várás.</p>
    <p>Mu blogga ii leat áibbas áiggálaš dásis bargomátkkiid geažil, muhto máhcan maŋŋel eará mannan vahku čoakkámiidda. Vulgen Oslos njuolga Ohcejohkii sámedikki, birasministeriija, nuortalašráđi, meahcceráđđehusa ja Lappi <errorort correct="ELY" errorinfo="cap">Ely</errorort> (ealáhus-, biras- ja johtalusguovddáža) luonddusuodjalangearregiidda ja artihkal 8(j)-bargojoavkku čoakkámii, main muitalan čuovvovaš bloggastan.</p>
    <p xml:lang="nno"><errorort correct="Vuottesjávrris" errorinfo="vowlat,e-i">Vuottesjávrres</errorort> 14.6.2010</p>
  </body>
</document>
