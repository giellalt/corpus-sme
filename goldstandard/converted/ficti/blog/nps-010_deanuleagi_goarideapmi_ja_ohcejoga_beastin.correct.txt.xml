<document xml:lang="sme" id="no_id">
  <header>
    <title/>
    <genre code="ficti"/>
    <author>
      <unknown/>
    </author>
    <year>2008</year>
    <place>FI</place>
    <availability>
      <license type="standard"/>
    </availability>
    <multilingual/>
    <origFileName>http://rauna.wordpress.com/2008/07/24/deanuleagi-goarideapmi/</origFileName>
    <metadata>
      <uncomplete/>
    </metadata>
    <version>XSLtemplate $Revision: 43483 $; file-specific xsl  Revision; common.xsl  $Revision$; </version>
    <note>Innsamlingsdato: 5.7.2010</note>
  </header>
  <body>
    <p xml:lang="nno">Deanuleagi Goarideapmi Ja Ohcejoga Beastin</p>
    <p>Hui buorre gullat ahte Norgga bealde leat maiddái morihan Deatnogátti ođđa duohtavuhtii turisttaid <errorort correct="bartahuksema" errorinfo="vowc,á-a">bártahuksema</errorort> birra (geahča otná NRK <errorort correct="Sámi Radio" errorinfo="cmp,1-2">Sámeradio</errorort> ođasliŋkka). Suoma beal Deatnogáttis olbmot leamaš juo guhká fuolas dán ovdáneamis. Dás lea sáhka Deanuleagi gáddeláva ásaheamis mii leamaš barggu vuolde máŋga jagi. Gáddeláva ulbmilin lea stivret dan ahte huksen ii leat áibbas <errorort correct="sahtedohko" errorinfo="vowc,á-a">sáhtedohko</errorort> <errorort correct="johgáttis" errorinfo="conc,'-0">joh´gáttis</errorort>, muhto dálá láva mielde orru leamen <errorort correct="nuppe gežiid" errorinfo="cmp,1-2">nuppegežiid</errorort>. Vuolggasadjin leamaš gulloma mielde ahte dat ahte turisttat geat ostet eatnama Deatnogáttis galget oažžut maiddái huksenlobi.</p>
    <p>Ášši mii ii leat vel boahtán ovdan doarvái bures lea gáddeláva <errormorphsyn correct="nubbi bealli" errorinfo="case,acc-nom">nuppi bealli</errormorphsyn>; dat ahte báikkálaš olbmuid huksenlobit leat dál hui ráddjejuvvon ja máŋgasat eai oaččo šat hukset iežaset eatnamiidda Deatnogáttis. Ohcejoga gielda orru háliideamen oažžut eambbo turisttaid dan sadjái ahte báikkálaš olbmot eai fárre eret dahje ahte nuorat máhccet <errorort correct="ruovttubáikái" errorinfo="conc,kt-vtt;vowlat,o-u">ruoktobáikái</errorort>. Turisttat sáhttet buktit muhtin dietnasa gildii, muhto ollu stuorát mearkkašupmi ja boađut leat olbmuin geat ásset báikegottis birra jagi, eai dušše moadde vahku jagis. Jos mii háliidit ahte sámit orrot Sámis, dát lea okta stuorra hástalus Sámi parlamentáralaš ráđđái ja <errorlex correct="buot earáide" errorinfo="w">buohkaide earáide</errorlex>.</p>
    <p>Guokte beaivvi dassái lei ođđasiin ahte Ohcejoga gielda áigu dinet miljovnnaid euroid <errorort correct="turistabarttaid" errorinfo="vowc,á-a">turistabárttaid</errorort> huksemiin. Gieldda guovloplánejeaddji Birit Vuolab lohká ahte gávppiid ja <errorort correct="huksenbargiid" errorinfo="fin,d-id">huksenbargid</errorort> vearroboađuin lea sáhka duođaid stuorra supmis. Leagoson Ohcejoga gielda vuot <errorort correct="dájuheamen" errorinfo="vowc,a-á">dajuheamen</errorort> iežas ja earáid miljovnnaid dietnasiin. Moadde jagi dassái dat lei Suttesája, mii galggai beastit Ohcejoga gieldda geafivuođas. Plánaid mielde Suttesádjagis galggai vuovdigoahtit juhkančázi máilmmi goikeguovlluide, <errorort correct="eandaliige" errorinfo="fin,t-i">eandalitge</errorort> <errorort correct="arábialaš" errorinfo="vowlat,a-á">arabialaš</errorort> máilbmái. Jos dat livččii ollašuvvan, diet fitnodat livččii dál jo <errorort correct="koŋkáneamen" errorinfo="vowlat,a-á">koŋkaneamen</errorort> dálá bensinhattiin: ulbmilin lei fievrridit čázi bassi gáldus <errorort correct="táŋkabiillain" errorinfo="conc,nk-ŋk">tánkabiillain</errorort> máilbmái.</p>
    <p>Dán vuoro galgá turista beastit gieldda. Turista gii diŋgosta gárvves <errorort correct="bartta" errorinfo="vowc,á-a">bártta</errorort> interneahtas mii šaddá olu hálbbibun go oastit báikkálaš huksenfitnodagain. Turista gii buktá iežas buđehiidge fárus go dat <errormorphsyn correct="leat hálbbibut" errorinfo="kongr,sg-pl">leat hálbbit</errormorphsyn> máddin <errorort correct="go" errorinfo="typo">bo</errorort> báikegotti gávppis. Turista gii dálostallá moadde vahku jagis <errorort correct="barttastis" errorinfo="vowc,á-a">bárttastis</errorort> ja geas <errormorphsyn correct="ii leat mangelágan čanastat" errorinfo="kongr,pl-sg">ii leat mangelágan čanastagat</errormorphsyn> báikái dahje beroštupmi dan buresbirgejupmái. (Smiehta ieš: man ollu don beroštat báikkálaš buresbirgejumis go leat lieggariikkas luomu doallamin? Juos deaivvat leat nu lihkolaš ahte dus lea doppe iežat <errorort correct="barta" errorinfo="vowc,á-a">bárta</errorort>, de áidna fuolla dus lea ahte ii giige bilit du priváhta opmodaga dan botta go leat eret.)</p>
    <p>Dat lea stuorra imaš go Ohcejoga gielda ii oro nákcemin ráhkadit plánaid, main livččii vehá guhkitáigge perspektiiva ja mat válddášedje buorebut vuhtii mii máilmmis dáhpáhuvvá. Ođđasat dál jo muitalit ahte turistamearri davvin lea dán gease unnon alla bensinhattiid dihte. Sáhttá leat nu ahte  turisttat duođaid huksejit 400 ođđa <errorortreal correct="bartta suomabeale" errorinfo="coninit,min"><errorort correct="bartta Suomabeale" errorinfo="vowc,0-e"><errorort correct="bartta" errorinfo="vowc,á-a">bártta</errorort> Suomabeal</errorort></errorortreal> Deatnogáddái. Muhto naba jos dat <errormorphsyn correct="moatti jagi geahčen" errorinfo="case,nom-gen">moadde jagi geahčen</errormorphsyn> eai šat suittege mátkkoštit davás ja <errorort correct="barttat" errorinfo="vowc,á-a">bárttat</errorort> báhcet guorusin? Gos dalle Ohcejoga gildii dat stuorra vearroboađut?</p>
    <p>Máilmmi ekonomiija lea dál hui <errorort correct="rašes" errorinfo="vowc,á-a">rášes</errorort> dilis – vearrámus 1930-logu deprešuvnna rájes – eaige áššedovditge máhte <errorort correct="albma láhkai" errorinfo="cmp,1-2">albmaláhkai</errorort> einnostit <errorortreal correct="gosa guvlui dat állana" errorinfo="vowc,a-á;vowlat,á-a"><errorort correct="gosa guvlui" errorinfo="cmp,1-2">gosaguvlui</errorort> dat allána</errorortreal>. Dál lea ovdamearkka dihtii boahtán báifáhkka dat beaivi goas dábálaš <errorort correct="amerihkálaš" errorinfo="vowlat,a-á">amerihkalaš</errorort> lea fáhkka beroštuvvan smávva ja <errorort correct="hybrida" errorinfo="vowm,i-a">hybridi</errorort> biillain ja goas stuorra <errorort correct="SUVat" errorinfo="suf">SUV:at</errorort> báhcet gávpái go giige ii šat fuola daid, go golahit menddo olu bensiinna. (Soahtešiljuin riegádan Hummera ráhkadeami áigot oalát heaittihit – illubeaivi.) Mun vulgen Kanadas beannot jagi dassái <errormorphsyn correct="eaige dákkár ovdáneamis lean mangelágan mearkkat" errorinfo="kongr,sg-pl">iige dákkár ovdáneamis lean mangelágan mearkkat</errormorphsyn> eai gostige. Jos dalle <errorort correct="gii nu" errorinfo="cmp,1-2">giinu</errorort> livččii jearran mus goas boahtá <errorlex correct="dat beaivi go" errorinfo="w,ahte-go">dat beaivi ahte</errorlex> davvi-amerihkálaččat rievdadit iežaset doaladumiid biillaide ja biillavuodjimii, mun livččen vástidan ahte kánske 50 jagi geahčen. Dát beaivi bođii olu árat go livččen goassige sáhttán dahje duostan <errorort correct="niegaditge" errorinfo="vowlat,á-a">niegáditge</errorort>.</p>
    <p>Leago Ohcejoga gielda váldán dán ođđa dili vuhtii iežaset plánain? Ii oro leamen. Dat dušše <errorort correct="áđđestallá" errorinfo="conc,tt-đđ">áttestallá</errorort> eará jierpmehis ja oanehisperspektiivva plánaid dego davviguovllu turistaguovddážiid mat leat maiddái huksemin dego jallat, vuordimin boahtteáigge turistavalvviid. Sidjiide máilbmi mii lea dál olles fártta rievdamin orru leamen nuppi <errorort correct="planehtas" errorinfo="vowc,á-a">plánehtas</errorort>. Geavvágoson Ohcejoga gildii ja eará balvvaid siste <errorort correct="girddašeddjiide" errorinfo="vowlat,á-a;vowc,mono">girddášeaddjiide</errorort> dego Amerihká biilaindustriijai: dál sii leat stuorra heađis go sii eai leat beroštan plánet ja buvttadit vuoruhit smávva hybrida biillaid – ovttas <errorort correct="Bushain" errorinfo="vowlat,i-a">Bushiin</errorort> General Motors ja earát gilde dálkkádatrievdama ja dan váikkuhusaid – eaige olbmot šat fuola sin stuorra <errorort correct="bensenskievttideddjiid" errorinfo="vowc,mono">bensenskievttideaddjiid</errorort>, muhto válljejit <errorort correct="ásialaš" errorinfo="vowc,a-á">asialaš</errorort> ekonomalaš biillaid.</p>
  </body>
</document>
