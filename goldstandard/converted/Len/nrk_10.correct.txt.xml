<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.nrk.no/kanal/nrk_sapmi/samegillii/1.8405481</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="fkv">#30.11.12 #Aslak Ilkka Niittyvuopio ja Klemet Anders Sara #<errorlang correct="nob">Publisert</errorlang> 22.11.2012 10:01.</p>
    <p>Báhccavuonas gáržot eatnamat</p>
    <p>Sisabahkkemat gáržudit boazoguohtumiid, oaivvilda boazoeaiggát - sii fertejit ovttas soabadit vástida <errorortreal correct="beanaturistafitnodaga" errorinfo="cmp,2-1">beana turistafitnodaga</errorortreal> eaiggát.</p>
    <p>Sii eai leat váttisvuohtan dáppe, <errorortreal correct="oaivvilda aiddo ásahuvvon turistafitnodaga eaiggát" errorinfo="vowc,á-a">oaivvilda áiddo ásahuvvon turistafitnodaga eaiggát</errorortreal> dasa, go Báhccavuonas lagabui 100 vuodjenbeatnaga,<errorort correct="vuodjenbeatnaga, guovtti" errorinfo="cmp,1-2">guovtti</errorort> beanagárddis leat dán čavčča dagahan ahte Geaggánvuomi čearu boazoeaiggát ii beasa johtit dálveorohahkii, ja máŋga bohcco leat juo mannan muohtariđđui.</p>
    <p>Dál dáhttu Geaggánvuomi čearu boazoeaiggát, Nils Ánte Blind jávkadit beanafitnodaga Dápmotvuovddis, Báhccavuonas.</p>
    <p>- Sidjiide gal lea váttisvuohta dán beanafitnodagas, doppe <errormorphsyn correct="leat olu beatnagat" errorinfo="kongr,sg-pl">lea olu beatnagat</errormorphsyn>, olbmot ja sii lihkadit olu guovllus, gos lea bohccuid lunddolaš johtolat. Son vásiha, ahte sii eai buohkat čága deike, fitnodat galgá vuolgit eret dáppe, ii sin ovttasbargu doaimma, váikke dán gohčodit oktasašbargun, muhto dat ii doaimma, dasa <errorortreal correct="dárbbašuvvojit guktot bealit, lohká Blind" errorinfo="vowlat,á-a">dárbbašuvvojit guktot bealit, lohka Blind</errorortreal>.</p>
    <p>(Artihkal joatkašuvvá gova vuolde)</p>
    <p>Bohccot eai duostta vulos gáissás, go leagis lea nu olu riedja.</p>
    <p><errorort correct="2007:s" errorinfo="suf,as-s">2007:as</errorort> álggahii Hans Olav Eriksen <errorortreal correct="beanavuodjinturistafitnodaga" errorinfo="cmp,2-1">beanavuodjin turistafitnodaga</errorortreal>, Lyngenfjord Adventure Dápmotvuovdái, Báhccavuona suohkanii, mas dál leat 50 vuodjenbeatnaga. Maŋŋelaš son ásahii maid <errorort correct="Målselvhuskey" errorinfo="typo">Målselhuskey</errorort> beanagárddi, mas leat seamma olu beatnagat go Lyngenfjord Adventures. Dát gárdi lea priváhta eatnamis.</p>
    <p>Lobálaš doaibma Lyngenfjord Adventure eaiggát, Hans Olav Eriksen ii ipmir manne Nils Ánte Blind dáhttu sin fitnodaga heaittihit doaimmaid guovllus, go dát han lea dál dohkkehuvvon sihke boazodoalu ja suohkana bealis.</p>
    <p>- Dát šattašii váivi, sis <errormorphsyn correct="leat sullii 30 báikkálaš bargi" errorinfo="kongr,sg-pl">lea sullii 30 báikkálaš bargi</errormorphsyn> dáppe. <errorortreal correct="Sin visttithan leat priváhta eatnamis" errorinfo="conc,st-stt">Sin vistithan leat priváhta eatnamis</errorortreal>, mii lea dohkkehuvvon turismma doaimmaide ja dat lea dohkkehuvvon sihke gielddas ja fylkkamánnis. <errorort correct="Dat maid biddjui gulaskuddamii" errorinfo="conc,dj-ddj">Dat maid bidjui gulaskuddamii</errorort> boazoorohahkii, mii dasto dohkkehii doaimmaid, muitala Eriksen.</p>
    <p>Gidde johtolaga Boahtte vahkku galgá Boazodoallohálddahus ja Romssa boazodoallostivra digaštallat mo čovdet váttisvuođa, dadjá Romssa boazodoalloagronoma, Ánte Bals.</p>
    <p>- <errormorphsyn correct="Sii leat dieđusge siste dien plánabarggus" errorinfo="case,loc-nom">Sis leat dieđusge siste dien plánabarggus</errormorphsyn>, sii leat ožžon dieđu, ahte detáljaplána ráhkaduvvo. Sis leamaš maid okta čoahkkin, gos hálddahusa oaidnu lea muitaluvvon. Diet doaibma váikkuha dien guovllus nu, ahte dat gidde boazojohtolaga, čilge Bals.</p>
    <p>Jus diet fitnodat beassá joatkit doaimmaid dien dásis ja <errormorphsyn correct="daid áigodagaid" errorinfo="case,loc-gen">daid áigodagain</errormorphsyn> goas háliidit, mearkkaša dat, ahte johtingeaidnu lea giddejuvvon ja dalle lea rihkkumin boazodoallolága. <errorortreal correct="Dien beallái lea guovllustivra ja sii bidjamin deattu" errorinfo="conc,vrr-vr">Dien beallái lea guovllustivrra ja sii bidjamin deattu</errorortreal>, gávdnat buori čovdosa nu, ahte besset johtit bohccuin ráfis, dadjá Ánte Bals.</p>
  </body>
</document>
