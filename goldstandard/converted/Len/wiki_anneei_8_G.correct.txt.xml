<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="dan">#http://se.wikipedia.org/w/index.php?title=Ailo_Mikkelsen_Gaup&amp;oldid=139212 #29.11.12</p>
    <p>Ailo (Mikkelsen) Gaup (riegádan 22. beaivvi ođđajagimánus 1979:s Romssas)[1] lea sápmelaš ja norgga freestyle motocross-vuoddji. Son lea ovttas <errorort correct="prográmmajođiheddjiin" errorinfo="com,fin,n-in">prográmmajođiheddjin</errorort> Anne <errorort correct="Rimmeniin" errorinfo="com,fin,n-in">Rimmenin</errorort>.[2] Sisdoallu  [čiega]  1 Bajásšaddan ja skuvlavázzin 2 Valáštallankarrieara 2.1 Nordic X Elements 3 Neavttár 3.1 Filmmat 3.2 TV-ráiddut 3.3 Stempelridderen 4 Ambassadevra 5 Ailo FMX Mikkelsen Gaup 6 Liŋkkat 7 Čujuhusat Bajásšaddan ja skuvlavázzin</p>
    <p>Ailo Gaup riegádii Romssas ja bajásšattai doppe, Mázes Guovdageainnu suohkanis ja [[Álaheadju|Álaheajus}}. Ailo lea girječálli Laila Stiena bárdni. <errorort correct="10-jahkásažžan" errorinfo="vowlat,a-á">10-jahkasažžan</errorort> son vuvddii guliid ja njuhttii viesuid dinen dihte ruđa vuoi nagodii oastit alcces 80ccm motocross-sihkkela. <errorort correct="16-jahkásažžan" errorinfo="vowlat,a-á">16-jahkasažžan</errorort>  fárrii son Osloi gos álggii motocross-suorgái valáštallanskuvllas Norges Toppidrettsgymnas (NTG), <errorort correct="Bærumis" errorinfo="prop,suf">Bærumas</errorort>. Valáštallankarrieara</p>
    <p>Odne orru Ailo, dahje ”Ice man” movt su gohčodit, Kongsbergas. Doppe lea orron jagi 2000 rájes. Son álggii freestyle motocrossain guokte jagi ovdal dan, vuittii norggameašttirvuođagilvvuid, ja lea jagi 2001 rájes gilvvohallan riikkaidgaskasaš gilvvuin. Ailo <errorort correct="vuodjá" errorinfo="conc,ddj-dj">vuoddjá</errorort> Honda-buvttadeaddji ovddas ovttain Honda CR 250. Sus lea sierra vuodjinšillju Lampelandas Flesberg-suohkanis, gosa maid lea huksen <errorort correct="soktagummebasseaŋŋa" errorinfo="loan,conc,ŋg-ŋŋ;cmp,hyph-0">soktagummi-basseaŋga</errorort>.[3] Norggas leat dušše guokte dakkár <errorort correct="basseaŋŋa" errorinfo="loan,conc,ŋg-ŋŋ">basseaŋga</errorort>, <errorort correct="goappaš" errorinfo="vowlat,e-a">goappeš</errorort> priváhta. Ailo Gaup lea vuoitán buot norggameašttirvuođagilvvuid FMX-suorggis, ja šattai maid norggameašttirin motocross-speedcross gilvvuin <errorort correct="2004:s" errorinfo="num,suf">2004:is</errorort>, máŋga jagi maŋŋel go lei heaitán árbevirolaš motocrossain. Son lei okta dain <errorort correct="vuosttažiin" errorinfo="loc,fin,n-in">vuosttažin</errorort> máilmmis gii válddii salto <errorort correct="maŋos guvlui" errorinfo="cmp,1-2;fin,š-s">maŋošguvlui</errorort> mohtorsihkkeliin jagi 2003:s, ja vuosttaš eurohpalaš vuoddji gii válddii backflipa. Son lei maid dat vuosttaš gii guhkidii gaskka dan backflipas superkickas guhkes distánssas. Jagi <errorort correct="2004:s" errorinfo="num,suf">2004:is</errorort> ráhkadii Gaup <errorort correct="Underflip-goanstta" errorinfo="conc,st-stt">Underflip-goansta</errorort> mii lea ain dál okta <errormorphsyn correct="dain">dan</errormorphsyn> váddáseamos goansttain FMX:s. Underflip-goansta čađahuvvo dal maid <errorort correct="BMW:s" errorinfo="acro,suf">BMXas</errorort> ja gávdno máŋggalágan TV-spealuin. Gaup lea vuoitán buot norggameašttirvuođagilvvuin maid FMX:s leat lágidan, ja vuittii World Cup 2003:s ja 2004:s, ja <errorort correct="dasa lassin" errorinfo="cmp,1-2">dasalassin</errorort> máilmmimeašttirvuođagilvvuid FMX:s 2004:s ja 2007:s. Máilmmimeašttirgilvvuid maŋemus oasis jagi 2007:s vujii son rabas háviin gieđas mii lei doddjon ja olggiin mii lađđasis čađat beasai. Gaup <errorort correct="deaddilii" errorinfo="vowlat,e-i">deaddelii</errorort> ieš doddjon dávttiid oktii, maŋŋel go lei oalggi lađđasii bidjan sadjái go lei <errorort correct="soktagummebasseaŋŋas" errorinfo="loan,conc,ŋg-ŋŋ;cmp,hyph-0">soktagummi-basseaŋgas</errorort> roasmmohuvvan. 17. beaivvi skábmamánus 2007:s vuittii son dan <errormorphsyn correct="nuppi">nubbin</errormorphsyn> maŋemus vuoru máilmmimeašttirvuođagilvvuin Mannheimas Duiskkas, ja máilmmimeašttirvuođa oktavuođas šattai ge birgetmeahttun: Ailo Gaup lei máilmmimeašttir ja vujii ja vuittii vaikko lei giehta doddjon ja son lei vel muđui roasmmohuvvan.[4] Son lea ollu ja máŋgii roasmmohuvvan: sus leat oktiibuot 35 dávtti doddjon, čielggi ja niskki komprimeren ja bániid doadján. Lea measta sorbmahuvvon go varddii maŋŋel go <errorort correct="geahpis" errorinfo="infl,nom">geahppa</errorort> lei ráigánan, ja roasmmohuhtten manima ja dáđvvi. Muđui lea son dat áidna norgalaš gii goassege lea gilvvohallan X-gamegilvvuin freestyle motocrossa USA:s. Gaskkamuttus 2000-jagiin dominerii Ailo dalá máilmmi stuorámus ekstremavaláštallangilvalemiid Dew-Toura USA:s oktan Kenny Bartramain, Travis Pastrenain, Jeremy Stenbergain ja Nate Adamsain. X-games gilvvuin roasmmohuvai Ailo go jorribiegga dohppii <errorort correct="Ailo" errorinfo="prop,conc,ill-il">Aillo</errorort> sihkkela dan bále go ieš lei <errorort correct="vulosoivviid" errorinfo="adv,mix">vulosoaivvalis</errorort>. Su sáddejedje čuohpaheapmái hoahpuin, ja Nike <errorort correct="juolgelađasspesialisttat" errorinfo="cmp,hyph-0;cmp,gen-nom">juolgelađđas-spesialisttat</errorort> balle ahte son massá iežas juolggi. 8 mánu maŋŋel searvvai Gaup máilmmimeašttirvuođagilvvuide fas ja vuittii gollii 2007 čavčča. Gaup čuohpahii iežas oalggi ođđajagimánus <errorort correct="2008:s" errorinfo="num,suf">2008:is</errorort>, mii billistii veaháš su ovdii dan jagaš gilvvuin. Vuosttaš vuoruide FMX-máilmmimeašttirgilvvuin son ii oba searvan ge. Son vuoruhii baicca dearvvašnuvvat iežas doaluide Ailo Invitational mat ledje Bislett <errorort correct="Stádionis" errorinfo="loan,vowc,a-á;infl,suf,a-i">Stadionas</errorort> 14. beaivvi geassemánus 2008:s.[5] 2009 čavčča heaittihii Gaup iežas FMX-karrieara, ja vuođuštus dasa lei ahte son ”ferte váruhit rašes goruda”. Ailo Gaup válljejuvvui dan jagaš davvinorgalažžan ja dan jagaš davvinorgalaš <errorort correct="valáštallannamman" errorinfo="typo">valáštallannammas</errorort> juovlamánus 2007:s Nordlysa <errorort correct="lohkkiin" errorinfo="loc,fin,n-in">lohkkin</errorort>. Idrettsgallas 2008:s son vuittii rabas suorggis, ja vuittii measta dan jagaš <errorort correct="nammagilvvus" errorinfo="cmp,hyph-0">namma-gilvvus</errorort>, muhto <errorort correct="vuoittáhalai" errorinfo="vowlat,a-á">vuoittahalai</errorort> Odd-Bjørn <errorort correct="Hjelmesetii" errorinfo="prop,suf">Hjelmesetai</errorort>. Dan jagaš <errorort correct="nammavuoiti" errorinfo="cmp,hyph-0">namma-vuoiti</errorort> lea dat gilvaleaddji dahje joavku maid olbmot jienastit, váldodubmengotti vuođul. Son lei maid nominerejuvvon ”dan jagaš mohtorvaláštallangilvaleaddjin”, muhto <errorort correct="vuoittáhalai" errorinfo="vowlat,a-á">vuoittahalai</errorort>. Norgga Mohtorvaláštallanjoavku (Norges Motorsportforbund) <errorort correct="válljii" errorinfo="verb,fin,0-i">vállji</errorort> 2007:s Gaupa dan jagaš mohtorvaláštallin.[6] 9. beaivvi guovvamánus <errorort correct="2008:s" errorinfo="num,suf">2008:is</errorort> válljii Sámi valáštallanjoavku iežaset <errorort correct="valáštallangállas" errorinfo="loan,vowc,a-á">valáštallangallas</errorort> Ailo Gaupa dan jagaš sámi ovdagovvan.[7] FMX Awardas miessemánus 2008:s gilvvohalai son šaddat ”Best International FMX rider” ja ”Best European FMX rider” jagi 2007 ovddas.[8] Nordic X Elements Go Bislett <errorort correct="Stádionis" errorinfo="loan,vowc,a-á;infl,suf,a-i">Stadionas</errorort> Oslos ledje Nordic X Elements-doalut, Ailo Gaup lágidii 14. beaivvi geassemánus 2008:s sierra FMX-gilvvu: <span type="quote" xml:lang="eng">“Ailo Invitational”</span>. Son <errorort correct="bovdii" errorinfo="typo">bovii</errorort> čieža FMX-vuoddji USA:s ja Eurohpás. Oassálastit ledje: Ailo Gaup, Ronnie Faisst, Kenny Bartram, Derek Burlew, Massimo Bianconcini, Gabriel Villegas, Øystein Kjørstad og Fredrik Johansson. Dáid gilvvuid vuittii Ailo ieš, vaikko lei dušše njeallje ja bealle mánu mannan go lei oalggi leamašan čuohpaheame ođđajagimánus 2008:s. Dasa lassin ledje maid Vert- ja streetskating. Diekkár valáštallandoalut eai leat goasse Norggas lágiduvvon ovdal. Neavttár</p>
    <p>Ailo Gaup lea maid neaktán. Filmmat Ibsen-jagi oktavuođas 2006:s ráhkaduvvojedje máŋga filmma Henrik Ibsena teáhterbihtáid vuođul. Dát ráidu gohčoduvvui <span type="quote" xml:lang="nno">“Ekko av Ibsen”</span>. Ailo nevttii Ryszard <span type="quote" xml:lang="nno">“Dobbel salto”</span>-filmmas mii lei Ibsena <span type="quote" xml:lang="dan">“Byggmester Solness”</span> bihttá. Jagi 2008:s nevttii son norgga filmmas <span type="quote" xml:lang="swe">“Jernanger”</span>, maid Pål Jackman rešisserii.[9] TV-ráiddut Gaup <errorsyn correct="searvvai guoimmuhanprográmmii" errorinfo="redun,mielde-0">searvvai mielde guoimmuhanprográmmii</errorsyn> <span type="quote" xml:lang="dan">“Mesternes Mester”</span> mii čájehuvvui NRK:s. Das son gilvvohalai logi eará valáštalliiguin suohtas dihte. Son ollii gitta finálii Finn Christian Jaggein ja Trine Haltvikain, muhto <errorort correct="vuoittáhalai" errorinfo="vowlat,a-á">vuoittahalai</errorort> sudno vuostá. Son vuittii oktiibuot <errorort correct="vihtta" errorinfo="conc,ht-htt">vihta</errorort> oasi dán ráiddus, mas ledje ovcci oasi. Doppe son maid bártidii <errorort correct="geahppáiguin" errorinfo="vowlat,a-á">geahppaiguin</errorort> ja sáddejuvvui buohccivissui. [10] Stempelridderen Ailo Gaup birra álge 2008:s ráhkadit dokumentárafilmma man namma lea <span type="quote" xml:lang="ger">"Stemperidderen"</span>. Dán filbmema leat NRK, Norgga Filbmainstituhtta, Nordnorsk Filmsenter, Seastinbáŋkku NN Fonda ja Sámediggi máksán. Filmma mávssii sullii 1,2 miljovnna ruvnno ráhkadit. Rešissevra lea Trond Brede Andersen ja buvttadeaddji Mona Steffensen/Orginal Film. Filbma čájehuvvui vuosttaš geardde 19. beaivvi ođđajagimánus Romssa Riikkaidgaskasaš Filbmafestiválas (Tromsø Internasjonale Filmfestival, TIFF 2011). NRK <errorort correct="áigu" errorinfo="vowc,a-á">aigu</errorort> maid sáddet TV:s dan filmma.[11] Filmmas muitala Ailo iežas eallima birra ja movt son álggii <errorort correct="juste" errorinfo="conc,stt-st">justte</errorort> mohtorsihkkeliin gilvvohallat.</p>
    <p xml:lang="nno">Ambassadevra</p>
    <p>Ailo Gaup lei ambassadevra daid plánejuvvon Dálve-OL-doaluide Romssas <errorort correct="2018:s" errorinfo="num,suf">2018:is</errorort>. Dan oktavuođas son lea searvan muhtin doaluide ovddidit Romssa-2018. 2009:s lei Gaup ambassadevra ”Hvitt Bånd Norge’s” mii lei kampánja fuomášuhttit veahkaválddálašvuođa nissonolbmuid vuostá. Ailo FMX Mikkelsen Gaup</p>
    <p>26. beaivvi cuoŋománus 2011:s ozai Ailo Gaup ruhtadoarjaga álggahit bivttasfitnodaga, man gohčodii Ailo FMX Mikkelsen Gaup. Sámediggi lea dorjon su 180.000 ruvnnuin. Gaup jođiha akto dán fitnodaga, man čujuhus lea <errorort correct="Álaheajus" errorinfo="prop,conc,dj-j">Ájaheadjus</errorort>.[12] Kollekšuvnna namma lea ”Ailo” ja vuosttaš bivttassuorggi namma lea ”Under Flip Air” mii boahtá su iežas FMX-goansttas. [13] Dát biktasat lea super-sisbiktasat sihke nissoniidda ja dievdduide ja galget heivet valáštalliide. Son lea ieš <errormorphsyn correct="tevdnen">tevdnet</errormorphsyn> buot daid biktasiid, válljen stoffaid daidda ja geahččaladdan movt dat doibmet valáštaladettiin. Lea dušše vuosttaš kollekšuvdna mat leat super-sisbiktasat, boahtte kollekšuvdna mii gárvána čakčat 2011:s galgá leat ullus ráhkaduvvon.[14]</p>
  </body>
</document>
