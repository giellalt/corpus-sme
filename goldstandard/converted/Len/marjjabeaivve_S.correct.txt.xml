<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.marianpaivat.fi/sa/historiijja</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="kal">#11.12.12</p>
    <p>Márjjábeaivve <errorort correct="historjá" errorinfo="vowlat,i-0;conm,ij-0">historiijjá</errorort></p>
    <p>Árbevirolaččat Sámit leat čoahkkanan <errorort correct="messostallat" errorinfo="vowc,mono">meassostallat</errorort> girkobáikkiide Márjjábeivviid áigge. Čoahkkaneapmái ledje dieđusge girkolaš sivat, muhto leihan olbmuin dárbu <errorort correct="muđuinai" errorinfo="fin,in-i">muđuinnai</errorort> beassat oaidnalit. Ja Márjjábeivviid <errorort correct="áigge" errorinfo="typo">áígge</errorort> olbmuin lei astu ovdal <errorort correct="davásjohtima" errorinfo="vowlat,a-á">davasjohtima</errorort>. Vuosttaš girku ceggejuvvui Ruovdnálii 1500-logu gaskkamuttus. <errorortreal correct="1600-logu" errorinfo="cmp,2-1">1600- logu</errorortreal> álggus girkobáikin bođii Márkan. Go Suopma šattai Ruošša válddi vuollái, sirdojuvvui Márkana girku <errorort correct="Bálojohnjálbmái" errorinfo="fin,t-h">Bálojotnjálbmái</errorort> 1826, mii bisui girkosiidan 50 jagi.</p>
    <p>Eanodaga ođđa girku huksejuvvui Heahttái 1800-logu <errorort correct="loahpa bealde" errorinfo="cmp,1-2">loahpabealde</errorort>. Girku ceaggáige das sulaid 70 jagi ovdal duiskalaččat bolde dan čakčat 1944. Dáláš girku lea huksejuvvon jagis 1951 seamma girkodievvái go ovdditnai.</p>
    <p>Dolin Márjjábeivviid áigge sámit bohte girkosiidii gásttašit mánáid, doallat heajaid ja hávdádit váinniid. Nuorat bohte rihppaskuvlii, ja konfirmerejuvvojedje Márjjábeaivve.  Vel <errorortreal correct="1860-logus" errorinfo="cmp,2-1">1860- logus</errorortreal> máŋggat <errorort correct="guovdageaidnulaš" errorinfo="vowlat,o-u;vowm,á-a">guovdageaidnoláš</errorort> nuorat vázze rihppaskuvlla Eanodagas. <errorort correct="Deaŧalaš" errorinfo="conc,h-ŧ">Deahalaš</errorort> lei dieđusge maid deaivvadit oahpes olbmuiguin ja <errorort correct="gávppašit" errorinfo="conc,vp-vpp">gávpašit</errorort>.</p>
    <p>Johtti Sápmelaččat rs <errorort correct="ordnii" errorinfo="conc,rnt-rdn">ortnii</errorort> vuosttaš geardde  Márjjábeaivve doaluid jagis 1971. Searvi  <errorort correct="vuođđuduvvui" errorinfo="vowlat,o-u">vuođđoduvvui</errorort> guokte jagi ovdal jagis 1969.</p>
    <p>Oba davviriikkaid vuosttaš juoigankonsearta dollui Heahtás Márjjábeaivve 1972. Juoigit bohte Ruoŧas, Norggas ja Suomas, ja guldaleaddjit ledje <errorort correct="máŋggat" errorinfo="conc,ngg-ŋgg">mánggat</errorort> čuođit.</p>
  </body>
</document>
