<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://rauna.wordpress.com/2007/11/04/statoil-ja-sami-allaskuvla/</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="kal">#3.5.2010</p>
    <p>Statoil Ja Sámi Allaskuvla  olju ja gassa, sámeservodat, Statoil Duorastaga (1.11.07) gullui viimmat <errorort correct="Sámerádio" errorinfo="vowc,a-á">Sámeradio</errorort> ođđasiin ahte Statoil lea šaddan garra kritihka čuozáhahkan go billista ja rivve eamiálbmogiid eatnamiid Alberta-provinssa davviosiin Kanadas. Ášši ii leat miige ođđasiid ja lean guhká imaštan go dan birra ii leat gullon mihkkige Sámis, vaikko Statoil lea maiddái gieskat searvan sáddobohkamiidda. Doapmalin dárkkistit ášši duogáža Interneahtas, gos ohppen ahte <errorort correct="Sámerádio" errorinfo="vowc,a-á">Sámeradio</errorort> ii lean gal ieš fuomášan ášši muhto Statoil doaimmat Kanadas ja daid kritihkka ledje leamaš ovdan moadde beaivve ovdal Norgga medias (Søndagsrevyen-nammasaš prográmmas). <errorort correct="Sámerádio" errorinfo="vowc,a-á">Sámeradio</errorort> <errorortreal correct="ođasášši" errorinfo="cmp,2-1">ođas ášši</errorortreal> birra ii lean nuge Statoil eamiálbmogiid eatnamiid billisteami birra muhto Sámi allaskuvlla rollas (dahje dan váilevašvuođas) ášši oktavuođas. Sámi allaskuvllas – mu dálá bargoaddis – lea namalassii šiehtadus <errorort correct="Statoilain" errorinfo="vowm,i-a">Statoiliin</errorort>, mii earret eará cealká ahte <errormorphsyn correct="Sámi allaskuvla galgá leat Statoilii ráđđeaddin eamiálbmotáššiin" errorinfo="case,com-loc">Sámi allaskuvla galgá leat Statoilii ráđđeaddin eamiálbmotáššiiguin</errormorphsyn>. Ráđđeaddi rolla gal lei <errorort correct="áibbas" errorinfo="vowc,a-á">aibbas</errorort> ođđa ášši munnje. Dihten gal, ahte allaskuvlla dalá rektor čálii vuollái šiehtadusa 14.2.07 Guovdageainnus Riikkaidgaskasaš <errorort correct="Polárajagi" errorinfo="vowc,a-á;vowlat,0-a">Polarjagi</errorort> <errorort correct="rahpama" errorinfo="vowc,á-a">ráhpama</errorort> oktavuođas, muhto dan rájes leamaš buohkaide eahpečielggas maid šiehtadus iešalddes sisttisdoallá. Muhtumat lohket ahte dat ii leat earágo <span type="quote" xml:lang="ger">“Memorandum of Understanding”</span> mii ii vel čana min (dahje Statoila) masage, go fas earát dadjet ahte Statoil lea lohpidan ruhtadit min oahpahusa, dutkamuša ja maiddái universitehta plánenbargojoavkku. Go <errorort correct="jođiheddjiiguin" errorinfo="vowc,mono">jođiheaddjiiguin</errorort> geat leat čoahkkimastán <errorort correct="Statoilain" errorinfo="vowm,i-a">Statoiliin</errorort> šiehtadusa čállima maŋŋá, ii šatta dađe viisáseabbon. Duorastaga 1.11. <errorort correct="Sámerádio" errorinfo="vowc,a-á">Sámeradio</errorort> ođđasiin <errormorphsyn correct="jearahalle ášši Sámi allaskuvlla ođđa rektoris Steinar Pedersen" errorinfo="case,loc-acc;case,acc-loc;case,acc-nom">jearahalle áššis Sámi allaskuvlla ođđa rektora Steinar Pedersena</errormorphsyn>, gii čilgii ahte “mii eat leat háleštan Kanada eamiálbmogiid dili birra <errorort correct="Statoilain" errorinfo="vowm,i-a">Statoiliin</errorort>” beroškeahttá navdojuvvon rollas eamiálbmotáššiid ráđđeaddin. <span type="quote">“Dilli gal livččii eará jos sáhka livččii Sámis,”</span> rektor vel joatká. Leagoson ráđđeaddi rolla guoros sánit báhpára alde vai allaskuvlla diehtemeahttunvuohta Statoil doaimmain iešguđet guovlluin máilmmis? Ieš gal lean imaštallan jaskatvuođa ásahusas ášši birra dan rájes go šiehtadus vuolláičállojuvvui. Šiehtadusa vuolláičállima áigge, guovvamánu beallemuttus ledjen áiddo álgán Sámi allaskuvlii bargui, inge diehtán maidige plánain čállit šiehtadusa Norgga oljofitnodagain, mas leat oljo- ja gassabohkandoaimmat birra máilmmi. Gullen vuolláičállima birra <errorort correct="Sámerádio" errorinfo="vowc,a-á">Sámeradio</errorort> ođđasiin ja ledjen čađa hirpmástuvvan. <errormorphsyn correct="Go ášši birra ii lean leamaš mangelágan sáhka ii geainnage dan 6 vahku áigge go ledjen leamaš allaskuvllas, jurddašin dieđusge ahte šiehtadus lea suollemas" errorinfo="infl,prt-prs">Go ášši birra ii lean leamaš mangelágan sáhka ii geainnage <errormorphsyn correct="dan 6 vahku áigge go ledjen" errorinfo="number,pl-sg">daid 6 vahku áigge go ledjen</errormorphsyn> leamaš allaskuvllas, jurddašin dieđusge ahte šiehtadus lei suollemas</errormorphsyn>. Go jerren dalá rektoris, son logai ahte ii <errorort correct="eisege" errorinfo="vowlat,i-e">eisige</errorort>, ahte dan birra gal leamašan sáhka <errorort correct="goas nu" errorinfo="cmp,1-2">goasnu</errorort> ovdal muhtin oktavuođas. Naba almmolaš <errorort correct="prinsihppaságastallan" errorinfo="conc,hp-hpp">prinsihpaságastallan</errorort> bargiiguin, <errorort correct="eandaliige" errorinfo="conwb,tg-ig">eandalitge</errorort> fágabargiiguin, go sáhka lea nuge stuorra áššis go oljofitnodagain ovttastallamis? Maid dat mearkkaša sámi alitoahppo- ja dutkanásahussii? Masa mii leat lohpideamen ja leago dat oppalohkáige OK? Ii lean leamaš mangelágan ságastallan leago oppanassiige riekta dahje jierpmálaš, dahje makkár eavttuid mii háliidit bidjat šiehtadussii, vástidii dalá rektor. Ledjen vel eanet hirpmástuvvan ja imaštallen, livččiigo dakkár šiehtadusaid vuolláičállin <errorortreal correct="almmá almmolaš ságastallama haga" errorinfo="vowlat,a-á">almma almmolaš ságastallama haga</errorortreal> ásahusas vejolaš gostige eará <errorort correct="sajis" errorinfo="vowlat,á-a">sájis</errorort> eamiálbmotmáilmmis? Ii goit <errormorphsyn correct="dain guovlluin" errorinfo="case,gen-loc">daid guovlluin</errormorphsyn>, maiguin ieža ledjen oahpis, ja eahpidin sakka eará sajisge. Oljofitnodagat leat nu ollu buktán buotlágan baháid eamiálbmogiid gaskii. Jurddašin Uwa-álbmoga Colombias ja Occidental Petroleum oljobohkamiid sin guovllus. Logi jagi dassái sin dilli lei nu vearrái, ahte álbmot uhkidii joavkoiešsoardimiin jos Occidental Petroleum ii <errorort correct="šluhtte" errorinfo="conc,ht-htt">šluhte</errorort> bohkanáigumušain. Jurddašin maiddái Lubicon Cree seamma Alberta-provinssas Kanadas, geat leat 1980-logu rájes dáistalan Shell vuostá iežaset eatnamiin. Naba Shell doaimmat Ogoni-álbmoga eatnamiin Nigerias? Gii muitá Ken <errorortreal correct="Saro-Wiwa-rohki" errorinfo="cmp,2-1">Saro-Wiwa rohki</errorortreal> ja manne son goddojuvvui? Ja <errorlex correct="mii dušše čálistit vuollái šiehtadusa guorahalakeahttá ja ságastalakeahttá iežamet dahje Statoil áigumušain" errorinfo="w,pers-refl">mii dušše čálistit vuollái šiehtadusa guorahalakeahttá ja ságastalakeahttá min dahje Statoil áigumušain</errorlex> dahje šiehtadusa čuovvumušain. Leagoson vuot sáhka das, mo <errormorphsyn correct="mii sámit luohttit" errorinfo="kongr,pl3-pl1">mii sámit luhttet</errormorphsyn> dasa ahte eiseválddit ( ja <errorort correct="maiddái" errorinfo="conc,id-idd">maidái</errorort> stáhta fitnodagat ) gal jurddašit sámiid buori ja doibmet dušše <errorort correct="buorredáhtolašvuođain" errorinfo="vowc,a-á">buorredahtolašvuođain</errorort> sámiid ektui? Vai <errormorphsyn correct="jáhkkego Sámi allaskuvlla jođiheaddjit duođaid ráđđeaddi rollii eamiálbmotáššiin" errorinfo="case,com-loc"><errormorphsyn correct="jáhkkego Sámi allaskuvlla jođiheaddjit" errorinfo="kongr,sg-pl">jáhkiigo Sámi allaskuvlla jođiheaddjit</errormorphsyn> duođaid ráđđeaddi <errorort correct="rollii" errorinfo="vowlat,a-i">rollai</errorort> eamiálbmotáššiiguin</errormorphsyn>? Lean ain <errorort correct="vuorddašeamen" errorinfo="vowlat,á-a">vuorddášeamen</errorort> ságastallama gáffe- dahje borranbottus Statoila ja allaskuvlla gaskavuođain, badjelaš jahkebeali maŋŋá. Ieš goit in leat vel oassálastán dákkár ságastallamii, mii muhtumin gal bidjá jurddašit ahte mo sámi akademalaš ásahus sáhttá leat nu jaskat áigeguovdilis áššiid birra, maiddái gaskaneaset. Gii dat buktá dákkár dehálaš, áigeguovdilis, buolli áššiid ja gažaldagaid ovdan jos mii eat dan daga? Duorastaga 1.11. ođđasiin rektor ii orron diehtimin maidige Statoil doaimmain Kanadas dahje das, mo dat váikkuhit guovllu eamiálbmogiid eallindiliide. “Mii galgat oažžut buot dieđuid ášši birra ovdalgo sáhttit vástidit gažaldahkii ja mii galgat gullat <errorort correct="Statoilas" errorinfo="vowlat,i-a">Statoilis</errorort> mii lea váldosisdoallu dán áššis. Mii dárbbašit ollu eambbo dieđuid ovdalgo sáhttit árvvoštallat ášši,” son cealká. Dat ii leat duohta ahte <span type="quote">“mii”</span> – nappo buohkat olles ásahusas? – eat dieđe maidige ášši birra. Rektor livččii sáhttán <errorort correct="gulaskuddat" errorinfo="conwb,sg-sk">gulasguddat</errorort> earáiguin ovdalgo manná muitalit mediaide, ahte ii oktage ásahusas dieđe maidige Statoil doaimmaid birra. Mo son buktá ášši ovdan addá heahpatlaš gova Sámi njunuš dutkan- ja oahpahanásahusas – doppe eai čuovo áigeguovdilis áššiid! Mun in dieđe earáin, muhto mun livččen sáhttán muitalit muhtin <errorort correct="fáktáid" errorinfo="vowlat,a-á">fáktaid</errorort> Statoil doaimmaid birra Albertas. Moadde mánotbaji dassái <errorortreal correct="čohkkejin dieđuid iežan várás Statoil birra – justá dan dihtii go" errorinfo="vowlat,á-a"><errormorphsyn correct="čohkkejin dieđuid iežan várás" errorinfo="case,ill-gen">čohkkejin dieđuid alccen várás</errormorphsyn> Statoil birra – justá dan dihtii go</errorortreal> mis lea singuin šiehtadus ja dat lea min geatnegasvuohta diehtit mas lea sáhka: • Jos buot plánejuvvon Davvi-Alberta oljosáttuid bohkanprošeavttat šaddet duohtavuohtan, sullii <errormorphsyn correct="3000 njealjehaskilomehtera beahcevuovdi duššaduvvo" errorinfo="case,gen-nom">3000 <errorort correct="njealjehaskilomehtera" errorinfo="conc,llj-lj">njealljehaskilomehtera</errorort> <errorort correct="beahcevuovddi" errorinfo="conc,hcc-hc">beahccevuovddi</errorort> duššaduvvo</errormorphsyn> eret oljosáttuid ovddas. Dasa lassin <errormorphsyn correct="137 000 njealjehaskilomehtera eatnamat biđgejuvvojit" errorinfo="case,gen-nom">137 000 <errorort correct="njealjehaskilomehtera" errorinfo="conc,llj-lj">njealljehaskilomehtera</errorort> eatnamiid biđgejuvvojit</errormorphsyn> seismalaš <errorort correct="linnjáid" errorinfo="conc,nj-nnj;vowlat,a-á">linjaid</errorort>, geainnuid, <errorort correct="oljobohcciid" errorinfo="conc,hc-hcc">oljobohciid</errorort> ja oljogálduid fierpmádahkan. Dutkamušaid mielde dát doaimmat sáhttet duššadit olles boreála ekosystema. • Ovttastuvvan <errorort correct="Našuvnnaid" errorinfo="vowlat,á-a">Nášuvnnaid</errorort> Birasprográmma lea meroštallan Alberta oljosáttuid máilmmi ovtta guovddáš birasbillašuvvama guovlun. • Oljosáddobohkamat váldet 2-4,5 <errorort correct="bárela" errorinfo="vowc,a-á;conc,rr-r">barrela</errorort> čázi jogas juohke <errorort correct="oljobárela" errorinfo="vowc,a-á;conc,rr-r">oljobarrela</errorort> várás mii <errorort correct="buvttaduvvo" errorinfo="vowlat,i-a">buvttiduvvo</errorort>. Dálá bohkandoaimmat váldet badjel 349 kubihkkamehtera čázi jagis, mii vástida 2 miljon olbmo gávpoga jahkásaš čáhcegolaheami. Muhto <errorort correct="nuppe láhkai" errorinfo="cmp,1-2">nuppeláhkai</errorort> go gávpogis geavahuvvon čáhci, oljosáddobohkamis geavahuvvon <errorort correct="čáhci" errorinfo="conc,hz-hc">čáhzi</errorort> lea nu nuoskkiduvvon ahte dan ii sáhte buhtistit ja geavahit ođđasit. • Čáhci váldojuvvo Athabasca-jogas ja dat uhkida olles Peace-Athabasca čázádaga ja ekosystema, ja dán láhkái maiddái <errorort correct="eamiálbmotguolásteddjiid" errorinfo="vowc,mono;vowlat,a-á">eamiálbmot-guolasteaddjiid</errorort> birgenlági ja sisaboađu. • Oljosáddobohkamiid čáhcegeavaheapmi buvttiha stuorra meriid nuoskkidemiid. • Guovllu eamiálbmogiin leamaš váttisvuođat oažžut iežaset jiena gullot oljosáddobohkamiid oktavuođas. Eamiálbmotbáikegoddi Fort Chipewyan Athabasca-jávrri gáttis lea gillágoahtán hárvenaš borasdávddain (omd. <errorort correct="leukemiija" errorinfo="conc-0-ij">leukemia</errorort>, lupus) ja eará dávddain, maidda sivvan lea nuoskkiduvvon čáhci. • Borgemánus dán jagi Fort Chipewyan <errorlex correct="ássit dolle birasmiellačájáhusa ja gáibidedje oljosáddobohkamiid bisseheami iežamet guovlluin" errorinfo="w,pers-refl">ássit dolle birasmiellačájáhusa ja gáibidedje oljosáddobohkamiid bisseheami sin guovlluin</errorlex>. Sii ballet sihke olbmuid ja <errorort correct="elliid" errorinfo="vowc,mono">ealliid</errorort> dearvvašvuođas ja boahtteáiggis. • Statoil doaibmá birra máilmmi. Sin gárta <span type="quote" xml:lang="nno">“Statoila máilbmi”</span> lea gávdnamis:  #www.statoil.com/<errorlang correct="url">statoils_world</errorlang> • Sáhtát geahččat <errorort correct="Sámerádio" errorinfo="vowc,a-á">Sámeradio</errorort> ođasbihtá áššis čujuhusas</p>
  </body>
</document>
