<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.metsa.fi/sivustot/metsa/se/Aigeguovdil/Diedahusat2012/Sivut/MuitaliezatoainnuidjaoaiviliidjasagastalaGiehtaruohttasajaGilbbesjavrriluonddusuodjalanguovlluidboahtteaiggis.aspx</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="kal">#11.12.12</p>
    <p>Muital iežat oainnuid ja oaiviliid ja ságastala Giehtaruohttasa ja Gilbbesjávrri luonddusuodjalanguovlluid boahtteáiggis</p>
    <p xml:lang="fkv">Almmustahtton 7.5.2012</p>
    <p><errorort correct="Meahcceráđđehus" errorinfo="case,gen-nom">Meahciráđđehus</errorort> lea álggahan dikšun- ja geavahanplána Malla luonddusuodjalanguovllu ja Sáná guovllu várás sihke beivegoahtán Giehtaruohttasa meahcceguovllu plána. Dáiguin plánaiguin láhččojuvvojit čielga njuolggadusat guovlluid geavaheapmái ja nuppe dáfus guorahallojuvvo dikšundárbu. Miessemánu 2012 áigge čoggojuvvo sierra geavaheaddjijoavkkuid máhcahat almmolaš dilálašvuođain sihke neahtas dáhpáhuvvi ságastallamis. Searvva mielde váikkuhit áššiide!</p>
    <p>Máhcahaga čoaggigohtet ságastallamis, mii álggahuvvo 7.5.   #yhteiso.luontoon.fi  –neahttabálvalusas. Neahtas sáhttá jearrat dahje addit máhcahaga. <errormorphsyn correct="Gažaldagaide vástideaba ee. plánemis vástideaddji spesiálaplánejeaddji Arja Vasama sihke párkahoavda Pekka Sulkava" errorinfo="kongr,pl-du">Gažaldagaide vástidit ee. plánemis vástideaddji spesiálaplánejeaddji Arja Vasama sihke <errorort correct="párkahoavda" errorinfo="case,gen-nom">párkkahoavda</errorort> Pekka Sulkava</errormorphsyn>.</p>
    <p>”Neahttaságastallan orru leamen viehka vuogas vuohki oažžut máhcahaga maiddái dain, geat eai beasa leat mielde almmolaš dilálašvuođain. Ja dakkár geavaheaddjit Giehtaruohttasa ja Gilbbesjávrri guovlluin leat ollu!” ákkastallá ođđa máhcahatkanála anolašvuođa Arja Vasama Meahciráđđehusas.</p>
    <p>Ságastallan lea rabas neahtas 7.-11.5., muhto dárbbu mielde ságastallanáiggi sáhttá guhkidit.</p>
    <p>Ieš almmolaš dilálašvuođat dollojuvvojit miessemánu loahppabeivviid Eanodaga Heahtás, Gárasavvonis ja Gilbbesjávrris. Dáid dilálašvuođaid birra dieđihuvvo báikkálaš bláđiin vel sierra.</p>
    <p>Dikšun- ja geavahanplánat gárvvásmuvvet Giehtaruohttasa meahcceguovllu sihke Malla ja Sáná luonddusuodjalanguovlluid várás jagi 2013 áigge.</p>
    <p>Giehtaruohttasa-Gilbbesjávrri guovllut gullet Lappi bivnnuheamos vánddardanguovlluide. Jahkásaččat dohko <errorort correct="dahkkojuvvojit" errorinfo="typo">dahkkojuvvojt</errorort> lagabui 100 000 gallestallama. Dát lea eanet go eanaš álbmotmehciin Suomas.</p>
    <p>Lassedieđut: Spesiálaplánejeaddji Arja Vasama, Meahciráđđehus, tel. 0400 241 474, e-mail:  #arja.vasama(at)metsa.fi</p>
  </body>
</document>
