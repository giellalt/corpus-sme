<document xml:lang="sme" id="no_id"><header><title/><genre code="Len"/><author><unknown/></author><wordcount>187</wordcount><conversion_status type="correct"/><availability><free/></availability><multilingual/><origFileName>http://www.nrk.no/kanal/nrk_sapmi/samegillii/1.9704710</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#6.12.12</p>
<p xml:lang="nno"><errorlang correct="url">#anne.olli@nrk.no</errorlang></p>
<p xml:lang="nno"><errorlang correct="nob">#Publisert</errorlang> 06.12.2012 14:24.</p>
<p>Juovlačuovggat movttiidahttet olbmo</p>
<p>Juovladovdu Várggáin</p>
<p>Ragnhild Boine geargan čiŋaheamen dálus juovllaide.</p>
<p>Muhtin olbmot leat juo skábmamánus čiŋahišgoahtán <errorort correct="dáluideaset" errorinfo="conm,d-id">dáludeaset</errorort> juovllaide. Juovlačuovggat čuvggodahttet olbmo sevdnjesáiggis sihke siskkil ja olggul, nu lohká Ragnhild Boine.</p>
<p>Ášši doaimmaha Ánne Olli</p>
<p>Báljes rittus illuda siseatnanlaš juovllaide</p>
<p>Ragnhild Boine lea Kárášjogas eret, muhto lea juo badjel 40 jagi ássan Várggáin. Ja doppe lohká olbmuid <errorort correct="skábmamánus" errorinfo="typo">skábmánus</errorort> juo ráhkkanišgoahtán juovllaide, iešge lea ráhkkanišgoahtán juovlabasiide, ii leat eará go krummagáhkuid leat <errorort correct="ráhkadastit" errorinfo="conc,stt-st">ráhkadasttit</errorort>.</p>
<p>Čuvggodahttet sevdnjesáiggi juovlačuovggaiguin</p>
<p>Sevdnjesáigge dovdá <errorort correct="dieđus" errorinfo="vowlat,o-u">dieđos</errorort> <errorort correct="olmmoš" errorinfo="fin,s-š">olmmos</errorort> ahte mokta badjána go čiŋaha ja čuvggodahttá iežas dálu ja šillju. Várggát lea Nuorta Finnmárkku rittus, ja dálut leat huksejuvvon sullui gosa beassá vuoji mearavuoli, tunnela bokte. <errorortreal correct="Seavdnjat dat gal várra lea dieppe dien guovllus skábman" errorinfo="vowc,a-á">Seavdnjat dat gal varra lea dieppe dien guovllus skábman</errorortreal>, jos dat vel nu lea ahte biegga <errorortreal correct="bossu visot muohttaga áhpái" errorinfo="conc,hpp-hp">bossu visot muohttaga áhppái</errorortreal>.</p>
<p>Juovlabeziid vižžet ja vuvdet Várggáin</p>
<p>Beahcevuovddit dat eai dáidde gal leat Várggáin, Ragnhild Boine lohká gal muhtimiid leat viežžan ja gilván beazi iežaset <errorort correct="stobu lusa" errorinfo="vowlat,o-u;cmp,1-2">stobolusa</errorort>, muđui dat gal eai šatta beazit dien sullos, eaige vel <errorort correct="nannán bealdege" errorinfo="cmp,1-2">nannánbealdege</errorort> gávdno beazit doppe. Guovllus leat oalle <errorort correct="báljes" errorinfo="conc,llj-lj">bálljes</errorort> eatnamat.</p>
</body></document>
