<document xml:lang="sme" id="no_id"><header><title/><genre code="Len"/><author><unknown/></author><wordcount>176</wordcount><conversion_status type="correct"/><availability><free/></availability><multilingual/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="nno">#http://se.wikipedia.org/w/index.php?title=Johan_Turi&amp;oldid=138430 #29.11.12</p>
<p>Johan Turi (1854 – 1936) lei sámi girječálli. Son <errorort correct="riegádii" errorinfo="vowlat,a-á">riegadii</errorort> 12.3.1853 Guovdageainnus ja jámii Ruoŧa bealde. Turi lei sámi girječálli, duojár ja dáiddár. Girkogirjjis lea su namma čállojuvvon Johannes. Su váhnemat leigga Ole Olsen Turi ja Inger Aslaksdatter Logje. Turi girji, Muittalus samid birra, lei vuosttaš girji sámiid birra máid sápmelaš <errorsyn correct="lea čállán">čállán</errorsyn>, ja almmustuvai jagis 1910. Turis ii lean formálalaš čállinoahppu ja <errorort correct="anii" errorinfo="verb,fin,0-i">ani</errorort> iežas čállinvuogi. Dánska antropologa Emilie Demant jorgalii Turi girjji <errorort correct="dánskkagillii" errorinfo="cmp,2-1">dánska gillii</errorort>. Son <errorort correct="movttiidahtii" errorinfo="verb,fin,0-i">movttiidahti</errorort> Turi čállit <errorort correct="girjjiid" errorinfo="fin,i-id">girjjii</errorort> sámiid birra. Girjái lea Johan Turi sárgon 14 gova <errorort correct="liigegovvamáhppii" errorinfo="cmp,2-1">liige govvamáhppii</errorort>. Su sárgumat čájehit ee. sápmelaččaid bivddu, johtimiid, gárddástallamiid ja siiddastallamiid. Nils Nilsson Skum, sámi dáiddár ja boazodoalli Davvi-Sámis, lea sárgon gova ovdasiidui. Lágádus lei Nordiska bokhandeln AB Stockholmas. Muittalus samid birra lea jorgaluvvon máŋgga gillii; dánska, ruoŧa, eŋgelas, duiska, <errorort correct="uŋgara" errorinfo="loan,conc,ng-ŋg;vowlat,á-a">ungára</errorort>, <errorort correct="japána" errorinfo="loan,vowc,a-á">japana</errorort>, <errorort correct="fránska" errorinfo="loan,vowc,a-á">franska</errorort>, <errorort correct="itália" errorinfo="loan,vowc,a-á">italia</errorort>. Girji lea almmuhuvvon golmma sámegiel čállinvuogi mielde, jagiin 1965, 1986 ja 2010, ja lea maiddái almmuhuvvon jietnagirjin jagis 2010. Ođđaseamos prentosa várás 2010 lea Mikael Svonni dárkkistan Johan Turi giehtačállosiid ja lea dulkon daid ođđasit.</p>
<p>Johan Turi lei maid boazosápmelaš.</p>
</body></document>
