<document xml:lang="sme" id="no_id"><header><title/><genre code="Len"/><author><unknown/></author><wordcount>295</wordcount><conversion_status type="correct"/><availability><free/></availability><multilingual/><origFileName>http://www.nrk.no/kanal/nrk_sapmi/samegillii/1.9371728</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>#Aslak Ilkka Niittyvuopio  ja Nils H. Måsø ja Klemet Anders Sara</p>
<p xml:lang="nno"><errorlang correct="nob">#Publisert</errorlang> 04.12.2012 08:24.</p>
<p>Boazodoalli lei sivaheapmi</p>
<p>Áššáskuhtti gesii ášši gos Kárášjoga boazodoalli lei sivahallon rihkkumis elliid-áimmahuššanlága go 83 bohcco sus jápme - Boazodoalli lea ilus, go dát lea leamaš noađđin sutnje</p>
<p>Áššáskuhtti gesii ášši gos Kárášjoga boazodoalli lei sivahallon rihkkumis elliid-áimmahuššanlága go 83 bohcco sus jápme - Boazodoalli lea ilus, go dát lea leamaš noađđin sutnje</p>
<p><errorort correct="Vikkai" errorinfo="conc,gg-kk">Viggai</errorort> biepmat <errorortreal correct="Vikkai biebmat bohccuid" errorinfo="conc,pm-bm">bohccuid</errorortreal> Kárášjohkalaš boazodoalli gii lei sivahallon rihkkon elliid-suodjaluslága, go sus jápme 83 bohcco gárdái diimmá giđa, son gávnnahuvvui goittotge sivaheapmin dás. Boazodoalli lei ilus, go dát ášši lea čuohcán sutnje olu. Áššáskuhtti gesii ášši eret, go sis eai lean duođaštusat láhkarihkkumiin, dadjá áššáskuhtti advokáhtta, Jon Bertelsen.</p>
<p>- Áššit mannet muhtumin ná, dás ii leat miige dramatihkaid. Lea eará lohkat áššis báhpáriin, go gullat vihtaniid dikkis. Go čielgá, ahte ii leat šat vuođđu áššáskuhttimii, de áidna rivttes <errorortreal correct="vuohki lea geassit dan eret" errorinfo="vowlat,e-i">vuohki lea geasset dan eret</errorortreal>, lohká Bertelsen.</p>
<p>Lei diibmá, go 83 bohcco jápme áidde <errorort correct="sisa" errorinfo="vowlat,á-a">sisá</errorort>, ja boazoeaiggát áššáskuhttui rihkkumis elliid-áimmahuššanlága. Dikkis ikte beasai ge áššáskuhtton boazodoalli čilget mo ná geavai.</p>
<p>Boazodoalli advokáhtta Hjallis Bakke dajai dikkis, ahte eai leat boahtán ovdan dieđut, ahte boazodoalli ii galgga leat atnán doarvái bures fuola iežas bohccuin, ja dađistaga bođii dát seamma ovdan maid dikkis.</p>
<p>Lei lossa ášši</p>
<p>Bakke dadjá boazodoalli dál ilus go lea leamaš losses ášši sutnje.</p>
<p>- Dát orui álggu rájis čielggas, ahte dás ii leat vuođđu diggeáššái ja guhkkin eret gean nu dubmet dán dihte. Go áššáskuhtti maid oinnii duođaštusaid ja gulai vihtaniid, de lei riekta sus geassit dán eret.</p>
<p>Maid mearkkaša dát boazodoallái?</p>
<p>- Dás gal lea oalle stuorra mearkkašupmi, suidne lea čuohcan <errorortreal correct="sutnje lea čuohcan garrasit" errorinfo="conc,idn-tnj">garrasit</errorortreal>, go <errorortreal correct="dát diggeášši leamaš vuordimis" errorinfo="fin,s-š">dát diggeášši leamas vuordimis</errorortreal>, dál su noađđi lea gehppon olu, muitala Bakke.</p>
</body></document>
