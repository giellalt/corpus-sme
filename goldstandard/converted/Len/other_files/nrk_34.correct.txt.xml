<document xml:lang="sme" id="no_id"><header><title/><genre code="Len"/><author><unknown/></author><wordcount>226</wordcount><conversion_status type="correct"/><availability><free/></availability><multilingual/><origFileName>http://www.nrk.no/kanal/nrk_sapmi/samegillii/1.8352848</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#7.12.12</p>
<p xml:lang="nno"><errorlang>#Publisert<correct>nob</correct></errorlang> 10.10.2012 09:02.</p>
<p xml:lang="eng">#Comp-norvagismmat</p>
<p>Mearrasámi guovllut guorranit</p>
<p>Sámediggepresideanta váillaha oktasaš strategiija mo gádjut mearrasámi guovlluid.</p>
<p>Norgga Sámedikki presideanta Egil Olli ohcala eambbo ovttasbarggu bissehit eretfárremiid mearrasámi guovlluin. Lohká fertet váldit duođas go dutkit váruhit eretfárremiid šaddamin roassun <errormorphsyn>dáid<correct errorinfo="case,gen-ill">dáidda</correct></errormorphsyn> guovlluide.</p>
<p>- Son gal jáhkká sis buohkain leat ovttaoaivilvuohta das, ahte go dákkár sámi báikegottit guorranit, de dat lea ovtta láhkai katastrofa sámi kultuvrii ja eallinvuohkái, dadjá Olli.</p>
<p><errorort>Mearrásámi<correct errorinfo="vowlat,á-a">Mearrasámi</correct></errorort> gielddat heajumusat</p>
<p>Romssa Universitehta dutki, Ann Ragnhild Broderstad, dat ovddetbeaivvi dovddahii ahte guhkit áigodagas sáhttá šaddat njulgestaga roassun mearrasámi gielddaide jus eretfárremat joatkašuvvet.</p>
<p>Leat eanáš nuorat olbmot álbmogis geat fárrejit gávpotbáikkiide. Dan dahket go ruovttugielddain váilot bargosajit ja <errorort>oahppovejolašvuođat,čájeha<correct errorinfo="cmp,1-2">oahppovejolašvuođat, čájeha</correct></errorort> varas raporta maid Sámi allaskuvlla almmuhii gieskat.</p>
<p>- Go nuorat olbmot jávket, de báhcet áiggi mielde beare boaresolbmot giliide ja nu eai riegát ođđa olbmot šat dohko, muitala Broderstad.</p>
<p>Oktasaš strategiija</p>
<p>Dál sámediggepresideanta Egil Olli hástala berošteaddjiaktevrraid čohkkedit seamma beavddi birra ja ráhkadit oktasaš ollislaš strategiija movt jorgalahttit dán negatiivva ovdáneami mearrasámi guovlluin.</p>
<p>Jus sii eai nagot dál oaidnit ollislaš gova dás, de dat hehtte olu oažžumis ođđa bargosajiid <errormorphsyn>dáid<correct errorinfo="case,gen-ill">dáidda</correct></errormorphsyn> smávva gielddaide.</p>
<p>Geat berrejit leat mielde ráhkadeamen du namuhan obbalaš strategiija?</p>
<p>- Sii geain leat beroštumit <errormorphsyn>dáid<correct errorinfo="case,gen-loc">dáin</correct></errormorphsyn> guovlluin. <errorsyn>Nu<correct>Nu go</correct></errorsyn>  Finnmárkkus muđuige, lea mearragáttis maid boazodoallu okta doaibmi, man birra ii sáhte mannat ja seamma lea eará sámi beroštumit, dego guolásteapmi, buohkat berrejit leat mielde dás, dadjá Olli.</p>
</body></document>
