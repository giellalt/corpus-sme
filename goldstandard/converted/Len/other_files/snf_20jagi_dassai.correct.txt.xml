<document xml:lang="sme" id="no_id"><header><title/><genre code="Len"/><author><unknown/></author><wordcount>574</wordcount><conversion_status type="correct"/><availability><free/></availability><multilingual/><origFileName>http://www.saminissonforum.org/2012/11/jagis-2013-lea-20-jagi-dassai-go-snf-coagganii-vuosttas-geardde/#more-1155</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#6.12.12</p>
<p>Jagis 2013 lea 20 jagi dassái go SNF čoagganii vuosttas geardde Boahtte jagi <errorsyn correct="Sámeálbmotbeaivvi" errorinfo="noun,cmp">Sámeálbmot beaivvi</errorsyn>, guovvamánu 6<errorort correct=". b." errorinfo="space">.b.</errorort> 2013, gártá leat 20 jagi dassái go SNF čoagganii vuosttas geardde sámi nissonfierpmádaga čoahkkimii. 30 nissonolbmo dáin gielddain ledje čoahkkanan Kárášjohkii: Guovdageaidnu, Kárášjohka, Porsáŋgu, Deatnu ja Unjárga. Ulbmilin lei <errorformat correct="”" errorinfo="cit">“</errorformat>digaštallat strategiijaid bajidit nissonolbmuid oasálastima ja váikkuhanválddi sámi báikkálaš servodagain”.</p>
<p>SNF ásahuvvui de fierpmádahkan 1993, ja šattai oppasámi <errorort correct="organisašuvdnan" errorinfo="noun,conc">organisašuvnan</errorort> bistevaš stivrrain ja sierra njuolggadusaiguin vuođđudanjahkečoahkkimis <errorort correct="Hársttáid-gávpogis" errorinfo="noun,mix">Háštá-gávpogis</errorort> geassemánus 1998. Nu SNF <errorort correct="ásahuvvon" errorinfo="verb,a">ásáhuvvon</errorort> organisašuvdnan deavdá 15 jagi 2013:s. SNF stivrras leat njealji riikka nissonolbmot: Ruoŧas, Norggas, Suomas ja Ruoššas.</p>
<p>2010 rájes lea SNF gohčodan iežas maiddái njealji riikka sámenissoniid gelbbolašvuođa- ja resursaguovddážin. Dát lea danne go SNF doaibmá juo danin, muhto ain eanaš idealisttalaš vuođu alde, go eai leat bistevaš doaibmaruđat nu go eará sámi guovddážiin ja ásahusain.</p>
<p>SNF oažžu jahkásaš organisašundoarjaga Norgga Sámedikkis. Dát <errorort correct="jahkásaš" errorinfo="adj,svow">jahkesaš</errorort> <errorort correct="ohcanviđá" errorinfo="adv,á">ohcanviđa</errorort> ruhtadoarjja lea laskan bás lávkkážiiguin ain hávil, gitta 145 000 ruvdnui jagis 2009 ja 151 000 ru. rádjai jagis 2010. Das go Norgga <errorort correct="Sáráhkká" errorinfo="prop,á">Sáráhkka</errorort> jagis 2011 ii ohcan dásseárvoorganisašuvnnaid <errorort correct="vástevaš" errorinfo="adj,lime">vástesaš</errorort> ruhtaseahkas, de várrejuvvon ruhta 300 000 ru. juolluduvvui ollásit <errorort correct="SNF:i" errorinfo="acr,suf">SNF:ii</errorort>. 2012 organisašundoarjja lea de fas <errormorphsyn correct="uhccon" errorinfo="verb,infin,prfprc,act,infl">uhccun</errormorphsyn>, 188 000 ruvdnui. <errormorphsyn correct="SNF:s leat jahkásaš golut" errorinfo="verb,fin,pl3prs,sg3prs,kongr">SNF:s lea jahkásaš golut</errormorphsyn> lágidit <errorort correct="stivrračoahkkimiid" errorinfo="noun,cmp,nomsg,gensg">stivračoahkkimiid</errorort> ja jahkečoahkkima, ja muđui organisašungoluide, mat leat de áibbas vuolimus dásis doallat oppasámi organisašuvnna – ja resursaguovddáža – heakkas. <errorort correct="Stivrračoahkkimat" errorinfo="noun,cmp,nomsg,gensg">Stivračoahkkimat</errorort> leat okta jahkái, dahje diehtojuohkin ja digaštallamat <errorort correct="telefovnna" errorinfo="noun,vowc">telefuvnna</errorort> ja <errorort correct="e-poastta" errorinfo="noun,hyph">epoastta</errorort> bokte. 2012 jahkečoahkkin Anáris čohkkii nissonolbmuid njealji riikkas ja dulkojuvvui njealji giela gaskka; davvisáme-, suoma-, dáro-/ruoŧa- ja ruoššagiela.</p>
<p>SNF giitá go Norgga Sámediggi ja Sámi <errorort correct="parlamentáralaš" errorinfo="adj,mix">parlamentarálaš</errorort> ráđđi geigii dán jagáš dásseárvobálkkašumi <errorort correct="SNF:i" errorinfo="acr,suf">SNF:ii</errorort>. Atnit árvvolažžan oažžut rámi iežamet olbmuin. Dalle šattai min barguge <errormorphsyn correct="oidnosabbon" errorinfo="adj,superl,analyt-synt">eanet oainnusin</errormorphsyn> omd. ahte mii buktit beaivečuvgii tabuáššiid nu go seksuála givssideami, veahkaválddi ja jugešvuođa. Nanosmahttin dihtii <errorort correct="bargomet" errorinfo="noun,mix">barggumet</errorort>, de lea SNF jahkásaččat ohcan 500 000 ru. organisašun- ja doaibmadoarjaga. Dakkár vuođđodoarjja sihkkarasttášii ahte SNF organisašun- ja prošeaktabarggus lea nana sajádat ja geađgejuolgi, mii de livččii lieđđudit lasi doaibmabijuid ja ovdáneami. Sierra prošeaktaruhta dásseárvoulbmiliidda lea dađi bahábut heaittihuvvon Sámedikkis 2009:s – dušše ruhta sámi nissonáigečállagii Gába, mii álgoálggus lei dásseárvoprošeakta, lea doalahuvvon. SNF sávvá ahte dát ruhtadoarjja davviguovlluid áidna nissonbláđđái <errorort correct="joatkašuvvá" errorinfo="verb,svow">joatkašuvvo</errorort>. Gába lea maiddái dehálaš sámegiela ovddideaddjin <errorsyn correct="go dárogiela lassin čállá" errorinfo="pph">go lassin dárogillii čállá</errorsyn> sihke davvi-, julev- ja máttasámegillii. Gába gal ealáska ja eallá, jos čiehkageađggit ja geađgejuolgi leat sajis.</p>
<p>SNF álggaha ja čađaha prošeavttaid, buktá cealkámušaid, searvá iežamet gelbbolašvuođain iešguđet oktavuođaide ja lágidemiide, ja oassálastá konferánssain ja seminárain sihke báikkálaš, <errorort correct="guvllolaš" errorinfo="adj,mix">guovlolaš</errorort>, našuvnnalaš ja riikkaidgaskasaš dásis. SNF áimmahuššá ahte sámenissoniid jietna gullo – ja cuiggoda vealaheami. Mii leat vásihan ahte leat áidna sámi NGO (eaktodáhtolaš organisašuvdna) guhte čállá gulaskuddancealkámuša almmolaš eiseválddiide Norggas dain áššiin mat gusket sámenissoniid dillái ja sohkabealdásseárvui, nu go NOU 2011:18 – Struktur for likestilling (<errorformat correct="”" errorinfo="cit">‘</errorformat>Dásseárvui vuogádat<errorformat correct="”" errorinfo="cit">’</errorformat>). Fargga 20 jagi bargu dahká ahte SNF bures dovdá ja diehtá sámi dásseárvoáššiid ja iešguđet guovlluid sámenissoniid kultur- ja <errorort correct="árgabeaieallima" errorinfo="noun,cmp,notpunkt">árgabeai’eallima</errorort> ja eallineavttuid, oppasámi perspektiivvas, davvin ja máddin.</p>
<p>Vare jagis 2013 – SNF ávvojagi – SNF <errorort correct="oččošii" errorinfo="verb,mono">oaččošii</errorort> dan mađi doaibmadoarjaga ahte beassat cegget sámi nissonáššiid- ja dásseárvobargui bistevaš čállingotti!</p>
<p>SNF <errorort correct="stivrralahtut" errorinfo="noun,cmp,gensg,nomsg">stivralahtut</errorort> 2012 leat: May-Lisbeth Myrhaug, Oslo, Alla Igontova, Lujávri, Káre-Jon Biret Ristena Åsá-Márgget/Åsá-Márgget Holm, Deatnu/Ohcejohka, Mirka Halonen, Roavvenjárga ja Julius-Iŋggá Gudrun Eliissá/Gudrun E E Lindi, Kárášjohka. Várrelahtut leat Ellacarin Blind, Ubmi, Alla Vasiljeva, Lujávri ja Iŋgos-Máhte Iŋgá/Inga Ravna Eira, Kárášjohka.</p>
<p>Govas: Movttegis joavku ja illusáhka go <errorort correct="SNF:i" errorinfo="acr,suf">SNF:ii</errorort> geigejuvvui SPR dásseárvobálkkašupmi 2012! Bálkkašumi geigejumis skábmamánu 1<errorort correct=". b." errorinfo="space">.b.</errorort> 2012 Romssa gávpogis, gurut bealde Valentina Sovkina, Alla Vasiljeva, Biret-Elle Láilá ja Anna Igontova. Govven: V. Sovkina</p>
</body></document>
