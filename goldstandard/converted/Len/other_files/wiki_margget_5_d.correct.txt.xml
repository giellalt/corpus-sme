<document xml:lang="sme" id="no_id"><header><title/><genre code="Len"/><author><unknown/></author><wordcount>338</wordcount><conversion_status type="correct"/><availability><free/></availability><multilingual/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="nno">#http://se.wikipedia.org/w/index.php?title=Einar_Gerhardsen&amp;oldid=137845 #29.11.12</p>
<p>Einar Henry Gerhardsen (riegádan miessemánu 10.b. 1897 <errorort correct="Askeris" errorinfo="prop,suf">Asker:is</errorort> Norggas, namainis Einar Henry Olsen, jápmán čakčamánu 19. beaivve 1987) leai norgga politihkkár gii ovddastii Bargiidbellodaga. Son leai Norgga stádaministtarin jagi 1945 rájes gitta 1951 rádjai, 1955 rájes 1963 rádjai ja 1963 rájes 1965 rádjai. Norggas dovdet su buddestatnamain «landsfaderen», mii mearkkaša riikkaáhččin, ja son namuhuvvo <errormorphsyn correct="oktan">okta</errormorphsyn> váldoolmmožin huksemis norgga velferdsstáhta mii viidugođii nuppi <errorort correct="máilmmisoađi" errorinfo="cmp,2-1;cmp,vowlat,e-i">máilmme soađi</errorort> maŋŋá.</p>
<p>Ovddasteamit 1897–1940</p>
<p>Son leai riegádan Askeris, rodemeaštára Gerhard Olsena (1867–1949) ja dálueamida Emma Hansena (1872–1949) bárdnin. Son leai náitalan <errorort correct="Wernain" errorinfo="prop,suf">Werna:in</errorort> (Nieidavuođanamma: Christie) ja <errorort correct="sudnos" errorinfo="conc,tn-dn">sutnos</errorort> ledje bártnit Truls Gerhardsen ja Rune Gerhardsen ja nieida Torgunn Lieungh. Son gearggai soahtebálvalusas jagis 1918. Jagi 1919 rájes gitta 1923 jahkái leai son guovddáš stivralahttu Norgga <errorort correct="Kommunisttalaš" errorinfo="loan,vowlat,á-a">Kommunisttálaš</errorort> Nuoraidsearvvis, Norges Kommunistiske Ungdomsforbund. Jagis 1923 válljejuvvui son <errorort correct="Bargiidbellodaga" errorinfo="typo">Bargiidbelloga</errorort> bellodatčállin muhto jagis 1926 válljejuvvui son fas čállin Oslo Bargiidbellodahkii <errorort correct="ceggen dihte" errorinfo="cmp,1-2">ceggendihte</errorort> organisašuvnna doppe. Jagis 1936 álggii fas bellodatčállin, ovdalgo jagis 1939 šattai nubbinjođiheaddjin.</p>
<p>Soahtejagit 1940–1945</p>
<p>Moadde beaivve maŋŋá go soahti buollái searvvai Gerhardsen ráđđehussii, mii báhtarii <errorort correct="davás guvlui" errorinfo="cmp,1-2">davásguvlui</errorort> riikkas. Son oaččui ovddasvástádusa sirdit Norgga Báŋkku golliid davás, Moldes Romsii. Go geassemánus máhcai Osloi de jođihii son muhtun áigge Bargiidbellodaga, muhto moadde beaivve maŋŋá gilde duiskalaččat su politihkkemis riikkadásis. Dattege nammaduvvui son Bargiidbellodaga doaibmi jođiheaddjin riikkačoahkkimis suoidnemánu 6.beaivve 1940 rájes. Son jotkkii seammás su <errorort correct="gielddapolitihkalaš" errorinfo="loan,vowlat,á-a">gielddapolitihkálaš</errorort> barggu, ja borgemánu 15.beaivve šattai son sátnejođiheaddjin. Nuba máŋgii Gestapo dutkkahedje su. Borgemánu 26. beaivve jagis 1940 bággehallui duiskalaččain geassádit sátnejođiheaddjin. Son leai sisabahkkenjagi álggahan ovttasbarggu Duiskkain, mat hilgo su ovttasbargovuogi. Dan maŋŋá máhcai son geaidnobargin ja seammás searvvai vuosttildanbargui, man <errorort correct="sivas" errorinfo="typo">sivai</errorort> biddjui giddagassii Norggas, ja sáddejuvvui maid Duiskii <errorort correct="konsentrašunleirii" errorinfo="loan,foreign">konsentrasjonsleirii</errorort> jagis 1942 gos čohkkái 2 jagi, man maŋŋá čohkkái vel jagi giddagasas Grini fáŋgaleairras jagi 1945 rádjai. Dattege čohkkádettiin giddagasas son hutkkai Bargiidbellodaga soađimaŋŋápolitihka ja mo dát <errorort correct="politihkalaš" errorinfo="loan,vowlat,á-a">politihkálaš</errorort> bargu galggašii šaddat Norggas friddjavuođa maŋŋá.</p>
<p>Ráfi ja čoagganeapmi 1945</p>
<p>Einar Gerhardsen jotkkii Bargiidbellodaga jođiheaddjin friddjavuođa maŋŋá. Jođiheaddjin norgga stuorámus bellodagas šattai su bargun jođihit <errorort correct="politihkalaš" errorinfo="loan,vowlat,á-a">politihkálaš</errorort> bellodagaid ovttasbargolávdegotti maŋŋá nuppi <errorort correct="máilmmisoađi" errorinfo="cmp,vowlat,e-i">máilmmesoađi</errorort>. Lávdegotti bargun leai gávdnat sisdoalu oktasašprográmmii mii galggai dahkat ovttasbargovuođu <errorort correct="politihkalaš" errorinfo="loan,vowlat,á-a">politihkálaš</errorort> bellodagaid gaskkas ođđasis huksemis Norgga.</p>
</body></document>
