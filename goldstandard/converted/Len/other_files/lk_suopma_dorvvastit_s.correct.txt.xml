<document xml:lang="sme" id="no_id"><header><title/><genre code="Len"/><author><unknown/></author><wordcount>175</wordcount><conversion_status type="correct"/><availability><free/></availability><multilingual/><origFileName>http://www.lapinkansa.fi/S%25C3%25A1gat/1194781372247/artikkeli/+suopma+galg+dorvvastit+s+miid+rbevirola+njulgosiid+.html</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#8.12.12</p>
<p xml:lang="fin">#Päivitetty 5.12.2012 15:11, julkaistu 5.12.2012 11:23</p>
<p>”Suopma galgá dorvvastit sámiid árbevirolaš njulgosiid”</p>
<p xml:lang="fin">#Kuva: MARKKU LESKINEN Oula-Antti LabbaLähetä palautetta toimittajalle</p>
<p>Suoma olgoministtar Erkki Tuomioja deattuhii <errorortreal correct="IONK-seminárasáhkavuorustis" errorinfo="cmp,2-1">IONK -seminárasáhkavuorustis</errorortreal>, ahte dál lea áigi addit sierranjulgosiid sámiide ILO <errorort correct="169-soahpamuššii" errorinfo="conc,ss-šš"><errorortreal correct="ILO 169-soahpamussii" errorinfo="cmp,2-1">169 -soahpamussii</errorortreal></errorort> laktásemiin, muitala sámedikki ságadoalli bloggastis.</p>
<p>Olgoministtar Erkki Tuomioja deattuhii <errorortreal correct="ILO 169-soahpamuša" errorinfo="cmp,2-1">ILO 169 -soahpamuša</errorortreal> dehálašvuođa sámiide sáhkavuorustis olmmošriektesáttagotti ja davviriikkalaš olmmošriekteáššiid ráđđádallangotti (IONK) lágidan semináras mannan bearjadaga.</p>
<p>– Ministtar dajai čielgasit, ahte Suopma galgá dorvvastit sápmelaččaid árbevirolaš vuoigatvuođaid boazodollui unnimusat stáhta eatnamiin sámiid ruovttuguovllus. Tuomioja deattuhii, ahte dál lea áigi addit sierravuoigatvuođaid sápmelaččaide <errorortreal correct="ILO 169-soahpamuššii" errorinfo="cmp,2-1">ILO 169 -soahpamuššii</errorortreal> laktásemiin, muitala sámedikki ságadoalli Klemetti Näkkäläjärvi bloggastis.</p>
<p>Seminára fáddán lei Eurohpá Ráđi olmmošriekteáittardeaddji Nils Muižnieks Supmii addán ávžžuhusat ja daid <errorort correct="ollahuhttin" errorinfo="vowlat,á-a">olláhuhttin</errorort>. Áittardeaddji lea ee. ávžžuhan Suoma ratifiseret <errorortreal correct="ILO 169-soahpamuša" errorinfo="cmp,2-1">ILO 169 -soahpamuša</errorortreal>, suokkardallat sámedikki evttohusa vuođđudit parlamentáralaš sámedikki ja ráđđehusbellodagaid dásseárvosaš bargojoavkku válmmaštallat soahpamuša ratifiserema sihke dorvvastit sámi boazodoaluin bargama vejolašvuođaid. Ávžžuhusaid, mat guske sápmelaččaid, kommentereje ee. <errorort correct="olmmošvuoigatvuođaáššedovdit" errorinfo="case,nom-gen">olmmošvuoigatvuohtaáššedovdit</errorort> Lee Swepston ja Birgitte Feiring, <errorort correct="vuoigatvuođaministeriija" errorinfo="case,nom-gen">vuoigatvuohtaministeriija</errorort> sihke eanan- ja meahccedoalloministeriija ovddasteaddjit.</p>
<p>Sámedikki beales sáhkavuoruid semináras dolle Klemetti Näkkäläjärvi, Heikki Paltto ja Ulla Maarit Magga.</p>
</body></document>
