<document xml:lang="sme" id="no_id"><header><title/><genre code="Len"/><author><unknown/></author><wordcount>541</wordcount><conversion_status type="correct"/><availability><free/></availability><multilingual/><origFileName>http://se.wikipedia.org/w/index.php?title=Albbas&amp;oldid=138460</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#29.11.12</p>
<p>Albbas (Lynx lynx) lea návdi - boraspire -, ja gávdno stuorra guovlluin Eurásias. Albbas gullá bussánállái ja lea bajimusas biebmogollosis. Albbas lea áidna vilda bussáealli Skandinávias.</p>
<p>Albasa lávdu. Sisdoallu  [čiega] 1 Válddahus 2 Lávdu 2.1 Albbas Norggas 3 Habitáhta 4 Vuohki 5 Šaddan 6 <errorort correct="Geahča" errorinfo="vowc,diph">Gehča</errorort> maid 7 Čujuhusat 8 Liŋkkat</p>
<p>Válddahus</p>
<p>Norggas goddojuvvon albbas</p>
<p xml:lang="nob">(Norsk Skogmuseum)</p>
<p><errorort correct="Eurásialaš" errorinfo="vowc,a-á;vowlat,a-i;vowm,0-a">Eurasalaš</errorort> albbas lea stuorimus buot albbasšlájain. Das lea oalle njealječiegat gorut eará bussáid ektui, ja <errorort correct="maŋŋegeahči" errorinfo="conc,ŋ-ŋŋ;vowlat,á-e">maŋágeahči</errorort> lea allelis. Oaivi lea oalle jorbbas ja bealjit unnit - ja beljiin leat mihtilmas diehpit. Albbas lea 80-130 cm guhku, njunnegeažis seaibemáddagii ja seaibi lea 11-25 cm. <errorort correct="Ollesšattot" errorinfo="conwb,šš-sš">Olleššattot</errorort> albasa allodat seabi bokte lea 50-70 cm ja deaddu lea 13-26 kg. Davviguovlluid albasat šaddet dábálaččat stuoribut go lullelis. Norggas, Ruoŧas ja Suomas šaddá rávjáalbbas <errorortreal correct="varisalbbas" errorinfo="cmp,2-1">varis albbas</errorortreal> dábálaččat 18-26 kg, ja <errorort correct="ciiku" errorinfo="vowlat,o-u">ciiko</errorort> (njiŋŋelas) šaddá sullii 13-18 kg.</p>
<p>Albbas lea bures heivehuvvon dan guvlui gos eallá. Dálvet lea suhkkes guolga, mii lea ullui ja suodjala bures buollaša vuostá, ja geasset dat fas lea njavgat. Guolgga vuođđoivdni lea ruksesruškat geasset ja ráneslágan dálvet, ja nu dat bures <errorort correct="čiehkáda" errorinfo="typo">čiehkása</errorort> birrasii. Iešguđet guovlluin sáhttá das leat iešguđet ivdni, danne go ivdni lea heivehuvvon dan guvlui gos eallá. <errorortreal correct="Čoavjevuole lea albbas vielgat dahje čuovgat, ja muđui lea unnit eanet girjját" errorinfo="vowlat,á-a">Čoavjevuole lea albbas vielgat dahje čuovgat, ja muđui lea unnit eanet girjját</errorortreal>. Juolgeluodda lea stuoris goruda sturrodaga ektui, erenoamážit dain mat ellet guovlluin gos lea ollu muohta. Albasis lea erenoamáš buorre gullu ja maiddái buorre oaidnu ja haksá bures. Luonddus lea albasa eallenahki 10-12 jagi, muhto lea dihtosis albbas mii elii olles 24 jagi.</p>
<p xml:lang="smj">Lávdu</p>
<p>Albasa eami lávdu, dahje eallinguovlu, lea Pyreneaid rájes lullioarjin <errorort correct="Skandináviai" errorinfo="vowc,a-á">Skandinaviai</errorort> davvioarjin, Ruoššas ja <errorort correct="Sibirjjás" errorinfo="conc,rj-rjj">Sibirjás</errorort>, Kiinnás ja Ruošša davvirittuin nuorttas. Dál lea albbas nálihuvvan (jávkan) ollu guovlluin (erenoamážit oarjin), vaikko šládja rehkenastojuvvo gullat nanu ja ceavzilis náliide.</p>
<p>Albbas Norggas</p>
<p>1960-logus jávkaduvvui <errorort correct="eurásialaš" errorinfo="typo;vowc,a-á;">eruasialaš</errorort> albbas goasii miehtá Oarje-Eurohpá. Norggas lei albbas meastá oalát jávkan álggus 1900-logu, muhto máddodat lassánii fas 1950- ja 1960-logu mielde. Ráfáiduhttimiid geažil lea albbas fas laskagoahtán Eurohpás. 2000-logus leat fas riegádan albasat Duiskkas ja Šveiccas.</p>
<p>Dál gávdno albbas miehtá Norgga <errorort correct="nannáma" errorinfo="vowlat,a-á">nannama</errorort>, earret Vestlándda fylkkain, gos lea dušše soames ealli. 1996 rájes lea albbasmáddodat váksojuvvon luoddaguorramiid bokte. [1] Barggu doaimmaha <errorort correct="našuvnnalaš" errorinfo="conm,ti-š;vowc,o-u">natiovnnalaš</errorort> prográmma, mii vákšu buot stuora boraspiriid. Báikkálaš olbmot miehtá riikka dieđihit luottaid ja čivgamiid Stáhta luonddubearráigehččui (dárogillii oaniduvvon: SNO), mii čohkke dieđuid.</p>
<p>Jagis 2007 ledje unnimusat 69-74 albbasbearraša. Dát leat oktiibuot 409-439 albasa. Norgga mihttomearri, man Stuoradiggi mearrida, lea ahte galget leat 65 čivgi njiŋŋelasa juohke jagi (albbas oažžu 1 - 3 čivgga hávális). Dat lohku lea olahuvvon, go Norggas ja Ruoŧas leat oktiibuot sullii 2000 albasa.</p>
<p xml:lang="smj">Habitáhta</p>
<p>Albbas eallá máŋggalágan eatnamiin ja báikkiin - habitáhtain, váriin, vuvddiin, duoddariin, muhto buoremusat liiko leat báikkiin gos sáhttá čiehkádit.</p>
<p>Vuohki</p>
<p>Go albbas bivdá, de njáhká bivddohasa lusa ja falleha. Albbas ii nagot guhkás doarridit, muhto lea hui snáhpis go falleha. Dat goddá stuorit elliid nu ahte gáskkesta čoddagii, vai ealli hávká. Smávit elliid gáskkesta <errorort correct="čeabehii" errorinfo="vowlat,mono">čeabeahii</errorort> ja goddá nu.</p>
<p><errorort correct="Eurásialaš" errorinfo="vowc,a-á">Eurasialaš</errorort> albbas borrá vuosttažettiin <errorort correct="sarvaelliid" errorinfo="w,foreign">hjorta-elliid</errorort> (Cervidae), omd. bohccuid, gos fal leat gávdnamis.</p>
<p xml:lang="som">Šaddan</p>
<p xml:lang="vep">Albbasčivga</p>
<p>Málle</p>
<p>Čoavjjetáigi lea 70-74 <errorort correct="beaivvi" errorinfo="w,foreign">dager</errorort> ja miessemánus dahje álggus geassemánu šaddet 1 - 3 čivgga (muhtomin 4). <errorort correct="Easkariegádan" errorinfo="conc,skk-sk">Easkkariegádan</errorort> čivga deaddá 230-270 grámma. <errormorphsyn correct="Albbas čivgá bákteráiggiide dahje rokkiide" errorinfo="case,loc-ill;case,loc-ill">Albbas čivgá bákteráiggiin dahje rokkiin</errormorphsyn>, gosa earát eai beasa. <errorort correct="Ciiku" errorinfo="vowlat,o-u">Ciiko</errorort> njamaha čivggaid 2-3 mánu.</p>
</body></document>
