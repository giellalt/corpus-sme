<document xml:lang="sme" id="no_id"><header><title/><genre code="Len"/><author><unknown/></author><wordcount>217</wordcount><conversion_status type="correct"/><availability><free/></availability><multilingual/><origFileName>http://www.nrk.no/kanal/nrk_sapmi/samegillii/1.8370001</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#7.12.12</p>
<p xml:lang="nno"><errorlang correct="url">#aslak.ilkka.niittyvuopio@nrk.no</errorlang></p>
<p xml:lang="nno"><errorlang correct="nob">#Publisert</errorlang> 24.10.2012 10:42.</p>
<p>Deanu sámeskuvlla njunnošis</p>
<p>Deanu sámeskuvlla oahppit Dieđátgo gilvvu <errorort correct="álgovuorus" errorinfo="vowc,a-á">algovuorus</errorort> 2012.</p>
<p>Deanu sámeskuvlla oahppit ledje Finnmárkku buoremusat matematihkas. Čájehit <errorortreal correct="vuođđoskuvllaid giđa čálalaš iskosiid bohtosat logát luohkkái" errorinfo="vowlat,a-á">vuođđoskuvllaid giđa čálalaš iskosiid bohtosat logat luohkkái</errorortreal>.</p>
<p>Sámeskuvlla oahppit ledje measta ovtta árvosáni badjelis eará Finnmárkku ohppiid. Gaskamearálaš árvosátni lei 3,6 čálalaš matematihkas sámeskuvllas. Gaskamearálaš árvosátni olles Finnmárkkus lei 2,7. Giđđat lei Norggas gaskamearri matematihka iskosis 3,1, čállá Ságat</p>
<p>Buorre vuođđu lea dehálaš</p>
<p>Oahpaheaddji Irene Pettersen muittuha, ahte buorre vuođđu oahppamis lea dehálaš ja juogada <errorort correct="gudni" errorinfo="conc,tn-dn">gutni</errorort> maid gaska- ja vuođđodási oahpahussii. Muđui “gahččet” oahppit johtilit eret fágas joatkkaskuvllain.</p>
<p>Irene Pettersen oahpaha sámeskuvllas.</p>
<p>Lea maid dehálaš <errorlex correct="čuovvut juohke oahppi" errorinfo="w">čuovvut juohkehaš oahppi</errorlex> golbma maŋimuš jagi, son oaidná juo gávccát luohká rájes, maid berre deattuhit ja mainna bargat lasi, muitala Pettersen.</p>
<p>Oahpahus guovtti gillii</p>
<p>Giđa rádjai geavahuvvui skuvllas Mega oahpponeavvu. Dat ii lean máhttu loktema oahppoplána mielde. Pettersen čuoččuha, ahte <errormorphsyn correct="eai dát girjjit sáhte leat nu fuonit" errorinfo="kongr,sg-pl">eai dát girjjit sáhte leat nu fuoni</errormorphsyn>, go <errormorphsyn correct="bohtosat leamaš nu buorit" errorinfo="kongr,sg-pl">bohtosat leamaš nu buori</errormorphsyn>. Easkka dál čakčat leat sii sirdašuvvan Sirkel nammasaš oahpponeavvuide, go vuosttas sámegiel girjjit ledje gárvánan.</p>
<p>Pettersen geavaha guktuid gielaid oahpaheamis. Son oaivvilda, ahte oahppit berrejit máhttit tearpmaid ja doahpagiid sihke dáro - ja sámegillii. Sii mannet jáhkkimis dasto joatkkaskuvllaide, omd. Girkonjárgii dahje Čáhcesullui ja doppe eai oaččo gal <errorort correct="matematihkkaoahpu" errorinfo="conc,hk-hkk">matematihkaoahpu</errorort> sámegillii.</p>
</body></document>
