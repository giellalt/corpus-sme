<document xml:lang="sme" id="no_id"><header><title/><genre code="Len"/><author><unknown/></author><wordcount>196</wordcount><conversion_status type="correct"/><availability><free/></availability><multilingual/><origFileName>http://www.metsa.fi/sivustot/metsa/se/Aigeguovdil/Diedahusat2012/Sivut/MuitaliezatoainnuidjaoaiviliidjasagastalaGiehtaruohttasajaGilbbesjavrriluonddusuodjalanguovlluidboahtteaiggis.aspx</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="koi">#11.12.12</p>
<p>Muital iežat oainnuid ja oaiviliid ja ságastala Giehtaruohttasa ja Gilbbesjávrri luonddusuodjalanguovlluid boahtteáiggis</p>
<p xml:lang="fin">Almmustahtton 7.5.2012</p>
<p>Meahciráđđehus lea álggahan dikšun- ja geavahanplána Malla luonddusuodjalanguovllu ja Sáná guovllu várás sihke beivegoahtán Giehtaruohttasa meahcceguovllu plána. Dáiguin plánaiguin láhččojuvvojit čielga njuolggadusat guovlluid geavaheapmái ja nuppe dáfus guorahallojuvvo dikšundárbu. Miessemánu 2012 áigge čoggojuvvo sierra <errorort>geavaheaddjijoavkkuid<correct errorinfo="noun,cmp,svow">geavaheaddjejoavkkuid</correct></errorort> máhcahat almmolaš dilálašvuođain sihke neahtas dáhpáhuvvi ságastallamis. Searvva mielde váikkuhit áššiide!</p>
<p>Máhcahaga čoaggigohtet ságastallamis, mii álggahuvvo 7.5. #yhteiso.luontoon.fi –neahttabálvalusas. Neahtas sáhttá jearrat dahje addit máhcahaga. Gažaldagaide <errormorphsyn>vástidit<correct errorinfo="verb,fin,pl3prs,du3prs,kongr">vástideaba</correct></errormorphsyn> ee. plánemis vástideaddji spesiálaplánejeaddji Arja Vasama sihke <errorort>párkkahoavda<correct errorinfo="noun,cmp,gensg,nomsg">párkahoavda</correct></errorort> Pekka Sulkava.</p>
<p>”Neahttaságastallan orru leamen viehka vuogas vuohki oažžut máhcahaga maiddái dain, geat eai beasa leat mielde almmolaš dilálašvuođain. Ja dakkár geavaheaddjit Giehtaruohttasa ja Gilbbesjávrri guovlluin leat ollu!” ákkastallá ođđa máhcahatkanála anolašvuođa Arja Vasama Meahciráđđehusas.</p>
<p>Ságastallan lea rabas neahtas 7.-11.5., muhto dárbbu mielde ságastallanáiggi sáhttá guhkidit.</p>
<p>Ieš almmolaš dilálašvuođat dollojuvvojit miessemánu loahppabeivviid Eanodaga Heahtás, Gárasavvonis ja Gilbbesjávrris. Dáid dilálašvuođaid birra dieđihuvvo báikkálaš bláđiin vel sierra.</p>
<p>Dikšun- ja geavahanplánat gárvvásmuvvet Giehtaruohttasa meahcceguovllu sihke Malla ja Sáná luonddusuodjalanguovlluid várás jagi 2013 áigge.</p>
<p>Giehtaruohttasa-Gilbbesjávrri guovllut gullet Lappi bivnnuheamos vánddardanguovlluide. Jahkásaččat dohko <errorort>dahkkojuvvojt<correct errorinfo="verb,typo">dahkkojuvvojit</correct></errorort> lagabui 100 000 gallestallama. Dát lea eanet go eanaš álbmotmehciin Suomas.</p>
<p>Lassedieđut: Spesiálaplánejeaddji Arja Vasama, Meahciráđđehus, tel. 0400 241 474, e-mail: #arja.vasama(at)metsa.fi</p>
</body></document>
