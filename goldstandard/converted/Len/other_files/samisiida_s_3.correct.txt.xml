<document xml:lang="sme" id="no_id"><header><title/><genre code="Len"/><author><unknown/></author><wordcount>123</wordcount><conversion_status type="correct"/><availability><free/></availability><multilingual/><origFileName>http://www.samisiida.org/web/index.php?odas=28&amp;giella1=sam</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#8.12.12</p>
<p>Sámi nuorra <errorort correct="násttit" errorinfo="conc,st-stt">nástit</errorort> besset fas čuovgat Ohcejogas!</p>
<p>Sápmi Talent lágiduvvo nuppes</p>
<p>Sápmi Talent lea ožžon davviriikkaid kulturruhtarádjosis ruđa 13 000 euro. -Dát sihkkarastá ahte Sápmi Talent lágiduvvo, lohká duđavaš sátnejođiheaddji Elle-Káre Aikio.</p>
<p>Vuosttas Sápmi Talent dáhpáhus lágiduvvui guokte jagi dassái. Dalle oasseváldit ledje lagabui čuođi. Ieš gilvvu vuittiiga ohcejohkalaččat Hildá Länsman ja Oula Järvensivu. Lágideami maŋŋá máŋgasat sávve ođđa lágideami.</p>
<p>-Háliidit áinnas dás jahkásaš dáhpáhusa, searvvi jođiheaddji Elle-Káre Aikio lohká. -<errormorphsyn correct="Dađe bahábut dákkár lágideamit leat álot ruđas gitta" errorinfo="infl,pos-comp">Dađe bahát dákkár lágideamit leat álot ruđas gitta</errormorphsyn>. Sávvamis boahtte jagi <errorortreal correct="Sámediggi juolludivččii midjiide seamma stuorra supmi" errorinfo="vowlat,á-a;conc,bm-pm">Sámediggi juolludivččii midjiide seamma stuorrá submi</errorortreal> go Ijahis idjii dán jagi, Aikio joatká. Sápmi Talent dáhpáhussii searvi lea dál ožžon ruhtadeami davviriikkaid kulturruhtarádjosa lassin Sámiráđis, Suoma sámedikkis ja Oahpahusministeriijas.</p>
</body></document>
