<document xml:lang="sme" id="no_id"><header><title/><genre code="Len"/><author><unknown/></author><wordcount>251</wordcount><conversion_status type="correct"/><availability><free/></availability><multilingual/><origFileName>http://yle.fi/sapmi/oddasat/2012/12/samediggi_ohca_giellabargiid_safa_ii_-proseavtta_varas_3444108.html</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="koi">#8.12.12</p>
<p>Sámediggi ohcá giellabargiid SÁFÁ <errorortreal>II -prošeavtta<correct errorinfo="cmp,2-1">II-prošeavtta</correct></errorortreal> várás almmustahttojuvvon ikte 7.12. diibmu 15:56, <errorort>beaividuvvon<correct errorinfo="vowlat,i-á">beaiváduvvon</correct></errorort> odne 8.12. diibmu 17:21</p>
<p>Sámekulturguovddáš Sajos Anáris</p>
<p>Govva: YLE / Vesa Toppari</p>
<p>Sámediggi ohcá dál golbma giellabargi SÁFÁ <errorortreal>II -prošeavtta<correct errorinfo="cmp,2-1">II-prošeavtta</correct></errorortreal> várás, vai besset álggahit prošeavtta olles leavttuin ođđajagimánu álggus. Suoma sámedikki giellaáššiid čálli Anne-Maria Magga mielde Suoma beale bargiid bálkáhit davvi-, anáraš- ja nuortalašgillii.</p>
<p>Ođđajagimánu álggus álgá <errorortreal>davviriikalaš<correct errorinfo="conc,ik-ikk">davviriikkalaš</correct></errorortreal> SÁFÁ II, man ulbmilin lea organiseret ođđasit sámi giellalávdegotti barggu, nannet sámegielaid ja buoridit giellaovttasbarggu rájáid rastá.</p>
<p>Jođihanovddasvástádus 1,5 jagi guhkkosaš prošeavttas lea Suoma sámedikkis ja Suoma sámedikki giellaáššiidčállis Anne-Maria Maggas.</p>
<p>Magga muitala, ahte dál leat ohcamin sámedikkiide Suomas, Ruoŧas ja Norggas buohkaide golbma giellabargi prošeavtta ollašuhttima várás.</p>
<p>- Prošeavtta geavatlaš ollašuhttima várás mii lea ohcan láhkai Suoma bealde golbma giellabargi báikki anáraš-, nuortalaš- ja davvisámegillii, muitala Magga.</p>
<p>Giellabargit maid Norgii ja Ruŧŧii</p>
<p>Norgga ja Ruoŧa sámedikkiin giellabargit barggašedje fas davvi-, julev- ja lullisámegillii. Sámedikkiid ođđa giellabargiide leat máŋggalágan doaimmat, muitala Magga.</p>
<p>- Sii vástidit giellagáhttemis, terminologiijabarggus, giela normeremis, diehtojuohkimis ja báikenammabargguin. Giellabargit <errorortreal>bohtet bargat hui láhkalágaid<correct errorinfo="vowc,á-a;vowc,á-a">bohtet bargat hui lahkalagaid</correct></errorortreal> giellajuhkosiin. Bargit gehččet juohke giellajuhkosa bokte, makkár dárbbut iešguđetge giela bokte leat, dadjá Magga.</p>
<p>Ohcanáigi giellabargiid báikkiide Suoma bealde nohká 10.12.2012 d. 16, dan ovdal ferte sáddet ohcamušaid Sajosii.</p>
<p>Prošeavtta leat ruhtadan Interreg IVA-Nord prográmmas ja Suomas Lappi lihttu ja Sámediggi, Ruoŧas Sámediggi ja Norggas Sámediggi, Tromssa <errorlex><errorort>fylkakommuna<correct errorinfo="case,nom-gen">fylkkakommuna</correct></errorort><correct errorinfo="w">fylkkasuohkan</correct></errorlex> ja Norrbotten <errorlex><errorort>lenstyrensen<correct errorinfo="mix">länsstyrelsen</correct></errorort><correct errorinfo="w">leanastivra</correct></errorlex>.</p>
<p xml:lang="smn">Ailu Valle &amp; Irene Länsman / Yle Sápmi</p>
<p>Dán fáttás dássážii:</p>
<p>Davviriikkalaš giellaguovddáš maŋŋona Suoma dihte <errorort>beaividuvvon<correct errorinfo="vowlat,i-á">beaiváduvvon</correct></errorort> 10.8. diibmu 10:03</p>
<p>Sámediggái ođđa giellaáššiid čálli <errorort>beaividuvvon<correct errorinfo="vowlat,i-á">beaiváduvvon</correct></errorort> 28.9. diibmu 11:45</p>
</body></document>
