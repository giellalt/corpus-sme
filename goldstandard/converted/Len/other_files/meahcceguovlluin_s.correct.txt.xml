<document xml:lang="sme" id="no_id"><header><title/><genre code="Len"/><author><unknown/></author><wordcount>294</wordcount><conversion_status type="correct"/><availability><free/></availability><multilingual/><origFileName>http://www.metsa.fi/sivustot/metsa/se/Aigeguovdil/Odasvuorka/Diedahusat2011/Sivut/Samimeahcceguovlluinjasuodjalanguovlluinleatdievvaovdahistorjjalasolbmuidluottat.aspx</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="koi">#8.12.12</p>
<p>Sámi meahcceguovlluin ja suodjalanguovlluin leat dievva ovdahistorjjálaš olbmuid luottat</p>
<p xml:lang="fin">Almmustahtton 5.12.2011</p>
<p>Geasi 2011 kulturárbebáikkiid kártejedje Eanodaga Gilbbesjávrris, Ohcejogas Geavu luonddumeahcis sihke Bállás-Ylläsduoddara ja Pyhä-Luosto álbmotmehciin. Inventeremiin gávdnojedje árabut dovdameahttun dološmuittut ja eará kulturárbečuozáhagat.</p>
<p>Davvi suodjalanguovllut áddejuvvojit dávjá measta guoskkakeahtes meahcceguovlun. Duohtavuohta lea nubbi, man geasi kártemat duođaštedje. Geavus leat dološ olbmuid doaimmaid luottat measta juohke sajis.<errorformat>  <correct errorinfo="singlespace"> </correct></errorformat>Nu Geavujohkaleagis ja badjelis duoddaris maiddái gávdnojedje ássansajit geađgeáiggis gitta historjjálaš áiggi rádjai. Geđggiin leat čohkken seailluhanbáikkiid, biergoboraid várrevilttiid juvvii ja gottiid leat bivdán <errorort>sattoeatnamiidda<correct errorinfo="vowc,a-á">sáttoeatnamiidda</correct></errorort> goivojuvvon čuđiid rokkiiguin.</p>
<p>Gilbbesjávrái leat ásaiduvvan juo geađgeáigge, ja guovllu oiddolaš diliin ássan lea joatkašuvvan gitta otná beaivái. Earenoamáš <errormorphsyn>miellagiddevačča<correct errorinfo="kongr,sg-pl">miellagiddevaččat</correct></errormorphsyn> leat ruovdeáigásaš ja gaskaáigásaš goahteássansajiid dollasajit, maid leat gávdnan oalle olu gili birrasis. Máŋggain lea beroštupmi maiddái joatkkasoađi áigge dahkkon ráhkadusaide <errorort>báhččingođiin<correct errorinfo="conc,hčč-hč">báhčingođiin</correct></errorort> <errorort>gorssuide<correct errorinfo="vowlat,u-a">gorssaide</correct></errorort> ja <errorort>fáŋkaleairrain<correct errorinfo="conc,ŋk-ŋg">fáŋgaleairrain</correct></errorort> várdobáikkiide.</p>
<p>Lappi álbmotmeahcit leat maiddái kulturárbebáikkit</p>
<p>Bállás-Ylläsduoddara ja Pyhä-Luosto álbmotmeahcit leat beakkán fiinna vánddardanbáikkit. Vánddardeami olis sáhttá oahpásmuvvat guovllu kulturárbái<errorformat>.  <correct errorinfo="singlespace"> </correct></errorformat>Pyhätunturi, Pyhäkasteenlampi ja Uhriharju leat beakkán vuovdesápmelaš bassi báikkit, muhto leat gávdnon mearkkat maiddái árat doaimmain. Pyhä-Luosto <errorort>duottargoallosa<correct errorinfo="vowc,mono">duottargollosa</correct></errorort> máttabeale jekkiin leat dolin láddjen suinniid šibihiidda, ja dain leat bázahussan suoidnesuviid bázahusat ja suoidneláđuid vuođut. Karhunjuomalampi beaivestobus sáhttá návddašit seammá duovdagiin go geađgeáigge olbmotge – báikkis lea oainnat dološ ássanbáiki. Bállás-Ylläsduoddaris sáhttá oahpásmuvvat vaikke boares <errorortreal>Giema-Durdnosa –Sámi<correct errorinfo="hyph,1-0">Giema-Durdnosa Sámi</correct></errorortreal> rádjegeđggiide, gárddiide dahje bivdorokkiide.</p>
<p>Gávdnosat plánema veahkkin ja turismabuktagiid sisdoallun</p>
<p>Inventeremiid bohtosat leat čielggasmahttán gova Sámi vássánáiggis sázu veardde. Bohtosiid geavahit earret eará eanageavaheami plánemis ja vánddardanoahpistemiin. Dain lea ávki maiddái <errorort>turismafitnodatdoalliide<correct errorinfo="vowc,mono">turismafitnodatdolliide</correct></errorort> ođđa turismabuktagiid dahkamis. Báikkálaččaid ja <errorort>vánddardeaddjiid<correct errorinfo="vowc,mono">vánddardeddjiid</correct></errorort> almmuhan geažideamit kulturárbečuozáhagain veahkehedje olu kártemis. Buot geažidemiid ii lean áigi fitnat guorahallamin muhto bargu joatkašuvvá boahttevaš jagiid áigge.</p>
<p>Kulturárbečuozáhagaid inventeren dahkkui <errorort>Meahciráđđehusa<correct errorinfo="case,gen-nom">Meahcceráđđehusa</correct></errorort> luonddubálvalusaid bárgun. Gilbbesjávrri inventeren lei oassi Eanodaga gieldda ja <errorort>Meahciráđđehusa<correct errorinfo="case,gen-nom">Meahcceráđđehusa</correct></errorort> oktasaš Gilbbesjávri <errorortreal>2020 –fidnus<correct errorinfo="cmp,2-1">2020–fidnus</correct></errorortreal>, man EU lea ruhtadan.</p>
<p>Lassidieđut: Spesiálaplánejeaddji Pirjo Rautiainen, <errorort>Meahciráđđehus<correct errorinfo="case,gen-nom">Meahcceráđđehus</correct></errorort>, t. 040 5081673,  #pirjo.rautiainen(at)metsa.fi</p>
</body></document>
