<document xml:lang="sme" id="no_id"><header><title/><genre code="Len"/><author><unknown/></author><wordcount>165</wordcount><conversion_status type="correct"/><availability><free/></availability><multilingual/><origFileName>http://yle.fi/sapmi/oddasat/2012/10/valgamasen_girdijohtolaga_doarjun_juohka_oaiviliid_eanodagas_3439186.html</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="mrj">#11.12.12</p>
<p><errorort correct="válgamašiidna" errorinfo="vowc,e-i;conc,0-idn;vowlat,0-a">Válgamášen</errorort> : Girdijohtolaga doarjun juohká oaiviliid Eanodagas almmustahttojuvvon 10.10. diibmu 09:54, <errorort correct="beaiváduvvon" errorinfo="vowlat,i-á">beaividuvvon</errorort> 18.10. diibmu 10:29</p>
<p>Eanodagas leat vuolgán gielddaválggaide dán čavčča oktiibuot 48 evttohasa. Dán rádjai Yle <errorort correct="válgamašiidnii" errorinfo="vowc,e-i;conc,n-idn">válgamášenii</errorort> leat vástidan sis 27 evttohasa, 56 proseantta.</p>
<p>Eanodagas measta buot evttohasat leat ovttaoaivilis das, ahte boarrásiin galgá leat automáhtalaš vuoigatvuohta dikšunbáikái dego mánáin lea vuoigatvuohta beaivedikšui. Buot evttohasat leat ovttaoaivilis das, ahte boazodoalu doarjun ii goaza gieldda eará ovdáneami.</p>
<p>Oaivilat juohkásit sápmelaččaid riektegažaldagas. 63 % evttohasain oaivvilda, ahte Eanodat lea fuolahan sápmelaččaid rivttiid ollašuvvamis doarvái bures. Goalmmátoassi fas lea dan oaivilis, ahte sápmelaččaid rivttiin eai leat fuolahan doarvái. Okta evttohas ii máhte addit oaivilis áššis.</p>
<p>96 % evttohasain leat dan oaivilis, ahte Eanodaga gielda galgá bissut <errorort correct="iehčanassii" errorinfo="vowlat,a-i;fin,n-i">iehčanassan</errorort>. Buot evttohasat vuostálastet dan, ahte gielda laktojuvvošii oktan Duottar-Lappi gieldan ovttas Muonáin, Gihtteliin ja Kolariin.</p>
<p>Vehá badjelaš bealli evttohasain oaidná, ahte girdijohtolat ii gula gieldda vuođđobálvalusaide, ja gánnetmeahttun girdijohtolaga <errormorphsyn correct="ii galggaše" errorinfo="infl,sg3-conneg">ii galggašii</errormorphsyn> šat doarjut.</p>
<p>70 % válgamášenbálvalussii vástidan Eanodaga evttohasain leat nissonolbmot.</p>
<p xml:lang="smn">Yle Sápmi/ Ailu Valle &amp; Susanna Guttorm</p>
</body></document>
