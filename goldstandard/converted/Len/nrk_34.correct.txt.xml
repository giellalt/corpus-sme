<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.nrk.no/kanal/nrk_sapmi/samegillii/1.8352848</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="dan">#7.12.12 #<errorlang correct="nob">Publisert</errorlang> 10.10.2012 09:02. #Comp-norvagismmat</p>
    <p>Mearrasámi guovllut guorranit</p>
    <p>Sámediggepresideanta váillaha oktasaš strategiija mo gádjut mearrasámi guovlluid.</p>
    <p>Norgga Sámedikki presideanta Egil Olli ohcala eambbo ovttasbarggu bissehit eretfárremiid mearrasámi guovlluin. Lohká fertet váldit duođas go dutkit váruhit eretfárremiid šaddamin roassun <errormorphsyn correct="dáidda guovlluide" errorinfo="case,gen-ill">dáid guovlluide</errormorphsyn>.</p>
    <p>- Son gal jáhkká sis buohkain leat ovttaoaivilvuohta das, ahte go dákkár sámi báikegottit guorranit, de dat lea ovtta láhkai katastrofa sámi kultuvrii ja eallinvuohkái, dadjá Olli.</p>
    <p><errorort correct="Mearrasámi" errorinfo="vowlat,á-a">Mearrásámi</errorort> gielddat heajumusat Romssa Universitehta dutki, Ann Ragnhild Broderstad, dat ovddetbeaivvi dovddahii ahte guhkit áigodagas sáhttá šaddat njulgestaga roassun mearrasámi gielddaide jus eretfárremat joatkašuvvet.</p>
    <p>Leat eanáš nuorat olbmot álbmogis geat fárrejit gávpotbáikkiide. Dan dahket go ruovttugielddain váilot bargosajit ja oahppovejolašvuođat,<errorort correct="oahppovejolašvuođat, čájeha" errorinfo="cmp,1-2">čájeha</errorort> varas raporta maid Sámi allaskuvlla almmuhii gieskat.</p>
    <p>- Go nuorat olbmot jávket, de báhcet áiggi mielde beare boaresolbmot giliide ja nu eai riegát ođđa olbmot šat dohko, muitala Broderstad.</p>
    <p>Oktasaš strategiija Dál sámediggepresideanta Egil Olli hástala berošteaddjiaktevrraid čohkkedit seamma beavddi birra ja ráhkadit oktasaš ollislaš strategiija movt jorgalahttit dán negatiivva ovdáneami mearrasámi guovlluin.</p>
    <p>Jus sii eai nagot dál oaidnit ollislaš gova dás, de dat hehtte olu oažžumis ođđa bargosajiid <errormorphsyn correct="dáidda smávva gielddaide" errorinfo="case,gen-ill">dáid smávva gielddaide</errormorphsyn>. Geat berrejit leat mielde ráhkadeamen du namuhan obbalaš strategiija?</p>
    <p>- Sii geain leat beroštumit <errormorphsyn correct="dáin guovlluin" errorinfo="case,gen-loc">dáid guovlluin</errormorphsyn>. <errorsyn correct="Nu go">Nu</errorsyn>  Finnmárkkus muđuige, lea mearragáttis maid boazodoallu okta doaibmi, man birra ii sáhte mannat ja seamma lea eará sámi beroštumit, dego guolásteapmi, buohkat berrejit leat mielde dás, dadjá Olli.</p>
  </body>
</document>
