<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="nob">#http://se.wikipedia.org/w/index.php?title=Nils-Aslak_Valkeapää&amp;oldid=137423 #29.11.12</p>
    <p>Nils-Aslak Valkeapää dahjege Áillohaš lei sápmelaš <errorort correct="dáiddár" errorinfo="vowlat,a-á">dáiddar</errorort>, diktačálli ja juoigi. Riegádii 23.3.1943 Eanodagas, jámii 27.11.2001 Espoos. Lappi <errorort correct="leanadáiddár" errorinfo="vowlat,a-á">leanadáiddar</errorort> 1978-83.</p>
    <p>Áillohaš lei poehta/girječálli, musihkkár/juoigi, govvadáiddár ja neavttár, gii gaskkustii ja oainnusindagai sámi kultuvrra sihke našuvnnalaččat ja riikkaidgaskasaččat. Nuba leaige deaŧalaš ovddasteaddji sápmelaččaide ja eará eamiálbmogiidda. Sutnje lei luondu mávssolaš. Sus eai gávdnon riikarájit. Son vánddardii miehtá máilmmi ja doalai konsearttaid ja čájálmasaid. Son lei stuorra dáiddár olggobealde Davviriikkaid. Sutnje eai lean rájit dáiddalaš ovdanbuktinmálliin ge.[1] Luondu lei Áillohačča deaŧaleamos <errorort correct="movttiidahttingáldu" errorinfo="conm,d-id">movttidahttingáldu</errorort>. Dát lea báidnan su dáidaga, beroškeahttá šáŋras. Sutnje lei jápmin maid lunddolaš oassi eallimis. Áillohaš guđii stuora ártna 40 jagi doaibmamis. Vaikko ii leat šat ieš min gaskkas, de eallá ain su vuoiŋŋalaš ja kultuvrralaš árbi su poesiija, musihka, govaid bokte – ja vel áinnas Lásságámmi ja dan barggu bokte mii galgá dás dahkkot.[2] Sisdoallu  [čiega]  1 Duojit 1.1 Čállosat ja girjjit 1.2 Musihkka 2 Čujuhusat</p>
  </body>
</document>
