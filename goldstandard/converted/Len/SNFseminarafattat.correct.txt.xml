<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.saminissonforum.org/coahkkimat/</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="kal">#27.04.10</p>
    <p>Čoahkkimat <errorort correct="SNF" errorinfo="acro,suf">SNFa</errorort> seminárafáttát: Mánáidkultuvra,  Sámenissoniid doaibmaplána ja Bargu alkoholakeahtes eamiálbmotservodagaid ovdii.  Roavvenjárggas 31.10.-02.11.08 SNF lágida seminára ”Sielu ráfi”  ja jahkečoahkkima Roavvenjárggas.</p>
    <p>Doalut leat Cumulus hoteallas Roavvenjárggas, ja álget golggotmánu 31.b. eahkedis ja bistet skábmamánu 2.beaivái. Seminára <errorort correct="áigu" errorinfo="vowc,a-á">aigu</errorort> loktet diliid mat <errorortreal correct="leat adnon" errorinfo="conc,tn-dn">leat atnon</errorortreal> sámenissoniid ”<errorort correct="priváhta" errorinfo="vowc,a-á">privahta</errorort> ja bearašbirrasa” dillin almmolašvuhtii – ja dá leat dilit mas menddo unnán ságastallo almmolaččat. Máŋggat áššit main nissonolbmot beroštit leat tabu, ja danne hárve oidnojit sámi servodatáššin. SNF háliida dán čalmmustahttit, ja bidjat ”priváhta” áššiid, maid illá duostá almmolaččat váldit ovdan, sámi servodaga almmolašvuhtii. Dát lea dan nammii vai nanosmahttit sámenissoniid rolla aktiivva servodatáŋggirdeaddjin, ja <errorort correct="movttiidahttit" errorinfo="conm,d-id">movttidahttit</errorort> sámenissoniid beroštit <errormorphsyn correct="váikkuhit servodatovdánahttimii" errorinfo="case,acc-ill">váikkuhit servodatovdánahttima</errormorphsyn>. Semináras logaldallet: Petra Biret Magga Vuohčus eret, Risten Rauna Magga, Njunnásis eret, guktot Suomas, ja Larisa Abryutina, RAIPON – Ruošša davvi eamiálbmogiid lihttu. Larisa Abryutina gullá čukči-álbmogii <errorort correct="Sibirijás" errorinfo="vowm,a-á">Sibirijas</errorort>, ja lea doavttir ja RAIPON <errorort correct="stivrralahttu" errorinfo="case,nom-gen">stivralahttu</errorort>. Son áigu ovdanbuktit prošeavtta  ”Oahppat eallit alkohola haga”. RAIPON <errormorphsyn correct="lea 28 Davvi-Ruošša eamiálbmotorganisašuvnna ovttastus" errorinfo="number,pl-sg">lea 28 <errorort correct="Davvi-Ruošša" errorinfo="coninit,cap">davvi-Ruošša</errorort> eamiálbmotorganisašuvnnaid ovttastus</errormorphsyn>, mas váldokantuvra lea Moskvas. Larisa áiggošii prošeavtta álggahuvvot Davvioarje-Ruošša eamiálbmogiid <errorort correct="guovdu" errorinfo="vowlat,o-u">guovdo</errorort>, ja lea álgovuorus gulaskuddagoahtán Guoládaga sámenissoniiguin áigumuša ovdanbuktit. SNF stivra de lážii sutnje saji SNF semináras čilget prošeavtta. SNF veadjá searvat ovttasbargoguoibmin prošektii. Ulbmilin lea dovddastit ahte alkoholisma lea davvi eamiálbmogiid váttisvuohtan, bargat alkoholakeahtes eallinbirrasa ovdii  ja ovddidit dearvvaslaš eallinvuogi. Larisa čuovvu Sámekonferánssa 28.-30.10. SNF guossin. SNF áigu digaštallat man diehtomielalaččat leat alkohola návddašeames almmolaš sámi ja eamiálbmot-deaivvademiin, ja eai go son sámi orgánat ja organisašuvnnat dás ságastala? Petra Biret Magga lea sáhkavuorus gohčodan “<errorortreal correct="Ellos sámi mánáid kultuvra" errorinfo="vowlat,e-o">Elles sámi mánáid kultuvra</errorortreal>!”. Su sáhkavuorru lea Sámemánáid Kulturguovddáža prošeaktabarggu vásáhusaid vuođul, Suoma beal Sámis. Mo stohket ja ellet sámemánát dál ? Lea go prošeakta buktán bohtosiid servodahkii ja <errorort correct="eandalii" errorinfo="fin,t-i">eandalit</errorort> mánáide? Makkár niestti sámemánná dárbbaša boahtte áigái?  Petra lea Suoma Sámi ravdaguovllus Vuohčus eret. Skuvlejupmi: Pedagogihka <errorort correct="magisttar" errorinfo="vowlat,e-a">magistter/</errorort> <errorort correct="Luohkkáoahpaheaddji" errorinfo="conc,hk-hkk">Luohkáoahpaheaddji</errorort> Lappi universitehtas. Son lea bargan oahpaheaddjin, ja 2004 čavčča rájes Sámedikki Sámemánáid Kulturguovddáža prošeaktajođiheaddjin. Unna Junná sámemánáid tv-prográmmajođiheaddji 2007 čavčča rájes. Muđui son lea juoigi, sámediggelahttu nuppi áigodagas, ja Vuohču Sámiid Searvvi várreságajođiheaddji. Risten Rauna Magga orru Njunnásis ja lea Sami Soster Searvvi beaivválaš jođiheaddjin Anáris, Suomas. Son bargá sámiid giella- ja kulturvuoigatvuođaid ovdii, <errorort correct="eandalii" errorinfo="fin,t-i">eandalit</errorort> mánáid ektui ja sosiála- ja dearvvasvuođasuorggis. Son oaččui 2007 sámedikkiid (Sámi Parlamentáralaš Ráđi) dásseárvobálkkašumi, iežas barggu dihtii sámegiela ja sámi <errorort correct="dearvvasvuođabálvalusaid" errorinfo="conc,d-đ">dearvvasvuodabálvalusaid</errorort> ovdii Suomas ja barggustis ovddas gárrenmirkkogeavaheami vuostá. Son ge lea sámediggelahttu <errorort correct="Son" errorinfo="typo">Som</errorort> čilge <errorort correct="SNF" errorinfo="acro,suf">SNFa</errorort> semináras iežas barggu birra ja manne lea dárbbašlaš ráhkadit doaibmaplána ovddidan dihte sámenissoniid dili. SamiSoster lea fállan searvat Suoma <errorort correct="riikkastis" errorinfo="conm,s-st">riikkasis</errorort> bargui dán suorggis. Dáidá leat nu ahte njealji riikka sámenissonat ovttasráđiid ráhkadit dákkár plána? Seminára leat ruhtadan Norgga Sámediggi ja Barentsčállingoddi, ja Sámiráđđi. Jahkečoahkkin 2008 ja seminára  <span type="quote" xml:lang="smj">“Sielu ráfi”</span>, Roavvenjárggas 31.10.-02.11.08 Stivra bovde miellahtuid SNF jahkečoahkkimii 2008 Roavvenjárgii. Dollo velá seminára <span type="quote" xml:lang="smj">“Sielu ráfi: Dearvvasvuohta, Biras, Bajásšaddan”</span>. SNF doalut álget <errorortreal correct="bearjadateahkeda" errorinfo="cmp,2-1">bearjadat eahkeda</errorortreal> golggotmánu 31.b. ja <errormorphsyn correct="bistet sotnabeaivái skábmamánu 02. beaivái" errorinfo="case,gen-ill">bistet sotnabeaivve skábmamánu 02. beaivái</errormorphsyn>. <errormorphsyn correct="Árabut seamma vahkus lágiduvvojit" errorinfo="infl,pos-comp">Árat seamma vahkus lágiduvvojit</errormorphsyn> Sámi kulturvahkku ja <errorort correct="Sámiráđi" errorinfo="vowlat,e-i;vowc,a-á">Sameráđi</errorort> konferánsa. Eahketprográmmas ee. Mari Boine ja Sara Margrethe Oskal. Dan birra logat dás:  #www.saamicouncil.<errorlang correct="url">net</errorlang> Nuvttá oasseváldin. Jos dieđihat SNF jahkečoahkkimii ja seminárii čakčamánu 20.beaivái, de SNF gokčá belohahkii du mátkegoluid ja kulturvahko-/<errorort correct="konferánsaoassálastima" errorinfo="conc,nss-ns">konferánssaoassálastima</errorort> Roavvenjárggas. Bivdde eanet dieđuid dás, sádde e-poastta:  #<errorlang correct="url">snf@trollnet.no</errorlang></p>
  </body>
</document>
