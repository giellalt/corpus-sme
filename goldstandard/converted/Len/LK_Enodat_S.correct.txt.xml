<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.lapinkansa.fi/Sagat/1194721409628/artikkeli/Satellite?c=Page&amp;amp;childpagename=LKA_newssite%2FAMLayout&amp;amp;cid=1194596124104&amp;pagename=LKAWrapper</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="kal">#8.12.12</p>
    <p xml:lang="fkv">Enodat guđđo olggos sámegielddas #Kuva: ANTTI SALLINEN Oula-Antti LabbaLähetä palautetta toimittajalle</p>
    <p>Enodagas leat fuolas mo stuorra gildii laktin váikkuha <errorort correct="luondduealáhusaide" errorinfo="vowlat,a-á">luondduealahusaide</errorort> ja sámegiela sajádahkii. Antti Sallinen govven. Suoma ráđđehusa ásahan virgeolmmošbargojoavku evttoha Lappi oarjedavveoassái <errorortreal correct="Enodaga, Gihttela, Muonio ja Kolari laktima oktasaš gieldan" errorinfo="conc,ldd-ld">Enodaga, Gihttela, Muonio ja Kolari laktima oktasaš gielddan</errorortreal>.</p>
    <p>Plánenjoavkku mielas gieldaođastus lea vealtameahttun, vai gielddat cevzet <errorort correct="boarásmuvvama" errorinfo="vowlat,a-á">boarasmuvvama</errorort> ja gielddaekonomiija ovdanbuktin hástalusain. Maid skuvllaid unna oahppimearit dagahit dan, ahte bálvalusaid galggaše guorahallat <errorort correct="čiekŋaleappot" errorinfo="conc,bb-pp;vowlat,u-o">čiekŋaleabbut</errorort> dán njealje gieldda gaskkas.</p>
    <p>Ođđa gielda livččii 20 502 <errorort correct="njealjehaskilomehtera" errorinfo="conc,t-ht">njealjehaskilometera</errorort> viiddis ja doppe orole sullii 14300 olbmo.</p>
    <p>Enodaga gielddas ledje jagi 2010 loahpas 187, Gihttelis 11, <errorort correct="Muonás" errorinfo="foreign">Muonios</errorort> 5 ja Kolaris 2 sámegielaga. Sápmelaččaid gielalaš rivttiid dorvvasteami dihte Enodat galggalii meroštallojuvvot sámiid ruovttuguovlun. Juos gieldalaktin ollašuvvá, de dat gáibida láhkaásaheami rievdadeami. Sámi ruovttuguovllu gielddaide guoski láhkaásaheami rievdadeapmi <errorort correct="gáibida" errorinfo="vowm,á-a">gáibidá</errorort> ráđđádallamiid sámedikkiin.</p>
    <p>Sámegielagiid vuoigatvuođat hedjonit? Bargojoavkku evttohusas mieđihit, ahte sápmelaččaid rievttit hedjonivčče dán ođđa dilis. Dán vihkot maid enodatlaččat.</p>
    <p>Enodaga Gárasavvonis orru oahpaheaddji Virpi Väisänen lea fuolas dákkár plánain. Su mielas váttisvuođaid <errorort correct="buvttálii" errorinfo="vowlat,a-á">buvttalii</errorort> ee. gieldda mearehis stuora viidodaga lassin maid sámegielat bálvalusaid ollašuhttin</p>
    <p>– Juo <errorortreal correct="dálá dilis" errorinfo="vowlat,a-á">dála dilis</errorortreal> lea dievas bargu vuođustit <errorort correct="sámegielbálvalusaid" errorinfo="vowlat,a-0">sámegielabálvalusaid</errorort> dárbbu ja ain stuorit gielddas dat livččii jo mihá garrasit hástalus.</p>
    <p>Dákkár váttisvuođat leat omd. sámegielat beaivedikšumis ja sámegielat skuvllain, gos leat unna oahppimearit.</p>
    <p>– Vaikko bálvalusaide boahtáge eanas ruhtadeapmi stáhtas, nu gielda <errorort correct="sáhttá" errorinfo="conc,ht-htt">sáhtá</errorort> maid muhtin muttus oassálastit dasa. Leatgo dát golbma iežá gieldda válbmašat ja leago dain dáhttu oassálastit dasa, go dain orrot nu unnán sápmelaččat, lohká Väisänen.</p>
    <p>Váikkuhusat maid luondduealáhusaide? Neakkela bálgosa badjeolmmái Jouni Näkkälä mielas gielddaid ovttastahttin soaittálii hehttet maid luonddugeavaheami</p>
    <p>– Skohterastiid ja <errorort correct="njealjejuvllagiin" errorinfo="conc,llj-lj">njealljejuvllagiin</errorort> <errorort correct="vuddjiid" errorinfo="vowc,uo-u;conc,dj-ddj">vuodjiid</errorort> mearri <errorort correct="lassánivččii" errorinfo="vowlat,a-á">lassanivččii</errorort> sihkkarit Eanodaga guovllus, juos ovddeš Muonio, Kolari ja Gihttela <errormorphsyn correct="olbmot oččole seamma vuoigatvuođaid vuojašit" errorinfo="vowc,á-a">olbmot oččole seamma vuoigatvuođaid vuojášit</errormorphsyn>, go enodatlaččain leat dál. Dát soaittálii hehttet sámiid boazodoalu, guollebivddu ja iežá meahcceealáhusaid.</p>
    <p>– <errorort correct="ILO-soahpamuša" errorinfo="vowlat,á-a">ILO-soahpámuša</errorort> <errorort correct="ratifiseren" errorinfo="vowc,ie-e">ratifisieren</errorort> <errorort correct="soaittálii" errorinfo="conc,it-itt">soaitálii</errorort> dieđusge čoavdit dákkár váttisvuođaid, navdá Näkkälä.</p>
  </body>
</document>
