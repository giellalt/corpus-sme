<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">#http://se.wikipedia.org/w/index.php?title=Kåre_Willoch&amp;oldid=138434 #29.11.12</p>
    <p>Kåre Isaachsen Willoch (riegádan golggotmánu 3. beaivve jagis 1928 Oslos) lea ovddeš norgga politihkkár (Olgešbellodat). Son leai Olgešbellodaga generálačállin jagis 1963 rájes gitta 1965 jahkái, Olgešbellodaga jođiheaddjin jagi 1970 rájes 1974 rádjai, hánddalministtarin jagis 1963 ja jagiin 1965-1970. Maŋŋá go son geassádii riikkapolitihkas leai son Oslo ja Akershusa <errorort correct="fylkkamánnin" errorinfo="loan,vowc,i-y;conc,lk-lkk;vowlat,e-i">filkamánnen</errorort>(1989-1998) ja stivrajođiheaddjin <errorort correct="NRK:s" errorinfo="acro,suf">NRK:as</errorort> (1998-2000).</p>
    <p>Duogáš Son lea oahppan sosiálaekonoma, ja bargan ovdal Norges <errorort correct="Rederiforbundas" errorinfo="prop,suf">Rederiforbund:as</errorort> ja Norges <errorort correct="Industriforbundas" errorinfo="prop,suf">Industriforbund:as</errorort>. <errorort correct="Politihkalaš" errorinfo="loan,vowlat,á-a">Politihkálaš</errorort> ámmáhat Willoch leai bellodatpolitihkkárin Olgežis beakkán jođiheaddji, ja hui čielga ovddasteaddji olgešbellodatbárus mii bođii johtui 1970-logu loahpas. Jienasteaddjit doarjugohte <errorort correct="konservatiivvalaš" errorinfo="loan,conc,iv-ivv">konservatiivalaš</errorort> ja <errorort correct="márkanliberalisttalaš" errorinfo="loan,vowlat,á-a">márkanliberalisttálaš</errorort> politihka, dagahii ahte Olgeš, Willocha jođihemiin, stuorui riikka nubbin stuorámus bellodahkan. Nuba jagis 1981 son šattai stádaministtarin dan vuosttaš čielga Olgeš-ráđđehusas, jagi 1928 Ivar Lykke ráđđehusa rájes. Ráđđehus viiddiduvvui jagis <errorort correct="1983:s" errorinfo="num,suf">1983:as</errorort> vel guvttiin bellodagain, Guovddášbellodagain ja Risttalaš Álbmotbellodagain, nuba leai čielga eanetlohku su duogábeale Stuorradikkis. Jagi 1985 stuorradikkeválggain maŋŋá šattai Willoch ráđđehus unnitloguráđđehussan. Guokte dehálaš <errorort correct="reforbmarievdadusa" errorinfo="cmp,2-1">reforbma rievdadusa</errorort> dán ráđđehusáiggis ledje earret eará unnidit almmolašvuođa vejolašvuođa seaguhit áššiide. <errorort correct="Dainna vugiin" errorinfo="cmp,1-2">Dainnavugiin</errorort> galggai servodat <errormorphsyn correct="dahkkot">dahkkon</errormorphsyn> eanet rabasin mas lea unnit almmolaš <errormorphsyn correct="detáljastivren">detáljastivrema</errormorphsyn> ja <errormorphsyn correct="ráddjen.">ráddjema</errormorphsyn> Numo omd. giddenlága ovdii bođii rahpanáigeláhka, juoga mii divttii <errorort correct="ealáhusdolliid" errorinfo="nomag,vowc,mono">ealáhusdoalliid</errorort> (gávppiid) leat rabasin maŋŋá diibmu 17.00 <errorort correct="maiddái" errorinfo="typo">maddái</errorort>. <errorort correct="Lagasrádiot" errorinfo="loan,vowc,a-á">Lagasradiot</errorort> leai lohpi ásahit ja NRK sáddenmonopola nogai. Maiddái dearvvašvuođabálvalusaid monopola nogai go šattai lohpi ásahit priváhta <errorort correct="medisiinnalaš" errorinfo="loan,vowlat,á-a">medisiinnálaš</errorort> klinihkaid. Kåre ja Gro Dat <errorort correct="politihkalaš" errorinfo="loan,vowlat,á-a">politihkálaš</errorort> <errorort correct="digaštallan" errorinfo="vowlat,á-a">digáštallan</errorort> Norggas šattai garrasit <errorort correct="vuostálagaid" errorinfo="fin,i-id">vuostálagai</errorort> Olgeža jođiheaddji Willocha ja stuorámus vašálačča Bargiidbellodaga jođiheaddji Gro Harlem Brundtlanda gaskka. <span type="quote" xml:lang="nno">«Gro og Kåre»</span> gaskasaš TV-debáhtat ledje stuorra mediadáhpáhusat. <errorort correct="Digaštallamiin" errorinfo="vowlat,á-a">Digáštallamiin</errorort> čalmmustahtii Willoch iežas su čeahpes hállanvugiin, ja mievžžadeaddji ráfálašvuođain. Son almmuhii jagis 2008 ságastallangirjji <span type="quote" xml:lang="dan">«Alvorlig talt»</span> ovttas Odvar <errorort correct="Nordliin" errorinfo="prop,suf">Nordli:ain</errorort>. Virggit / barggut: 1953: Oahppan cand.oecon. 1954–1963: Bargi Norges <errorort correct="Industriforbundas" errorinfo="prop,suf">Industriforbund:as</errorort> 1957–1989: Stuorradikkeovddasteaddji Oslo Olgežii 1963–1965: <errorort correct="Generálačálli" errorinfo="loan,cmp,ál-ála">Generálčálli</errorort> Olgešbellodagas 1963: Hánddalministtar i Lyng-ráđđehusas (borgemánnu-čakčamánnu) 1965–1970: Hánddalministtar Bortenráđđehusas 1970–1974: Olgešbellodaga jođiheaddji 1970–1981: Parlamentáralaš jođiheaddji Olgešbellodaga <errorort correct="stuorradiggejovkui" errorinfo="cmp,gen-nom">stuorradikkejoavku</errorort> 1981–1986: Norgga stádaministtarin 1986: Sadjásašpresideantan riikkaidgaskasaš Demokráhtalaš Uniovdnan 1986–1989: <errorort correct="Olgoriikalávdegoddejođiheaddji" errorinfo="cmp,gen-nom">Olgoriikalávdegottijođiheaddji</errorort> 1986–1992: Norsk-tysk selskap presideanta (Deutsch-Norwegische Gesellschaft) 1989–1998: Oslo ja Akershus <errorort correct="Fylkkamánni" errorinfo="loan,vowc,i-y;conc,lk-lkk;vowlat,e-i">Filkamánne</errorort> 1990: Suodjaluskommišuvnna jođiheaddji jagis 1990 1998–2000: <errorort correct="NRK" errorinfo="acro,suf">NRK:a</errorort> stivrajođiheaddji 1999–2000: Jođiheaddji Sårbarhetsutvalget nammaduvvon Bondevik-ráđđehusas <errorort correct="čakčamánu" errorinfo="typo">čakčamán</errorort> 3. beaivve 1999, dainna ulbmiliin čielggadit servodaga rašesvuođa ja ráhkkaneami.</p>
    <p xml:lang="nno">Bálkkašumit/Nammadeamit 1983 gudnedoavttirin St. Olaf College:s Minneapolis, USA 1996 nammaduvvui <span type="quote" xml:lang="nob">«Årets opinionsdanner»</span> (dánjagaš <errorort correct="opiniovdnadahkki" errorinfo="loan,cmp,on-ovdna">opiniondahkki</errorort> ) <errorort correct="Redaktørforeningen" errorinfo="prop,suf">Redaktørforeningen:a</errorort> ja seamma jagi geigejedje Norges <errorort correct="Bondelag" errorinfo="prop,suf">Bondelag:a</errorort> bálkkašumi <span type="quote" xml:lang="nno">«Sunt Bondevett»</span> 1996 nammaduvvui St. Olavs <errorort correct="Orden" errorinfo="prop,suf">Orden:a</errorort> <errorort correct="kommandevran" errorinfo="loan,ør-evra;suf">kommandør:an</errorort> násttiin 1997 oaččui Fritt Ord-bálkkašumi, (friddja-sátni). 2003 Gudnemiellahttun Studentersamfundet i Trondhjem, (studeanttaidservodagas Troandimis) 2005 gudnejahtton Willy Brandt-bálkkašumiin. 2006 gudnebálkkašumi <span type="quote" xml:lang="ger">«Bypatrioten»</span> juogadii Oslo Byes Vel. Willoch lea maid Den gyldne <errorort correct="gris" errorinfo="prop,suf">gris:a</errorort> riddár <errorort correct="šelges spiidni" errorinfo="infl,adj">šealgi</errorort>. Det Norske Studentersamfunds orden, (Norgga studeanttaidservodaga ortnet)</p>
  </body>
</document>
