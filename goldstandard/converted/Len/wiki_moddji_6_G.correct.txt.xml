<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="dan">#http://se.wikipedia.org/w/index.php?title=Odvar_Nordli&amp;oldid=138363 #29.11.12</p>
    <p>Odvar Nordli (riegádan skábmamánu 3. beaivvi 1927) lea norgalaš politihkkár (Norgga bargiidbellodagas). Son lea oahppan <errorort correct="rehketdoallodárkkisteaddji" errorinfo="vowc,diph">rehketdoallodárkkisteddji</errorort>. Son lei Bargiidbellodaga <errorort correct="stuoradiggejoavkku" errorinfo="typo">stuoradiggejoavllu</errorort> parlamentáralaš jođiheaddji 1973–1976.Son lei Norgga stáhtaministtarin vihtta jagi, ođđajagemánu 15. beaivvis 1976 guovvamánu 4. beaivái 1981, goas Gro Harlem Brundtland jotkkii. Odvar Nordli lei vuosttaš stáhtaministtar gii beasai dovdat ahte Norga lea šaddan oljoriikan, ja mii oaččui oljosisaboađuid stáhtabušehttii. Muhto son šattai maid rahčat lossa áššiiguin nugo duppalmearrádusain NATO hárrái ja Álttá-Guovdageaineanu dulvadeapmi, ja 1979:s boatkanedje šiehtadallamat mas Nordli áiggui lonuhit Norgga oljovuoigatvuođaid Volvoin, go eaiggádat geaid Wallenberg ovddastii, geassádedje. Nordli nammaduvvui 1981:s Hedmárkku Fylkkamánnin, ja dat ámmát lei sus 1985 rájes dassá manai ealáhahkii 1993:s. Son lei Norgga Nobelkomitea lahttu 1. 1. 1985 - 31. 12. 1996. Son lei soahtebálvalusas Duiskabrigádas. Odvar Nordli oaččui St. Olav árvomearkka 1994:s servodatovddideaddji barggu ovddas. 1994:s almmuhii som muittašangirjji Vi så kornmoglansen:  #om drøm og hverdag.  2008 čavčča almmuhii son ságastallangirjji  #Alvorlig talt  ovttas Kåre Willochain. Geahča maid</p>
    <p xml:lang="dan">Odvar Nordli ráđđehus Norgga stáhtaministarat</p>
  </body>
</document>
