<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.saminissonforum.org/2012/11/jagis-2013-lea-20-jagi-dassai-go-snf-coagganii-vuosttas-geardde/#more-1155</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="kal">#6.12.12</p>
    <p>Jagis 2013 lea 20 jagi dassái go SNF čoagganii vuosttas geardde Boahtte jagi <errorortreal correct="Sáme álbmotbeaivvi" errorinfo="cmp,1-X;cmp,X-1">Sámeálbmot beaivvi</errorortreal>, guovvamánu 6.b. 2013, gártá leat 20 jagi dassái go SNF čoagganii vuosttas geardde sámi nissonfierpmádaga čoahkkimii. 30 nissonolbmo dáin gielddain ledje čoahkkanan Kárášjohkii: Guovdageaidnu, Kárášjohka, Porsáŋgu, Deatnu ja Unjárga. Ulbmilin lei <span type="quote">“digaštallat strategiijaid bajidit nissonolbmuid oasálastima ja váikkuhanválddi sámi báikkálaš servodagain”</span>.</p>
    <p>SNF ásahuvvui de fierpmádahkan 1993, ja šattai oppasámi <errorort correct="organisašuvdnan" errorinfo="conc,vn-vdn">organisašuvnan</errorort> bistevaš stivrrain ja sierra njuolggadusaiguin vuođđudanjahkečoahkkimis Háštá-gávpogis geassemánus 1998. Nu SNF <errorort correct="ásahuvvon" errorinfo="vowlat,á-a">ásáhuvvon</errorort> organisašuvdnan deavdá 15 jagi 2013:s. SNF stivrras leat njealji riikka nissonolbmot: Ruoŧas, Norggas, Suomas ja Ruoššas.</p>
    <p>2010 rájes lea SNF gohčodan iežas maiddái njealji riikka sámenissoniid gelbbolašvuođa- ja resursaguovddážin. Dát lea danne go SNF doaibmá juo danin, muhto ain eanaš idealisttalaš vuođu alde, go eai leat bistevaš doaibmaruđat nu go eará sámi guovddážiin ja ásahusain.</p>
    <p>SNF oažžu jahkásaš organisašundoarjaga Norgga Sámedikkis. Dát <errorort correct="jahkásaš" errorinfo="vowlat,e-á">jahkesaš</errorort> <errorort correct="ohcanviđá" errorinfo="vowlat,a-á">ohcanviđa</errorort> ruhtadoarjja lea laskan bás lávkkážiiguin ain hávil, gitta 145 000 ruvdnui jagis 2009 ja 151 000 ru. rádjai jagis 2010. Das go Norgga <errorort correct="Sáráhkká" errorinfo="vowlat,a-á">Sáráhkka</errorort> jagis 2011 ii ohcan dásseárvoorganisašuvnnaid <errorort correct="vástevaš" errorinfo="conm,s-v">vástesaš</errorort> ruhtaseahkas, de várrejuvvon ruhta 300 000 ru. juolluduvvui ollásit <errorort correct="SNF:i" errorinfo="acro,suf">SNF:ii</errorort>. 2012 <errorortreal correct="organisašundoarjja lea de fas uhccon" errorinfo="vowlat,u-o">organisašundoarjja lea de fas uhccun</errorortreal>, 188 000 ruvdnui. <errormorphsyn correct="SNF:s leat jahkásaš golut" errorinfo="kongr,sg-pl">SNF:s lea jahkásaš golut</errormorphsyn> lágidit <errorort correct="stivrračoahkkimiid" errorinfo="case,nom-gen">stivračoahkkimiid</errorort> ja jahkečoahkkima, ja muđui organisašungoluide, mat leat de áibbas vuolimus dásis doallat oppasámi organisašuvnna – ja resursaguovddáža – heakkas. <errorort correct="Stivrračoahkkimat" errorinfo="case,nom-gen">Stivračoahkkimat</errorort> leat okta jahkái, dahje diehtojuohkin ja digaštallamat <errorort correct="telefovnna" errorinfo="vowc,u-o">telefuvnna</errorort> ja <errorort correct="e-poastta" errorinfo="cmp,0-hyph">epoastta</errorort> bokte. 2012 jahkečoahkkin Anáris čohkkii nissonolbmuid njealji riikkas ja dulkojuvvui njealji giela gaskka; davvisáme-, suoma-, dáro-/ruoŧa- ja ruoššagiela.</p>
    <p>SNF giitá go Norgga Sámediggi ja Sámi <errorort correct="parlamentáralaš" errorinfo="vowc,a-á;vowlat,á-a">parlamentarálaš</errorort> ráđđi geigii dán jagáš dásseárvobálkkašumi <errorort correct="SNF:i" errorinfo="acro,suf">SNF:ii</errorort>. Atnit árvvolažžan oažžut rámi iežamet olbmuin. Dalle šattai min barguge eanet oainnusin, omd. ahte mii buktit beaivečuvgii tabuáššiid nu go seksuála givssideami, veahkaválddi ja jugešvuođa. Nanosmahttin dihtii <errorort correct="bargomet" errorinfo="conc,rgg-rg;vowlat,u-o">barggumet</errorort>, de lea SNF jahkásaččat ohcan 500 000 ru. organisašun- ja doaibmadoarjaga. Dakkár vuođđodoarjja sihkkarasttášii ahte SNF organisašun- ja prošeaktabarggus lea nana sajádat ja geađgejuolgi, mii de livččii lieđđudit lasi doaibmabijuid ja ovdáneami. Sierra prošeaktaruhta dásseárvoulbmiliidda lea dađi bahábut heaittihuvvon Sámedikkis 2009:s – dušše ruhta sámi nissonáigečállagii Gába, mii álgoálggus lei dásseárvoprošeakta, lea doalahuvvon. SNF sávvá ahte dát ruhtadoarjja davviguovlluid áidna nissonbláđđái joatkašuvvo. Gába lea maiddái dehálaš sámegiela ovddideaddjin go lassin dárogillii čállá sihke davvi-, julev- ja máttasámegillii. Gába gal ealáska ja eallá, jos čiehkageađggit ja geađgejuolgi leat sajis.</p>
    <p>SNF álggaha ja čađaha prošeavttaid, buktá cealkámušaid, <errormorphsyn correct="searvá iežas gelbbolašvuođain" errorinfo="kongr,pl-sg">searvá iežamet gelbbolašvuođain</errormorphsyn> iešguđet oktavuođaide ja lágidemiide, ja oassálastá konferánssain ja seminárain sihke báikkálaš, <errorort correct="guvllolaš" errorinfo="vowc,mono;conc,vl-vll">guovlolaš</errorort>, našuvnnalaš ja riikkaidgaskasaš dásis. SNF áimmahuššá ahte sámenissoniid jietna gullo – ja cuiggoda vealaheami. Mii leat vásihan ahte leat áidna sámi NGO (eaktodáhtolaš organisašuvdna) guhte čállá gulaskuddancealkámuša almmolaš eiseválddiide Norggas dain áššiin mat gusket sámenissoniid dillái ja sohkabealdásseárvui, nu go NOU 2011:18 – Struktur for likestilling (‘Dásseárvui vuogádat’). Fargga 20 jagi bargu dahká ahte SNF bures dovdá ja diehtá sámi dásseárvoáššiid ja iešguđet guovlluid sámenissoniid kultur- ja árgabeai’<errorort correct="árgabeaieallima" errorinfo="cmp,punkt-0">eallima</errorort> ja eallineavttuid, oppasámi perspektiivvas, davvin ja máddin.</p>
    <p>Vare jagis 2013 – SNF ávvojagi – SNF <errorort correct="oččošii" errorinfo="vowc,mono">oaččošii</errorort> dan mađi doaibmadoarjaga ahte beassat cegget sámi nissonáššiid- ja dásseárvobargui bistevaš čállingotti!</p>
    <p>SNF stivralahtut 2012 leat: May-Lisbeth Myrhaug, Oslo, Alla Igontova, Lujávri, Káre-Jon Biret Ristena Åsá-Márgget/Åsá-Márgget Holm, Deatnu/Ohcejohka, Mirka Halonen, Roavvenjárga ja Julius-Iŋggá Gudrun Eliissá/Gudrun E E Lindi, Kárášjohka. Várrelahtut leat Ellacarin Blind, Ubmi, Alla Vasiljeva, Lujávri ja Iŋgos-Máhte Iŋgá/Inga Ravna Eira, Kárášjohka.</p>
    <p>Govas: Movttegis joavku ja illusáhka go <errorort correct="SNF:i" errorinfo="acro,suf">SNF:ii</errorort> geigejuvvui SPR dásseárvobálkkašupmi 2012! Bálkkašumi geigejumis skábmamánu 1.b. 2012 Romssa gávpogis, gurut bealde Valentina Sovkina, Alla Vasiljeva, Biret-Elle Láilá ja Anna Igontova. Govven: V. Sovkina</p>
  </body>
</document>
