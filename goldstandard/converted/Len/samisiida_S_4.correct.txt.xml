<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="kal">#8.12.12</p>
    <p>Sámi Siida čielggada sámegielat skuvllaid ja beaiveruovttuid ásaheami Ođđasat jahkečoahkkimis Sámi Siidda jahkečoahkkin ii leat duđavaš dálá dilis sámegielat oahpahusas ja beaiveruovttuin. Danne mearridii čielgadišgoahtit sámegielat skuvllaid ja beaiveruovttuid ásaheami. Ođđa jođiheaddji Torkel Rasmussen lohká dákkár ásahemiid leat sihke vejolažžan ja ruđalaččat gánnehahttin.</p>
    <p>Ohcejoga gielddaráđđehus lea sihkastan eret guokte <errorort correct="oahpaheddjiidvirggi" errorinfo="vowc,mono">oahpaheaddjiidvirggi</errorort> ja doaimmaha sámegielat beaiveruovttuid dohkkemeahttumis gáržžes latnjadilis.</p>
    <p>Sámi Siida oaidná nu buriid ruhtadanvejolašvuođaid sámegielat skuvllain ja beaiveruovttuin ahte jáhkká iežas nákcet sihke ásahit ja doaimmahit skuvllaid ja beaiveruovttuid.</p>
    <p>- Suoma stáhta doarju priváhta skuvllaid ja beaiveruovttuid ja gokčá sámegielat oahpahusa <errorort correct="oahpaheaddjegoluid" errorinfo="vowlat,i-e">oahpaheaddjigoluid</errorort>. Dasa lassin juolluda Sámediggi doarjaga sámegielat beaiveruovttuide ja giellabesiide. Lea maid vejolaš vuovdit buori hattis beaiveruovttu sajiid <errorort correct="kránnjágielddaide" errorinfo="coninit,gr-kr">gránnjágielddaide</errorort>. Dan dahká Ohcejoga gielda dál ja dine bures das, čilge Sámi Siidda jođiheaddji Torkel Rasmussen</p>
    <p>Sámi Siidda jahkečoahkkin mearridii muđui <errorortreal correct="joatkit dálá doaimmaiguin dego mannan jagi, omd mánáid- ja nuoraiddoaimmaiguin" errorinfo="hyph,0-1"><errorort correct="nuoraiddoaimmaiguin" errorinfo="typo">joatkit dálá doaimmaiguin dego mannan jagi, omd mánáid ja nuoraiddoaimmaguin</errorort></errorortreal>. Čoahkkima beavdegirji ja doaibmaplána biddjojuvvo <errorort correct="lohkan láhkai" errorinfo="cmp,1-2">lohkanláhkai</errorort> go lea dárkkistuvvon.</p>
    <p>Das namahuvvo dušše ahte <errormorphsyn correct="njuolggadusaide leat boahtán guokte nuppástusa mat nannejit sámegiela sajádaga" errorinfo="kongr,sg-pl">njuolggadusaide leat boahtán guokte nuppástusa mii nanne sámegiela sajádaga</errormorphsyn> searvvi doaimmain ja deattuhit searvvi doaimma davvisámegielat searvin mii doarju, nanne ja ealáskahttá sámegiela.</p>
    <p>Ođđa 2 § <errorortreal correct="Searvvi čoahkkin- ja beavdegirjegiella lea sámegiella" errorinfo="hyph,0-1">Searvvi čoahkkin ja beavdegirjegiella lea sámegiella</errorortreal>  Ođđa 3 § Searvvi ulbmilin lea doarjut, nannet ja ealáskahttit davvisámegiela. Dan lassin ulbmilin lea dorvvastit sámiid vuoigatvuođaid doalahit, ollašuhttit ja ovddidit iežas kultuvrra sihke doarjut ja ovddidit sámi kultuvrralaš, sosiálalaš, vuoigatvuođalaš ja almmolaš ekonomalaš <errorort correct="viggamušaid" errorinfo="conc,kk-gg">vikkamušaid</errorort> ja maiddái bargat ovttas riikka rájáid badjel.</p>
    <p>Ságajođiheaddji Torkel Rasmussen lassin válljejuvvui <errorort correct="várreságajođiheaddjin" errorinfo="vowlat,a-e">várraságajođiheaddjin</errorort> Karen Kitti, <errorort correct="stivrralahttun" errorinfo="case,nom-gen">stivralahttun</errorort> Heidi Kitti, Niilo Kalevi Länsman ja Siskko Länsman  Várrelahttun: Erika Sarivaara, Maarit K. Peski, Jouni Esa <errorort correct="Nousuniemi" errorinfo="typo">Nuosuniemi</errorort>, Juha Pohjanraito ja Heidi Eriksen</p>
  </body>
</document>
