<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>#http://yle.fi/sapmi/oddasat/2012/11/eanodagas_duhtavaccat_go_boles_johta_guovllus_3443238.html</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p>#11.12.12 #almmustahttojuvvon 28.11. diibmu 12:28</p>
    <p>Eanodagas duhtavaččat, go boles johtá guovllus</p>
    <p>Eanodagas leat sávvan eanet bolesbálvalusaid. Boles leage čujuhan ovtta bolesbára bargat guovllus eanet. Govva: Anneli Lappalainen / Yle</p>
    <p>Eanodagas olbmot leat buriin váldán vuostá gaskaboddosaš iskkadeami, mas čujuhedje ovtta bolesbára johtit guovllus. Iskkadeapmi lea <errorort correct="doaibman" errorinfo="vowc,diph">doibman</errorort> čavčča rájes. Olbmot goittotge ballet, ahte Eanodagas báhcet bolesbálvalusaid haga iskkadeami maŋŋá, boahtte guovvamánus. - Galhan dat lasiha dorvvolašvuođa, go dáppe bolesa oaidná muhtimin. In dieđe dalle boahtte jagi, guovvamánu rájes, leatgo mis dáppe bolesat ollege, smiehtada eanodatlaš Janne Näkkäläjärvi. - Lea buorre ahte boles lea dáppe leamaš. <errormorphsyn correct="Sávan vel, ahte sii boahtteáiggisge jođášedje" errorinfo="vowlat,a-á">Sávan vel, ahte sii <errorort correct="boahtteáiggisge" errorinfo="vowlat,e-i">boahtteáiggesge</errorort> jođašedje</errormorphsyn>, namuha Anu Ollila. - Sidjiide lea lohpiduvvon okta bárra <errorort correct="dálvvi rádjái" errorinfo="cmp,1-2">dálvvirádjái</errorort>, muhto galhan dáppe bissovaččat galggašii <errorort correct="leat" errorinfo="typo">let</errorort> boles, dadjá Erkki Keskitalo. Eanodaga gielda lea okta Suoma stuorimus gielddain. Gilbbesjávrris lea váile 200 kilomehtera gieldda máttaosiide. Borgemánus gieldda maŋimušge boles sirdojuvvui máddelii, <errorort correct="Muonái" errorinfo="foreign">Muonioi</errorort>. Dan rájes leat olbmot gáibidan bissovaččat Eanodahkii čujuhuvvon bolesiid gieldda olbmuide dorvun. Maid boles oaidná dárbbu oažžut iežas bolesiid Eanodahkii. - Bolesis leat fuomášan, ahte olbmot leat fas bivdigoahtán bolesiid veahki, go dihtet soai johtiba dáppe, dadjá bajit konstáhpel Jari Kaipainen Muonio-Eanodaga <errorort correct="bolesstašuvnnas" errorinfo="vowc,á-a">bolesstášuvnnas</errorort>. <errorortreal correct="Eanodat lea báhcán masá ollásit bolesbálvalusaid haga" errorinfo="vowlat,a-á">Eanodat lea báhcán masa ollásit <errorort correct="bolesbálvalusaid" errorinfo="typo">bolesbálvaluid</errorort> haga</errorortreal>, go stáhta lea seastán. Maŋimuš guorahallamis eiseválddit goittotge evttohedje, ahte <errorort correct="boaittobeale" errorinfo="vowlat,0-e">boaittobeal</errorort> guovlluin galggašedje leat bolesat. Loahpalaš mearrádusa áššis dahká sisáššiidministtar Päivi Räsänen ođđajagimánus. Eahpesihkkarvuohta hárdá Eanodagas. - <errorort correct="Gárasavvonis" errorinfo="vowc,á-a">Gárasávvonis</errorort> lea fitnodatdoalli šaddan ieš doarridit <errorort correct="rosvuid" errorinfo="conc,svv-sv">rosvvuid</errorort>, go leat leamaš suoládeamen boaldámuša. Ii dat gal leat gieldalačča bargu, dadjá Eanodaga gielddaráđđehusa dálá ságadoalli Sari Keskitalo. - Dat lea oalle váralaš ieš bealuštit opmodaga. Gal dat lea mu mielas lea bolesa bargu goittotge, dadjá Janne Näkkäläjärvi.</p>
  </body>
</document>
