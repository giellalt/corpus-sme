<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.lapinliitto.fi/se/ruhtadeami-ohcan</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="kal">#11.12.12</p>
    <p>Ruhtadeami ohcan Eanagotti ovddidanruhta Eanagotti ovddidanruhta <errorsyn correct="lea" errorinfo="foreign">on</errorsyn> Lappi eanagoddeprográmma vuollásaš ovddidanfitnuid ollašuhttimii oaivvilduvvon mearreruhta. Eanagotti ovddidanruđa juohkimis guovlluide mearrida jahkásaččat Bargo- ja ealáhusministeriija. Guovlluidovddidaneiseváldin Lappi Lihttu mearrida mearreruđa geavaheamis guovllustis.  Davvi-Suoma EAKR-prográmma 2007-2013 Davvi-Suoma EAKR-prográmma vuođul geahččalit lasihit ođasmahttingilvalannávccaid, stuoridit fitnodagaid, buoridit juvssahahttivuođa ja nannet geasuhusdahkkiid.   EAKR-ruhtadeami sáhttet ohcat fitnodagat, oahppolágádusat, dutkanlágádusat, gielddat, guovlogielddat ja eará vuoigatvuođadohkálaš servošat dahje daid oktiibijut. Ruhtadeami mieđihit Lappi Lihttu, Lappi ELY-guovddáš ja Finnvera. Lappi Lihttu ii mieđit doarjaga ovttaskas fitnodagaid fitnodatdoaimma ovddideapmái. Loga lasi Davvi-Suoma <errorortreal correct="EAKR-prográmmas" errorinfo="cmp,2-1">EAKR -prográmmas</errorortreal> Interreg IV A Pohjoinen INTERREG IVA Pohjoinen lea EU-prográmma, mainna dorjojuvvo rájiid rasttildeaddji ovttasbargu prográmmabaji 2007-2013 áigge. Dáinna prográmmain <errorortreal correct="geahččalit riikkarájiid rasttildeaddji ovttasbarggu bokte doarjut" errorinfo="typo">geahččalit riikkarájiid rasttildeaddji ovttasbarggu bohte doarjut</errorortreal> ekonomalaš ja sosiálalaš ovdáneami prográmmaguovllus. Interreg IV A Pohjoinen prográmma vuođul sáhttá ruhtadit dušše dakkár fitnuid, main lea ollašuhtti uhcimustá guovtte riikkas. Jos fitnus leat ollašuhttit buot golmma riikkas, de dat lohkkojuvvo ánsun. Loga lasi Interreg IV A Pohjoinenis  Kolarctic ENPI CBC Kolarctic ENPI CBC 2007-2013 lea Davvikalohta ja Oarjedavvi-Ruošša rájiid rasttildeaddji ovttasbargoprográmma. Dán prográmma vuođul ruhtaduvvojit Suoma, Ruoŧa, Norgga ja Ruošša ovttasbargofitnut.  Davviperiferiija Davviperiferiija prográmma doarju Eurohpá boaittobealeguovlluid ekonomalaš, bistevaš ovdáneami fidnoruhtadeami vuođul, man ohcci sáhttá oažžut eanemustá 60 % fidnogoluin. Prográmmaguvlui gullet eanagottit Suomas, Ruoŧas, Norggas, <errorort correct="Skottlánddas" errorinfo="fin,t-tt">Skotlánddas</errorort>, Irlánddas ja Davvi-Irlánddas sihke Islánda, Ruonáeana ja Fearasullot ollásit.  Davvikalohta ráđđi Davvikalohta ráđđi lea davviriikalaš rádjeovttasbargoorganisašuvdna, man váldoruhtadeaddjin doaibmá Davviriikkaid ministtarráđđi. Davvikalohta ráđis sáhttá ohcat doarjaga dakkár davviriikalaš fidnodoibmii, mii gullá ráđi válljen deattuhussurggiide.</p>
  </body>
</document>
