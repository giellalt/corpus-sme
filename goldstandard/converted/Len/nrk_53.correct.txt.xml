<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.nrk.no/kanal/nrk_sapmi/samegillii/1.10840214</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="nno">#brita.ase.norlemann@nrk.<errorlang correct="url">no</errorlang> #13.12.12 #<errorlang correct="nob">Publisert</errorlang> 13.12.2012 13:27.</p>
    <p><errorort correct="Dáhkida" errorinfo="conc,hkk-hk">Dáhkkida</errorort> mávssu Oslo sámi vissui Sámi dáidda boktá beroštumi Oslos</p>
    <p>Dán lásedáidaga lea Norgga Sámediggi oastán.</p>
    <p>Sámi dáiddár Tomas Colbengtson <errorort correct="Ruoŧas" errorinfo="conc,t-ŧ">Ruotas</errorort> eret, čájeha dán mánu dáidagis Norgga <errorort correct="oaivegávpogis" errorinfo="conc,vpp-vp">oaivegávppogis</errorort>. Galleriijabargit vásihit Colbengtsona dáidaga boktit olu dovdduid gehččiin.</p>
    <p>Galleriija <errorort correct="bargi guovttos" errorinfo="cmp,1-2">bargiguovttos</errorort> Line Harr Skagestad ja Benedicte Stensrud vuohttiba gehččiin stuora beroštumi sámi kultuvrii ja historjái, ja sii háliidit diehtit eanet <errorort correct="sámevuođa" errorinfo="cmp,vowlat">sámivuođa</errorort> birra.</p>
    <p><errorort correct="Sámevuohta" errorinfo="cmp,vowlat">Sámivuohta</errorort> bođii maŋŋit Thomas Colbengtson lea <errorort correct="bajásšaddan" errorinfo="vowlat,a-á">bajasšaddan</errorort> Deartná guovlluin, <errorort correct="Ruoŧabeale" errorinfo="conc,t-ŧ;vowlat,0-e">Ruotabeal</errorort> Sámis, muhto orru dál Stockholmas. Badjel 30 jagi lea son eallán dáidagiin. Son muitala ahte hui árrat dáiddaoahpus jearai soames <errorort correct="oahpaheaddji" errorinfo="typo">oahapheaddji</errorort> makkár govvaruohttasat ja kulturruohttasat leat sus. Ja son ii nagodan vástidit. Easkka dál lea sámi hearvvaid<errorsyn correct="0">,</errorsyn> herveme, symbolaid ja <errorort correct="mánnávuođa" errorinfo="fin,n-0">mánnánvuođa</errorort> guovllu luonddu váldán oassin dáidagii.</p>
    <p>Erenoamáš ávdnasat Dáidda lea erenoamáš máŋgga ládje. <errorort correct="Vuosttažettiin" errorinfo="conm,č-ž">Vuosttačettiin</errorort> geavaha son pleksiláse, <errorort correct="alumiinna" errorinfo="foreign">aluminiuma</errorort>, silkkiid ja dábálaš láse govain. Dáid son bordá badjálaga, nu ahte dáidagis leat dego <errorort correct="máŋga" errorinfo="conc,ng-ŋg">mánga</errorort> gearddi. Dás lea symbolihkka ja čanastupmi sámi erenoamáš historjái ja <errorort correct="máŋggabealat" errorinfo="vowlat,á-a">máŋggabealát</errorort>, čiekŋalis kultuvrii, oaivvildit galleriijas.</p>
    <p>Line Harr Skagestad (gurutbealde) ja Benedicte Stensrud vuohttiba gehččiin stuora beroštumi sámi kultuvrii ja dáidagii</p>
  </body>
</document>
