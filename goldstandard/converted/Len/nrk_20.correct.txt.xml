<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.nrk.no/kanal/nrk_sapmi/ardna/1.8393782</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="nno">#30.11.12 #Maret Inge Smuk #<errorlang correct="nob">Publisert</errorlang> 14.11.2012 10:59. <errorlang correct="nob">Oppdatert</errorlang> 14.11.2012 11:02.</p>
    <p>Duddjo nu guhká go mokta bistá Duojár Jovnna Ovllá Andersen (80) gii lea moadde vahku áigi ožžon Norgga Kulturárbbi <errorort correct="gudnebálkkašumi" errorinfo="vowlat,i-e;conc,lk-lkk">gudnibálkašumi</errorort> (Norsk Kulturarvs ærespris) lohká sámi árbevirolaš duoji hui <errorort correct="deaŧalažžan" errorinfo="vowlat,á-a">deaŧálažžan</errorort> sámiide.</p>
    <p>Jovnna Ovllá lea bajásšaddan Horpmás, Deanus, muhto fárrii <errorort correct="Kárášjohkii" errorinfo="fin,0-i">Kárášjohki</errorort> go lei viehka nuorra. Son lea olu snihkken ovdal ja lea huksen sihke stobuid ja stuorra návehiid.</p>
    <p>Son lea maiddái huksen <errorort correct="alccesis" errorinfo="fin,i-s">alccesii</errorort> duodjelanja iežas stohpui.</p>
    <p>Bajásšaddan dujiin Duddjonmokta gal lea Jovnna Ovllás vissa leamaš jo mánnávuođa rájes. Sus duddjui sihke eadni ja áhčči, eadnis <errorort correct="dipmadujiid" errorinfo="typo;conc,bm-pm;typo">diibmaduiid</errorort> ja áhččis gis garradujiid. Go veahá rávásmuvai, de <errorortreal correct="álggii johtit duodjekurssain" errorinfo="fin,0-i">álggi johtit duodjekurssain</errorortreal>. Muhto duođai duddjot, dan ii álgán ovdal go ealáhahkii manai, muitala ieš.</p>
    <p>Oahpai čeahpimusain Sus ledje máŋga <errorortreal correct="duojárovdagova" errorinfo="cmp,2-1">duojár ovdagova</errorortreal>. Guovttis leigga Paulus Utsi ja Lauri Keskitalo. Jovnna Ovllás lei nu buorre vuorbi ahte beasai sudnos oahppat vel duddjot.</p>
    <p><errorortreal correct="Álggii ieš ge kurssain oahpahit" errorinfo="fin,0-i">Álggi ieš ge kurssain oahpahit</errorortreal> - nu go dadjá “go <errorort correct="gáddigođii" errorinfo="vowlat,e-i">gáddegođii</errorort> son maid máhttá duddjot”, ja čaibmá.</p>
    <p>Loga maiddái: - Oaččui Norgga kulturárbbi <errorort correct="gudnebálkkašumi" errorinfo="vowlat,i-e;conc,lk-lkk">gudnibálkašumi</errorort></p>
    <p xml:lang="smj">- Gudnejahtte 80 jahkásačča</p>
    <p>- Kulturealáhusat ovdánit</p>
    <p>- Sámi duoji nana bázzi</p>
    <p><errorort correct="Gudnebálkkašupmi" errorinfo="vowlat,i-e;conc,lk-lkk">Gudnibálkašupmi</errorort> Jovnna Ovllá <errorortreal correct="oaččui Norsk Kulturarvs ærespris 2012, Norgga Kulturárbbi gudnebálkkašumi dá moatti vahku áigi" errorinfo="conc,igg-ig;vowlat,e-i">oaččui Norsk Kulturarvs ærespris 2012, Norgga Kulturárbbi <errorort correct="gudnebálkkašumi" errorinfo="vowlat,i-e;conc,lk-lkk">gudnibálkašumi</errorort> dá moatti vahku áigge</errorortreal>. Son oaččui <errorort correct="bálkkašumi" errorinfo="conc,lk-lkk">bálkašumi</errorort> go lei <errorort correct="báktesárgumiid" errorinfo="vowlat,o-u">báktesárgomiid</errorort> mielde ráhkadan sistefatnasa ja nagodii duođaštit ahte diekkár fatnasat govdot. Son sugai Kárášjogas <errorort correct="Deatnoráigge" errorinfo="vowlat,u-o">Deatnuráigge</errorort> vulos gitta Deanunjálbmái. <errorortreal correct="NRK filbmii olles su mátkki" errorinfo="conc,tk-tkk">NRK filbmii olles su mátki</errorortreal> ja čájehedje dan <errorort correct="TV:s" errorinfo="suf">TV's</errorort>.</p>
    <p>Son gudnejahttojuvvo maiddái danne go lea sihke čájehan ja oahpahan earáide mo darfegođiid ráhkada. Juo 1980 logus lei son mielde filmmas mii čájeha mo darfegoađi ráhkada.</p>
    <p>- Lei hui somá go ožžon <errorort correct="gudnebálkkašumi" errorinfo="vowlat,i-e;conc,lk-lkk;vowlat,á-a">gudnibálkášumi</errorort>. Illá jáhkken dat lei duohta. Dat lei hui stuoris munnje. Ja dat <errorortreal correct="lea maiddái stuorra bálkkašupmi olles dan duodjái" errorinfo="conc,ddj-dj">lea maiddái stuorra <errorort correct="bálkkašupmi" errorinfo="conc,lk-lkk;vowlat,á-a">bálkášupmi</errorort> olles dan duoddjái</errorortreal>.</p>
    <p>Norgga Kulturárbi lea juohkán <errorort correct="gudnebálkkašumi" errorinfo="vowlat,i-e;conc,lk-lkk">gudnibálkašumi</errorort> 2007 rájes. <errorort correct="Bálkkašupmi" errorinfo="conc,lk-lkk">Bálkašupmi</errorort> addo eaŋkilolbmuide dahje servviide mat árjjálaččat barget norgga kulturárbbi ovddas ja dahket dan dovddusin otná áiggis maiddái. Jovnna Ovllá lea guđát gii dán <errorort correct="bálkkašumi" errorinfo="conc,lk-lkk">bálkašumi</errorort> oažžu.</p>
    <p>Duddjo nu guhká go mokta ja oaidnu 80 jagi boaris, muhto áigi gollá bures duojárin. Duddjon lea bargu masa liiko. Dál <errorortreal correct="duddjo dušše muhtomin" errorinfo="conc,htt-ht">duddjo dušše muhttomin</errorortreal>.</p>
    <p><errorortreal correct="Sus lávejit ain muhtomin fitnat olbmot" errorinfo="conc,htt-ht">Sus lávejit ain muhttomin fitnat olbmot</errorortreal> su luhtte geat leat oahppamin duddjot. Jovnna Ovllá muitala ahte boahtá duddjot ain <errorort correct="duollet dálle" errorinfo="cmp,1-2">duolletdálle</errorort> nu guhká go bissu dearvvasin ja nu guhká go oaidnu lea.</p>
  </body>
</document>
