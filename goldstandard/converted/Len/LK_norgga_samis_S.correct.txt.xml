<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.lapinkansa.fi/Sagat/1194779903368/artikkeli/norgga+s+mis+ii+mokta+searvat+suoma+gilvvuide.html</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="kal">#8.12.12</p>
    <p xml:lang="fkv">Norgga Sámis ii mokta searvat Suoma gilvvuide #Kuva: Oula-Antti Labba Oula-Antti LabbaLähetä palautetta toimittajalle</p>
    <p>Anára Heargegonagasgilvvuid gonagasluohkkái besset searvat 24 buoremus <errorort correct="suopmelaš" errorinfo="typo">suopmelaS</errorort> gilvovuojána. Bálgesiid ovttastumi stivrra dán čavčča mearrádus eastadit olgoriikka herggiid oassálastima <errorortreal correct="Hearge-cup-loahppagilvvuide" errorinfo="cmp,2-1">Hearge-cup -loahppagilvvuide</errorortreal> Anáris soaitá dagahit, ahte Norgga Sámi heargeeaiggádat eai leat aktiivvalaččat searvame dán jagaš Suoma <errorortreal correct="Heargecup-gilvvuide" errorinfo="cmp,2-1">Hearge cup-gilvvuide</errorortreal>.</p>
    <p>– Norgga heargeeaiggádiidda ii leat miellagiddevaš gilvalit Suoma <errorort correct="Hearge-Cupas" errorinfo="conc,pp-p">Hearge-Cuppas</errorort>, <errormorphsyn correct="go eai sáhte čoaggit čuoggáid ja beassat gilvalit Anáris gonagasluohkás" errorinfo="infl,conneg-inf">go <errormorphsyn correct="eai sáhte" errorinfo="conc,ht-htt">eai sáhtte</errormorphsyn> čoaggit čuoggáid ja beasa gilvalit Anáris gonagasluohkás</errormorphsyn>, oaivvilda Sámi Heargelihtu (SHL) sátnejođiheaddji Mikkel Per Sara.</p>
    <p>Eai beasa searvat finálii ja guhkki mátkkoštit oassegilvvuide Boahttevaš Anára Heargegonagasgilvvuid gonagasluohkkái besset searvat 24 suopmelaš gilvovuojána, mat leat čoaggán <errormorphsyn correct="eanemus čuoggáid" errorinfo="infl,nom-attr">eanemusat čuoggáid</errormorphsyn> dálvvi cup-gilvvuin. <errorort correct="Norgga bealde" errorinfo="cmp,1-2">Norggabealde</errorort> <errormorphsyn correct="leatge dál bidjame eanet návccaid iežaset gilvvuid ordnemii" errorinfo="kongr,sg-pl">leatge dál bidjame eanet návccaid iežas gilvvuid ordnemii</errormorphsyn>.</p>
    <p>– <errorort correct="SHL" errorinfo="suf">SHL:a</errorort> ja Sámi Valáštallanlihtu beales mii nannet Norggabeale gilvvuid ordnema ja oassálastit Suomabeale cup -<errorortreal correct="cup-gilvvuide" errorinfo="cmp,2-1">gilvvuide</errorortreal> dušše <errorortreal correct="dalle, go" errorinfo="vowc,e-a">delle, go</errorortreal> mis eai leat gilvvut dáppe Norggas. Suoma-cupas <errormorphsyn correct="ii oroše" errorinfo="infl,sg3-conneg">ii orošii</errormorphsyn> nu stuora árvu dál midjiide, go eat beasa searvat ieš finálii ja dáppe šaddá juo muđuige guhkkin mátkkoštit Lulli-Lappii oassegilvvuide, muitala Sara.</p>
    <p>Stivra jienastii Bálgesiid ovttastumis čohkkeje <errorort correct="mannan" errorinfo="typo">manna</errorort> giđa bargojoavkku, man ulbmilin lei čoavdit olgoriikka herggiid searvama gonagasgilvvuide. Bargojoavkku evttohusa vuođul bálgesiid ovttastumi stivra čoahkkanii čakčamánus gieđahallat dán ášši. Čoakkámis jienaste <errorort correct="dainna bohtosiin" errorinfo="case,ess-com"><errorort correct="dainna" errorinfo="vowc,e-a">deinna</errorort> boađusin</errorort>, ahte guhtta <errorortreal correct="stivrralahtu" errorinfo="case,nom-gen">stivralahtu</errorortreal> dorjo olgoriikka herggiid oassálastima ja gávccis vuosttilde.</p>
    <p>– Bálgesiid ovttastumi stivra mearrida gilvoortnegis loahpalaččat ja dán jagi stivra mearridii, ahte olgoriikka hearggit eai beasa searvat gonagasluohkkái. Ášši ferte de gieđahallat ođđasit boahtte jagi, muitala Bálgesiid ovttastumi doaibmajođiheaddji Anne Ollila.</p>
    <p><errorort correct="SHL" errorinfo="suf">SHL:a</errorort> nubbi sátnejođiheaddji Juhani Länsman mielde Bálgesiid ovttastumi stivrra mearrádussii váikkuhii Suoma boazogilvoválljogotti oaidnu dán áššis.</p>
    <p>– <errorortreal correct="Gilvoválljogottis" errorinfo="conc,dd-tt">Gilvoválljogoddis</errorortreal> <errorortreal correct="eai háliit, ahte" errorinfo="fin,t-it">eai hálit, ahte</errorortreal> olgoriikka hearggit besset mielde gonagasgilvvuide. Dan dihte Bálgesiid <errorort correct="ovttastumi" errorinfo="conm,stt-st">ovtasttumi</errorort> stivrras šadde ”sealgi seainni vuostá” bargat dakkár mearrádusa, muitala Länsman.</p>
    <p>Ruhtadeapmi gonagasgilvvuide ii leat vel sohppojuvvon Mannan <errorort correct="gonagasgilvvohallamiid" errorinfo="conc,lv-lvv">gonagasgilvohallamiid</errorort> maŋŋel lei eahpesihkarvuohta gilvvuid ordnemis ekonomalaš sivaid geažil ja Bálgesiid ovttastumis váillahe ođđa ruhtadeddjiid ja doibmiid mielde lágidit gilvvuid. Kultur- ja oahpahusministeriija lea juolludan boahtte jahkái 10.000 euro <errorort correct="boazogilvodoaimmaid" errorinfo="typo">boazogilvodoai-maid</errorort> ovddideapmái. <errorort correct="Gonagasgilvvohallamiid" errorinfo="conc,lv-lvv">Gonagasgilvohallamiid</errorort> lea ulbmilin ordnet njukčamánu maŋemuš <errorort correct="vahkkoloahpa" errorinfo="conc,hk-hkk">vahkoloahpa</errorort> áigge.</p>
    <p>– Gonagasgilvvuid ruhtadeapmi ii leat vel sohppojuvvon. Mii leat gal ráđđádallan ovttasbargovejolašvuođas Anára gielddain, muitala Ollila.</p>
    <p>Norgga sámit evttohan doarjut ruđalaččat Mikkel Per Sara mielde heargelihtuid ja bálgesiid ovttastumi oktasaš čoakkámis juo jagis 2011 Norggabeale heargelihtut fálle bálgesiid ovttastupmái vejolašvuođa doarjut ekonomalaččat <errorort correct="heargegilvvohallamiid" errorinfo="conc,lv-lvv">heargegilvohallamiid</errorort> ordnema, juos sii besset <errorort correct="leahkit" errorinfo="typo">leah-kit</errorort> fárus gilvaleame gonagasluohkás.</p>
    <p>– Norgalaččat leat gal čájehan beroštumi doarjut ekonomalaččat <errorort correct="heargegilvvohallamiid" errorinfo="conc,lv-lvv">heargegilvohallamiid</errorort>, muhto dat ii leat gal dán dilis vejolaš, muitala Ollila.</p>
    <p>LK ságat ii darvehan ságaide gilvoválljogotti ságadoalli Mauri Lakela, iige bargojoavkku jođiheaddji Jukka Knuuti.</p>
  </body>
</document>
