<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.nrk.no/kanal/nrk_sapmi/samegillii/1.10839717</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="eng">#13.12.12 #<errorlang correct="nob">Publisert</errorlang> 13.12.2012 11:13.</p>
    <p>Sámediggi <errorort correct="dáhkida" errorinfo="conc,hkk-hk">dáhkkida</errorort> mávssu Oslo sámi vissui</p>
    <p>Oslo Sámi viesus leat ilus go Sámediggi lohpida dáhkidit ovddalgihtii mávssu maid viesu láigoheaddji gáibida sis.</p>
    <p>Norgga Sámediggeráđđi lohpida dáhkidit ovddalgihtii mávssu maid Oslo Sámi viessu ferte máksit KLP Eiendom fitnodahkii ovdalgo besset láigohit lanjaid sis.</p>
    <p>Dát lea Oslo Sámi viesu stivrra <errorort correct="nubbijođiheaddji" errorinfo="vowlat,e-i">nubbejođiheaddji</errorort>, Ann-Elise Finbog, mielas illusáhka.</p>
    <p>- Almmá dán dáhkádusa haga livčče sii vajot ferten giddet uvssaid, čilge Finbog.</p>
    <p>Ođđa dállui Golggotmánus dán jagi fárrii Oslo Sámi viessu ođđa vuogas lanjaide Grunerløkkai, maŋŋágo sullii jagi ledje leamaš almmá dihto lanjaid haga.</p>
    <p>KLP Eiendom dat oamasta opmodaga, ja sii leat gáibidan 320.000 ruvnnu ovddalgihtii máksun dahje <errorort correct="nu gohčoduvvon" errorinfo="cmp,1-2">nugohčoduvvon</errorort> <errorort correct="deposituman" errorinfo="fin,in-n">depositumain</errorort> ovdalgo láigohit lanjaid.</p>
    <p>– Sii <errorort correct="dáhkidit" errorinfo="conc,hkk-hk;vowlat,e-i">dáhkkedit</errorort> dán supmi Oslo Sámi vissui, lohká Sámediggeráđđelahttu Vibeke Larsen.</p>
    <p>Geahččat šiehtadusa ođđasit Sámediggeráđđi ávžžuha seammás Oslo Sámi viesu hilgut dan oasi soahpamušas KLP Eiendom fitnodagain, gos daddjo ahte Sámi viessu ii sáhte cealkit eret láigosoahpamuša. Jus sii almmatge celket eret láigosoahpamuša, de fertejit máksit láiggu dassáigo KLP Eiendom gávdná ođđa láigoheaddji.</p>
    <p xml:lang="dan">- Dát ii soaba viessoláigolágain, čilge Larsen.</p>
    <p>Ann-Elise Finbog lohká, ahte Sámedikki ráva lea buorre ja ahte sii dál áigot bivdit doallat ođđa láigošiehtadallama KLP Eiendom fitnodagain.</p>
    <p>- Sámediggi lea dás addán sidjiide <errormorphsyn correct="buriid ákkaid" errorinfo="kongr,sg-pl">buori ákkaid</errormorphsyn>, čilge Finbog.</p>
    <p>KLP Eiendom Oslos ii leat vel sáhttán vástidit dán áššái.</p>
  </body>
</document>
