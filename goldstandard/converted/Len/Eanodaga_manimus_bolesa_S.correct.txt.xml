<document xml:lang="sme" id="no_id">
  <header>
    <title/>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://yle.fi/sapmi/oddasat/2012/07/eanodaga_maimus_bolesa_sirdet_muonai_3432585.html</origFileName>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="kal">#11.12.12</p>
    <p>Eanodaga maŋimuš bolesa sirdet Muonái almmustahttojuvvon 23.7. diibmu 11:05, <errorort correct="beaiváduvvon" errorinfo="vowlat,i-á">beaividuvvon</errorort> 23.7. diibmu 11:06</p>
    <p>Govva: YLE Eanodagas ii leat iežas boles šat borgemánus <errorort correct="ovddos guvlui" errorinfo="cmp,1-2">ovddosguvlui</errorort>. <errorortreal correct="Helsingin Sanomat-aviissa" errorinfo="cmp,2-1">Helsingin Sanomat -aviissa</errorortreal> mielde Giehtaruohttasa guovllu davimus doaibmasaji áidna bolesa sirdet Heahtás Muonái borgemánus. Eanodaga áidna boles, <errorlex correct="w,vuoras"><errorortreal correct="boares" errorinfo="infl,comp-pos"><errorort correct="boarrásut" errorinfo="vowm,o-u">boarrásot</errorort></errorortreal></errorlex> konstáhpel Riitta Laitkorpi jáhkká, ahte Giehtaruohttasa guovllu dorvvolašvuohta hedjona, go boles šaddá ain <errorort correct="guhkkelebbui" errorinfo="vowc,a-e">guhkkelabbui</errorort> guovllus. Laitkorpi lohká, ahte boles ii geargga heahtedilis báikki ala guhkes gaskkaid dihte. Peräpohjola boleslágádusa hoavda Seppo Kinnunen fas oaivvilda, ahte dorvvolašvuohta ii hedjon, daningo <errorort correct="alárpmat" errorinfo="conc,rmm-rpm">alármmat</errorort> eai dánge dilis vuolgge Heahtás. Vel 2000-logus Muonás ja Eanodagas ledje oktiibuot gávcci bolesa alárbmabargguin. Dál olles guovllus, Kolaris ja Gihttelis davás gitta Norgga rádjái, leat oktiibuot njeallje bolesa, geain golmmas barget alárbmabargguid. Yle Sápmi</p>
  </body>
</document>
